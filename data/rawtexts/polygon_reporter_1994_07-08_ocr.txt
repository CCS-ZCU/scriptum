český zahraniční časopis komentáře ■ názory ■ informace ročník 11 POLYGON číslo 7+8 12. prosince 1994 Hanácké noviny Číslo 230 Ročník 5 • Cena 2,50 Kč Ur MERIDIAN Computer Sy«ter Sobota 29. října 1994 (Olomouc) Včera v 9 hodin proběhla na Horním náměstí v Olomouci ku příležitosti 76. výročí založení republiky slavnostní přísaha asi 400 nových vojáků základní prezenční služby Armády České republiky z posádky Olomouc a Přáslavice. Přítomni byli rovněž primátor města M. Hořínek, přednosta OkÚ F. Neplech, rektor UP J. Jařab a další významní hosté. Přísaze velel plukovník generálního štábu P. Voznica, celý ceremoniál řídil generálporučík F. Podešva. „Západní imperialistické mocnosti usilovaly o naši republiku, a proto musí být naše armáda neustále ve střehu!“ Také tato slova zazněla z řečnické tribuny... Aťnám někdo tvrdí, že u nás není demokracie, natož svoboda slova a tisku!“ JAN KRISTOFORI SEZNAM ZEMÍ, V NICHŽ MÁ POLYGON SVE ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO. HONGKONG, IRSKO, ISRAEL. ITÁLIE, JAPONSKO. JIŽNÍ AFRIKA. KANADA. KOLUMBIE, LIECHTENSTEIN, LUXEMBOURG, MAĎARSKO. MALTA, MAROKO. MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO. RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY. USA, VELKÁ BRITANIE, VENEZUELA [pageend1]POLYGON reportér západ Z OBSAHU TOHOTO ČÍSLA Český zahraniční časopis / Zeitschrift in tschechischer Sprache VYDAVATEL/HERAUSGEBER: POLYGON-VERLAG, Postfach 1737, CH-8048 ZÜRICH 48 Vychází 8x za rok / Erscheint 8x im Jahr * • REDAKCE je složena z redaktorů bývalého švýcarského časopisu reportér a bývalého kanadského časopisu Západ. ADRESY REDAKCÍ: Pro styk s Evropou, Asií a Afrikou: POLYGON. Postfach 1737, CH-8048 ZÜRICH 48. Telefony: Rudolf STRÖBINGER, šéfredaktor, +49-4931-7525, Jaroslav LAMBERT, sekretariát, +41-1-372 0930. Pro styk s Amerikou a Austrálií: POLYGON(Západ), Box 9021 Terminal P. O., OTTAWA, Ont., Canada K1G 3T8. Telefon: Miloš ŠUCHMA, šéfredaktor, +1-613-824 7439, fax+1-613-834 8757. REDAKCE A ADMINISTRACE PRO ČR + SR: Arnošt a Eliška WAGNEROVI, Teyschlova 11/92, 635 00 BRNO. Tel. (05) 45 32 11 21 (nejlépe mezi 11. a 12. hodinou) Fax. (05) 45 21 28 73 ADMINISTRACE PRO AUSTRÁLII: Mrs Marcela CECH, 65 Kiama Av„ YEPPOON 4703 QLD, telefon 079-397 624. STÁLÍ DOPISOVATELÉ A SPOLUPRACOVNÍCI: Jan BENEŠ (USA/ČR) • Jaroslav BOHANES (ČR) ♦ Vladimír CÍCHA (Kanada) • Milan CIMBUREK (Švýcarsko) • Petr HRUBY (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) ♦ Jan KRISTOFORI (Norsko/Švýcarsko) ♦ Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • JiříLOEWY (Německo) »Antonín MĚŠŤAN (Německo) • Dušan NOVÁK (ČR) • J. V. PAVLÍK (Dánsko) • Pavlína PILCOVÁ (Austrálie) • Vlastimil RADKO- VICKÝ (Německo) • Ota RAMBOUSEK (USA) ' Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) • Vladimír VALENTA (Kanada) • Otakar ZOUFALÝ (Německo) VYDAVATELSTVÍ A ADMINISTRACE: Ludvik FRIEDE (tel. +41-1-432 1768, fax+41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES“ a balíky: Zwischenbächen 145, CH-8048 Zürich) ROČNÍ PŘEDPLATNÉ: SFr. 49.00 norm, poštou, US$35.00 letecky TISK/DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80- 60451-5. Banka: Credit Suisse Zürich, č. konta 4860-637650-01 Polygon- Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) KOMENTÁŘE VLADIMÍRA VALENTY, 1 PO PĚTI LÉTECH (MILAN HULÍK), 5 ŽIVOT V NAŠICH REPUBLIKÁCH (J. BOHANES, D. NOVÁK), 9 ČESKÝ SNOB (ARNOŠT WAGNER), 13 OBAVY NA ZÁPADĚ (ZDENĚK LEINER), 14 HOVORY PŘES LÁNY (JÁRA MEČŮ), 16 VE SMYSLU CZECH-MADE ZÁKONŮ (VÁCLAV JAKOUBEK), 19 CO JSME ČETLI A SLYŠELI V ČR (TOMÁŠ KRYSTLÍK), 22 Z GLOSÁŘE JIŘÍHO L0EWYH0 (X), 24 ČASOVOSŤ NÁZORŮ TGM (MARIE NEUD0RFL0VÁ), 26 NEPŘEKROČIT? (JOSEF KOLÁČEK), 28 MNICHOVSKÝ DIKTÁT (OTAKAR ZOUFALÝ), 29 KONGRESOVÉ POSTŘEHY (PAVEL VERNER), 31 UŽ ZASE BUDUJU (STANISLAV MOC), 32 SLOUPKY JANA BENEŠE, 33 DRAMA DVOU NÁRODŮ V JEDNÉ ZEMI (L. J. BERAN), 36 I VŮL MŮŽE TRPĚT... (OTA RAMBOUSEK), 40 ŠARVÁTKY S KOMUNISTY (PETR HRUBÝ), 41 PAN RECHTOR Z TELČE (KAREL ŠINDELÁŘ), 43 SEDMDESÁTNÍK IVAN DIVIŠ, 44 MILAN RASTISLAV ŠTEFÁNIK (JOSEF LOVELL), 45 DOPISY, 46 PŘÍŠTÍ ČÍSLO VYJDE V DRUHÉ POLOVINĚ LEDNA 1995 REDAKČNÍ UZÁVĚRKA: 7. LEDNA 1995 Náš časopis má své čtenáře ve všech koutech naší planety Doporučte odběr Polygonu svým známým! Jako předplatitel jej můžete předplatit za snížené předplatné (cca 55% normální výše předplatného) svým příbuzným a přátelům v ČR7SR. Z provozně technických důvodů vychází Polygon v tomto roce pouze šestkrát, a to 4x v rozsahu 40 stran a 2x jako „dvojčíslo“ v rozsahu 48 stran. Celkový počet vnitřních stran tedy zůstává stejný jako při 8 číslech po 32 stranách. [pageend2]Komentáře Vl a dimír a va l ent y Asi určitě... PĚT NEBO PADESÁT ROKŮ? Často se píše o tom, že Mnichov zardousil československou demokracii. Kdepak Mnichov: Kolik tisíců lidí šlo za demokracii bojovat do zahraničních armád. Kolik desetitisíců šlo do koncentráků a na popraviště. Ideály nikdy nemohou prokázat lépe svoji životaschopnost, než když za ně lidé bojují a umírají. Ptáme se, jak to, že oněch dvacet let Československé republiky má takovou magickou sílu, že dodnes, po půl století, je pro nás závazným odkazem, pak je to proto, že tato republika dala svým občanům něco, po čem prahli po staletí: bylo to úsilí o jednotu práva a spravedlnosti a byla to vise státní existence a jejího poslání v rámci společenství rovnoprávných národů. Teprve po válce jsme sami krok za krokem tu demokracii rdousili, až jsme jí dokonale ukroutili krk. Je paradoxní, že to bylo za účasti těch, kteří jako osobnosti symbolisovali tyto československé ideály, ale kromě svých lidských chyb a záští především nesprávně posoudili, kudy vykročit v labyrintu světové politiky. A my, celý tehdejší československý národ, jsme v roce 1946 slepě a bez důkladné úvahy akceptovali účast na volbách, které na povrchu se zdály svobodnými, ale v podstatě nenabízely žádný výběr. Žádnou alternativu, která by mohla obrátit kolo dějin, roztočené tak zvaným Košickým vládním programem. V něm se spojilo naivní osobní velikášství a ješitnost s politickým chytráctvím těch, kteří považovali za hlavní, dostat se do vlády třeba s vyslovenými gangstery, kteří se nikdy netajili tím, že chtějí mít Prahu jako hlavní město ruské gubernie. Pro ty nebylo větším potěšením, než nechat vydávat zákony těmi, kteří si chtěli vyřizovat účty s minulostí. Psát revoluční zákony v revoluci, která nebyla. Když se to hodilo, byl obnovován stát před německou okupací, když ne, stačilo se zasnít o snech socialistických revolucionářů a už lítaly třísky. Dávno před Únorem. „Do Moskvy jsem jel jako ministr, vrátil jsem se jako slou- ha," tradoval se výrok Jana Masaryka poté, co československá vláda na Stalinův příkaz odmítla pomoc Marshallova plánu. Jedna pozoruhodná věc té doby: ekonomie po době válečného plundrování fungovala. Zásahy vlády byly socialistické, ale bylo tolik kapitalistů a kulaků, že ten socialismus utáhli. Nebylo to poprvé, kdy české hospodářství prokázalo vzlétnout jako pták Fénix ze spáleniště. I když po prvé světové válce česká ekonomika rychle regenerovala a nejen stačila utáhnout národní hospodářství, ale i zaplatit válečné reparace: Československo bylo sice vítězným státem, ale platilo deset let tučné reparace jako součást poraženého Rakouska-Uherska. Snad jsme byli vůbec jediným státem, který stanovenou částku zaplatil celou. Československý parlament v létech 1946- 1948 neměl oposici. Měl jen poslušné poslance, kteří zvedali ruce podle toho, jak se písklo. Pak se stalo něco, pro co dnešnímu čtenáři je snad vhodné vymyslet malé přirovnání. Vím, že to zní jako nesmyslná fantasie a nemám skrytý záměr uvést tím do podezření, že není upřímným demokratem, kohokoli. Představme si, že premiér Klaus už má plné zuby partnerů v koalici, kteří se vezou na jeho ekonomické reformě jako na cestě s pole do stodoly na žebřiňáku naloženém obilnými snopy. Mají jen řeči, jak se to mělo udělat, ale jinak na práci moc nemákli. Proto se premiér rozhodne, že se jich zbaví. Nejde to jinak, než je trochu vyprovokovat a když vyhrožují demisí, vezme je za slovo. President v takovou chvíli je páté kolo u vozu, ústava jej šikovně dávno vyšachovala. Ale zdání legality je důležité a president, který už jednou úřadem seknul „raději dříve, nežpodepíše něco špatného", nechce vypadat jako notorický kapitulant a tak raději trvá na hnidopišském dodržování ústavy. Souhlasí tedy s reformou vlády za podmínky, že parlament to odklepne. Popravdě nic jiného presidentovi nezbývá, pokud nechce vyvolat občanskou válku. Ke splnění tohoto požadavku premiér potřebuje nějaké ty svalovce, kteří jsou ochotni sem tam někoho profackovat, a postaví je před parlament, aby pustili do budovy jen ty, kteří podepíší, že souhlasí s premiérovým postupem. A protože je zrovna den výplaty, je tu hodně těch, kteří se ani moc nezdráhají. Konečně, na jednoho ministra je vždy a všude tucet zhrzených ze stejné partaje, kteří jsou ochotni se ujmout uvolněných ministerských křesel a mercedesů. Takže ta podpisová akce vyjde jako by se podepisovala Anticharta. A tak do parlamentu akční výbor - takové si dali jméno ti svalnatci, kteří mají své řemeslo nacvičené z putyk, z nichž vyhazují opilce - nepustil jen pár poslanců a ministrů, kterým ujel vlak. „Dějin", ovšem. V tom je však ten problém. Ne, že by premiér vyznával ústavu jako Písmo svaté, ale ten na Hradčanech vyhrožuje, že bude dělat rámus. Proto premiér rychle navrhne parlamentu, aby přijal jednohlasně novou ústavu, kterou si sepsal v automobilu cestou z Brna, od Ústavního soudu, do Prahy. To se celkem snadno povede, je nová ústava, jenže je tu malý háček: nepustit všechny poslance do parlamentu znamená protiústavní čin bez ohledu na to, že prakticky tato menšina vyakčněných by nebyla schopna ovlivnit jakékoliv hlasování zkorumpované a vydírané většiny. Ale presidentovi to nelze vysvětlit a nechce novou ústavu podepsat. Zkrátka president se poděkuje, zachrání svou čest. Je to mezinárodní ostuda, ale svět je na takové vývrtky zvyklý. Premiérův puč dosáhne svého cíle: může si diktovat zákony a vládnout podle své libosti. Každý čtenář si řekne, že se něco takového dneska nemůže stát. Natolik je demokracie silná a i pro našeho premiéra dostatečně závazná, abychom se museli něčeho takového obávat. Protože by se premiér v tom případě dopustil tak vážného zločinu, že by nebylo lze to odměnit respektováním nových zákonů vzešlých z takové podvržené ústavy. Chtěl jsem být pouze vtipný a píšu to jen proto, že věřím, že premiér Klaus by nikdy takovou hloupost neudělal. Chci ale přiblížit současníkům, kteří tehdy nebyli ještě na světě a nepocítili tu bolest a zneuctění, které jsme zažili my starší, něco, co se stalo v únoru 1948 a na čemž dodnes máme vybudovaný současný právní řád. Tenkrát komunista Gottwald znásilnil parlament, vpustil do něj jen vyvolené a podělance a kariéristy, zlikvidoval ústavu a dal napsat jinou, tu z 9. května 1948. Proto vrazi chodí dneska volně, násilí posledních čtyřiceti let nemůže být potrestáno, je prý promlčeno. A nové zákony podle toho také vypadají! Máme sice právní stát, ale spravedlnost chodí někde po houbách. Žijeme v době, kdy v Praze vyučenci gottwal- dovského zákonodárství určují, co se smí a nesmí. Určují tak vlastně, jakým státem Česká republika bude. Zamysleme se na chvíli nad citovanou zrůdností právnické mysli, školené Karlovou universitou. Ústavní soud může obyčejné zákony a jejich ustanovení zrušit pro rozpor s ústavním zákonem nebo s mezinárodní smlouvou o lidských právech a základních svobodách podle čl. 10 ústavy, avšak jen jde-li o rozpor s ústavním zákonem, který je v době rozhodování Ústavního soudu platný, nebo o mezinárodní smlouvu, která je v této době pro ČR závazná. Nyní již pouze obyčejný záPOLYGON 7+8/94 1 [pageend3]kon PNS (=Prozatímního národního shromáždění-jde o původní tzv. Benešovy dekrety, pozn. V.V.) byl přijat v době platnosti ústavní listiny z roku 1920, která však platnosti pozbyla vydáním nové ústavy v roce 1948 (tj. dnem 9.5.1948). Pro rozpor s ústavní listinou z roku 1920 by tedy Ústavní soud tento zákon ani dekret prezidenta republiky zrušit nemohl, ai už by měl na pravomoc prezidenta vydávat dekrety jakýkoliv názor. Prováděcí zákon o Ústavním soudu (č. 182/1993 Sb.), kterým je Ústavní soud vázán, totiž dal - vcelku správně - v takových případech přednost právní jistotě, založené na stabilitě právních vztahů, ochraně nabytých práv a důvěře v platné právo, před požadavky materiální spravedlnosti. Vladimír Mikule, Právnická fakulta UK v Praze, Lidové noviny, 12. října 1994. Podle pana Mikuleho by zřejmě premiér mohl udělat právní a protiústavní přemet, jeho fakulta by to klidně odklepla, protože dodnes jim nedopadlo, co se vlastně v únoru a dalších měsících roku 1948 stalo. On to jednoduše odbude poznámkou na okraji: „Nyní již pouze obyčejný zákon PNS byl přijat v době platnosti ústavní listiny z roku 1920, která však platnosti pozbyla vydáním nové ústavy v roce 1948 (tj. dnem 9.5.1948)." A šmytec. Karel Havlíček Borovský potřeboval takové právníky, když si dělal legraci z bachovské justice. Výsledkem ovšem nemůže být nic jiného než to, na co přišel sám pan Mikule, který dává „přednost právníjistotě, založené na stabilitě právních vztahů, ochraně nabytých práv a důvěře v platné právo, před požadavky materiální spravedlnosti." Preambule současné ústavy nám dává jistotu, nebo snad jen naději, že Česká republika se zařazuje historicky do rámce tradic českého státu, který byl obnoven Masarykovou visí moderního demokratického Československa. Právo bylo samozřejmostí, spravedlnost cilem. Vítězila nejen pravda národa a státu, ale také pravda každého občana. Pravda a spravedlnost jsou jmény stejného ideálu. Mrazí pomyšlení, že lze tolerovat, aby právo bylo cosi jiného než spravedlnost. Mrazí, když premiér napíše: „Minulý systém by nebyl ani z jedné setiny tak zločinný, kdyby bylo možné nastolit jiný snadno a rychle. Tento proces má své, jak já říkám, transformační náklady< a ty musí někdo nést, někdo je musí zaplatit. Bohužel je velice často nese ten, kde neměl ze starého režimu žádný osobní prospěch, kdo proti němu dokonce aktivně bojoval. “ Ovšem, zdá se to být rozumné, ale jen do té doby, než se zamyslíme nad lehkostí a mravn^nemravní (ať si čtenář sám škrtne nevhodné) velkorysostí, s jakou pan premiér pomíjí skutečné a dosud postižitelné viníky, kteří způsobili ony transformační náklady«, k jejichž zaplacení určuje jejich oběti: „... fundamentální omyl minulého režimu nebyl v lidech, ale v systému, jakkoli k němu jednotlivci leccos přidávali. “ Jestli to byl systém, kdo si jej vymyslel, kdo k němu přidával? Nebyli to ti „jednotlivci“, které chová režim České republiky jako v sametu? Dnes, a především okolo 28. října, probíhá v Čechách diskuse o tom, zda a jakou visi má český stát mít. Někteří poslanci vládní koalice dokonce chtěli zrušit 28. říjen jako státní svátek a převést jej na den sv. Václava. Jiní na den po Sylvestru. Zatím to končí kompromisem. V dobách mého dětství 28. října president nejdříve na koni, a jeho nástupce pak jen pěšky, konal vojenskou přehlídku. Té, kterou jsem viděl, velel velitel pražské posádky generál Vojcechovský, který později, po osvobození Prahy Rudou armádou, byl odvlečen na Sibiř. Šlo o staré legionářské účty, které s ním měl nikdy nezapomínající Stalin. Nestojím o vojenskou přehlídku s generály se zaplacenou členskou stranickou knížkou až do konce listopadu 1989 v kapse. Namísto toho president položil kytici k pomníku na Václavském náměstí. Jeho následovali pak další čeští státníci a politici. Abych se přiznal, mám obavy, aby se nám T.G.Masaryk ze státní idey nevypařil, když v ten slavný den ani presidentovi Havlovi nestojí za kytičku. Natož ovšem vzpomenutí na toho, kdo_ udělal ten den tak památným: Antonína Švehlu. Vlastně on dal v roce 1918 český převrat do pohybu a je skutečným autorem ústavy Republiky československé. Švehla byl v prvních deseti létech republiky tím tažným koněm a je to on, kdo si zaslouží vzpomínku, vedle TGM, jako budovatel spravedlivého, nezávislého a demokratického československého státu. Jenže Švehla se v Praze „nesmí". Jakýsi člen koalice, pan poslanec Marek Benda, nedávno v parlamentě prohlásil, že vyznamenání se jménem Masaryka se dá tolerovat, ale se jménem Antonína Švehly je to nepřijatelné. Staré partajnické záští trvá v dalších generacích a tito partajníci chtějí vygumovat z národní paměti ty, z jejichž politického odkazu dosud žijeme. Bez ohledu na to, že, paradoxně, byl to právě Švehla, kdo rozmluvil presidentu Masarykovi jeho snahu o úplnou rozluku státu od církve, jejímž je Marek Benda tak horlivým stoupencem. Ale to jen tak na okraj. Jestli dobře rozumím, premiér Klaus, podle nedávného článku v Lidovkách, žádnou státní visi nepotřebuje. Až na tu, pro kterou on udělal nejvíce a jednou, možná, o něm historici budou mluvit stejně jako o Švehlovi, který nikdy o žádnou slávu nestál, nic nenapsal a sám dělal všechno pro to, aby byl zapomenut. Zato premiér Klaus naopak to podle svého zvyku historikům sám, a zřejmě podle pravdy, napsal: „... Musím trvat na tom, že ideu svobodného tržního hospodářství jako základního stavebního kamene naší budoucnosti jsme veřejnosti nabídli, vysvětlili a obhájili proti všemožným námitkám právě my. “ Václav Klaus: Pragmatické lavírování, nebo pouze jiné ideje? Lidové noviny, 31. října 1994. Jestli toto není idea, co může být politickou a státní ideou? Tento stát stojí a padá právě s touto ideou. Stejně tak, jako stojí a padá s tím, co je napsáno v preambuli české ústavy. Proto jen zírám, s jakou nezodpovědností se jedná nebo nejedná, mluví a píše. Klausova vláda dosud nenalezla čas naplnit to, co bylo ústavou předepsáno. Jestli bude, a kdy, ustaven například senát, je důležité, ale důležitější je to, jestli ústava je cárem papíru nebo posvátnou dohodou deseti milionů Čechů, která zavazuje nejen je, ale i jejich potomky. Ti z nás, kteří se s komunistickým režimem nikdy nesmířili, skončili na popravišti nebo v žalářích nebo se raději rozešli do světa, věřili, že jsme v právu, protože to byli komunisté, kdo znásilnili ústavu a jejich stát nebyl státem naším. Možná, že v běhu všedních dnů nezdá se to být podstatné, ale to není důležité, protože kdyby ta idea, ten smysl české existence tu skutečně nebyl, pak bychom to bolestně poznali. Třeba tak, jako to pociťují dnes občané Sarajeva. Proto tak uvažujeme vášnivě o spravedlnosti a jejím rozchodu s právem. Protože spravedlnost je pojítkem, které drží občany pohromadě. Proto každá korupce, každá nezasloužená výhoda pro ty, kteří se vydrápali do posic vyhubené střední třídy pomocí starých bolševických konekcí a na které je dnešní právo krátké, odcizuje občany od státu a nakonec může způsobit jeho sesunutí jako domku z karet. Snad nikde nebyl v posledních dvaceti - třiceti létech tolik připomínán osud Československa jako v Israeli. Náš osud byl pro Israel poučením - vždyť v něm žije tolik občanů, kteří pocházejí z Československa. Celý západní svět často se zatajeným dechem sledoval úsilí Israele o přežití. Nyní tento stát vykročil na novou cestu a prolomil nepřátelskou isolaci arabských států okolo něj. Nevíme, zda se to podařilo na trvalo, ale nabízí nám to poučení, kterak stát nemůže zůstávat navždy v isojaci, i když má ve světě bohatého strýčka. Že jeho politici musí se pokoušet o nalezení cest, jakkoli nepopulárních, a dát svému státu možnosti se realiso- vat v daném prostoru. Je něco divného v naší národní povaze: Snad žádný svátek, ani 28. říjen, není tak zahnízděný v naší paměti, jako výroční dny národní katastrofy. Lipany, Bílá hora, Mnichov, 15. březen, „Vítězný únor" i 21. srpen nás spojují mnohem více, než dny oslavující vítězství, i když těch je mnohem méně. A důsledkem toho je i pocit, že pokaždé po osvobození žijeme v klamu, že píšeme na novou, čistou stránku. Před pěti léty jsme si tuto čistotu ještě pojistili: udělali jsme tlustou čáru za minulostí a naši novopečení politici rozhodli, že ta minulost končí (nebo začíná?) 25. února 1948. Bez ohledu na to, že dosud žijí nejen lidé, kterým bylo ublíženo dříve, ale i ti, kteří tuto bolest způsobili. Že 2 POLYGON 7+8/94 [pageend4]jsop stále otevřené rány i otazníky, bez nichž nebudeme schopni rozluštit naši současnost. Byla vyhlášena tlustá čára a nejsme schopni bez toho, co se mělo takto odhodit do studně zapomnění, rozhodnout, kdo vlastně jsme. Jak pošetilé si myslet, že národ, který si třista let připomínal Ferdinandův habsburský podvod s uchvácením české koruny, národ Kozinův, který se obětoval za uznání práv, které kdysi dávno dali čeští králové, národ sedláků, kteří se bránili nevolnictví, do něhož je uvrhli pobělohorští zbohatlíci, českých bratrů, kteří po dvou stech létech se hlásili ke své víře, natrvalo přijme nějakou tlustou čáru, kterou si chtěli politici zjednodušit život. A co horšího, začali jsme stavět na tom, co bylo zrůdnou zpot- vořeninou kdysi demokratického státu. Prostě zdá se, že nemáme jasno ani v tom, co vlastně chceme. Ovšem, chceme se mít dobře, ale neuvědomujeme si, že to je vlastní smysl státu, který se však nemůže zastavit na fungování ekonomického systému. Co občany našeho státu spojuje ve snaze dosáhnout svého cíle: chceme do Evropy. To je všechno. Pomijíme, že to je však pouze prostředek k dosažení cíle, ne cíl sám. Ten druhý základní požadavek naší existence je jaksi zamlžen. A nikdo se o to mnoho nestará a o tom nerozvažuje. Jsme obětí skutečnosti, že v celých posledních třech stoletích před 28. řijnem 1918 jsme si sami neurčovali svoji státní ideu. Nechci se zabývat stížností na porobu, kterou jsme zažili, ale tím, co to s námi udělalo. V těch dobách probíhaly v Evropě zásadní a kritické změny, ale my ve svém historickém výkladu je pomíjíme, protože jim předcházela křivda na našem národě, která by jej jakoby isolovala od ostatního světa. Byli jsme nedobrovolnou součástí říše, která byla vlastně nárazníkovým státem proti turecké expansi, která se táhla staletími a odehrávala bezprostředně za našimi humny. Procházeli jsme válkami, které nebyly naše, ale které jsme vydatně zásobovali krví českých vojáků v rakouských uniformách. A když konečně opadla turecká vlna, rozehrála se nová světová partie s Ruskem, tlačícím se do Evropy, i s Napoleonem, chtějícím si podrobit všechno. Po všechen ten čas se bez nás rozhodovalo o ideji rakouské říše, jejímž jsme byli nedobrovolným základním kamenem. Byli to jiní, kdo určovali i pro nás smysl našeho bytí. Až teprve konec první světové války nás postavil před úkol, určit si ideu našeho státu. T.G.Masaryk spojil náš boj za osvobození s velkou Wilsonovou ideou rovnoprávnosti národů. Pokusil se spojit dva příbuzné národy, aby jejich příslušníci mohli rozhodovat o osudu svého státu. Bohužel šlo o dobu trvající necelých dvacet let, a tak jsme nikdy nedospěli k tomu, abychom plně specifikovali svou roli v Evropě. A trvalo více než půl století, než jsme mohli začít reálně uvažovat o této roli. Ale co se nestalo: rozpadli jsme se jako stát na dva slabé státečky, které ani plně neprokázaly svou životaschopnost. Zatímco na jihovýchodě Evropy stále dožívají důsledky dědictví tureckého vpádu, my sami si nejsme jisti, zda jsme uvnitř nebo vně nárazníkové zóny oddělující Evropu od leninsko-stalinského dědictví ruské říše. Západní Československo je jediné z tak zvaných východoevropských států, které nebylo zachváceno levičáckou postbolše- vickou recidivou. Budeme schopni tomu odolávat i nadále? Je třeba si uvědomit, že máme, doufejme, možnost vstoupit do Evropské unie bucf jako jakýsi přívažek k mocnému Německu a nebo jako stát, který si sám určil svou roli. Logický vývoj, k němuž mohlo dospět jednotné Československo, byl stát se základnou pro znovuobrozenou středoevropskou mocnost. Jejím smyslem by bylo, s ideály demokracie a svobody osvobodit sebe a sousední národy od historického prokletí vpádů z Východu a realisovat plné poevrop- štění této části Evropy. Současné Německo nám k tomu mohlo poskytnout volnou ruku. Nikdy nebyla vhodnější příležitost a dnešní český stát stále stojí před otázkou, bude-li schopen, a bude- li chtít, navázat na tento přirozený úkol nebo se snažit přilepit k Německu a těšit se, že nám semtam něco spadne pod stůl z bohatého stolu Atlantické aliance. Pro dnešek se zdá, že to i ono je vhodnou cestou. Protože to, co se děje za našimi pohraničními horami na východě, nikoho z nás neláká blíže prozkoumávat. Budeme-li mít štěstí a podaří se nám časem získat v Evropě status obdobný posici našeho jižního souseda, Rakouska, budeme i nadále zápasit s otázkou po smyslu českého státu. Tak jak tomu bylo počínaje knížectvím svátého Václava, ne-li už dříve. A teprve nalepením odpovědi na tuto otázku můžeme nalézt to nejpodstatnější pro jednotu celého národa, který se v kritických dobách vždy ocitá v nebezpečí, nemá- li jasno o smyslu existence svého státu. Za posledních pět let střední Evropa promeškala řadu příležitostí. Některé ne naší vinou. A tak jak prochází čas, tak nám unikají i další příležitosti. I ta západní Evropa bude procházet změnami, které pro ty, kdo jsou vně tohoto společenství, přinesou nepříjemnější důsledky než pro ty, kdo jsou uvnitř. Taktikou současné české zahraniční politiky je počkat, až Francie se ujme předsednictví Evropské unie a pak usilovat o zařazení své přihlášky. Dřívější Dienstbierova snaha dosáhnout toho již za současného německého předsednictví, s pomocí slábnoucího vlivu německých liberálů, se ukázala ne dosti zajištěna proti důsledkům sudet- ské politiky. Proto se i pověstná Havlova omluva stala jen ušlechtilým gestem bez praktických výsledků. Zatím nervosita uvnitř státu narůstá a extremisté těží z vládní neschopnosti nalézt východisko v této otázce. Čekání Klausovy vlády na Francii, aniž si může být jista, jak se vše vyvine, je zárodkem budoucích krisí, kterých je dnes dosud možno se vyvarovat. Ale zatím se nenašel nikdo, kdo by doporučoval jiný konkrétní postup. Je třeba se vážně zamyslet nad tím, co všechno odkladem riskujeme. Nestojí za to vzít si poučení z israelského příkladu? V posledních pěti létech nebyl čas na naší straně. Příležitost vytvořit s demokratickým Německem takový vztah, který by nám zajistil plnou bezpečnost z této strany, nemusí být stále tak vhodná, jako je dnes. Přemýšlejme nad rozborem německé situace, který nám předkládá zkušený Henry Kissinger: Kohl je jednou z originálních a budoucí vývoj ovlivňujících osobností naší doby. Byl vždycky zárukou německé atlantické a evropské orientace a štítem chránícím před nacionalistickými a romantickými pokušeními, pro která si jeho národ tolik protrpěl v průběhu své moderní historie. Toto nepředstavuje nedostatek důvěry v sociální demokraty, kteří prokázali svůj smysl pro odpovědnost v čase kancléřů Willy Brandta a Helmuta Schmidta. Od té doby však se radikální křídlo strany zneklidnilo; jeho koaličním partnerem by byli Zelení, jejichž oficiální program odmítá Atlantickou alianci a vedoucí mezinárodní roli Německa. Těžiště takové koalice by bylo mnohem dále nalevo a učinilo by uplatňování tradiční atlantické politiky mnohem obtížnějším. Přibližující se konec Kohlovy éry je zapříčiněn nejenom volební aritmetikou, ale také důsledkem střídání generací. Kohl je posledním západoněmeckým vůdčím politikem s živou pamětí na druhou světovou válku a její následky. Příští generace všech stran bude mnohem méně poutána tradičním chápáním a mnohem chladněji uvažující o národních hodnotách a více náchylná k prosazování německého národního zájmu. To bude posíleno rostoucím vlivem bývalé komunistické části Německa, jehož občané nezakusili to veliké údobí atlantické spolupráce a znovubudování Evropy a kteří viděli v nacionalismu útočiště před komunistickým útlakem. Henry A. Kissinger, New York Times, 23. října 1994. Zvážením a rozborem všech vlivů a proudů, které už dnes unášejí Evropu jinam, než byla před pěti léty, dojdeme asi k opačnému názoru než ti, kteří si myslí, že je lepší čekat na příhodnější chvíli. Asi nepřijde. Nejde mi však o nějaké proroctví, ale o to, získat představu o budoucím dění, které, jako celá česká zahraniční politika, zůstává před obyčejnými občany trvale zahalena tajemstvím. ABYCHOM TO NEPOKAZILI, TAK BEZ KOMENTÁŘE Vladimír Meči ar, Ján Slota či Ján Ľupták nejsou nic jiného, než stav ducha slovenské společnosti ... kdo Mečiarem zachází, Mečiarem hyne. Dávno už to ví Fedor Gál, dnes už to ví i Kňažko, Morav- čík, oba Kováčové a další. Slovenští voliči ještě ne. Jiří Hanák, Lidové noviny, 8. listopadu 1994. „Takto se, chlapi, politika proboha nedělá, neblbněte, sedněme za stůl, jednejme..." Vladimír Mečiar, Lidové noviny, 14. listopadu 1994. POLYGON 7+8/94 3 [pageend5]Sestavení skutečné stabilní vlády, se kterou by bylo možné jednat o zásadních problémech vzájemných vztahů, je v nedohlednu. Mečiar menšinovou vládu pochopitelně nechce a vládní spolupráci s Ľuptákovým sdružením dělníků odmítá. Dvě strany, Weissova SDL a Čarno- gurského KHD, které Mečiar vyzval ke spolupráci, se do zhoubné koalice nehrnou. Není divu. V pověstné parlamentní moci, po které nezůstal ve slovenské administrativě kámen na kameni, dokázal zápřah Mečiar - Slota - Ľupták zamést se svými názorovými protivníky tak, že řada z nich ještě dnes není schopna adekvátně reagovat. Neustálá snaha zdůrazňovat, že já, moudrý český demokrat, tomu rozumím lépe než ty, hloupý slovenský občan, je tím nejhorším, co může politik udělat. Nejlepší způsob, jak může nyní český politik pomoci slovenské demokracii, je nekomentovat ji. Přemysl Svora, Lidové noviny, 16. listopadu 1994. Zákony, které pan Mečiar prosadil, zrušily všechny privatisační dohody projednané předchozí vládou v posledních dvou měsících. Získal právo na odvolání vedení Fondu národního majetku, které je oprávněno prodávat státní majetek. Naposledy, když pan Mečiar rozhodoval o fondu, dokázal zašantročit v jediném měsíci 52 důležitých slovenských podniků do rukou svých kamarádíčků za směšně nízké ceny. A jako vrchol: jmenoval jednoho ze svých společníků, Ivana Lexu, šéfem Slovenské informační služby - následnice staré StB. Když členové oposice protestovali proti jeho taktice, řekl jim hrubě: „Převádíme výsledky voleb do života. Zvykněte si na to." Navzdory všem těmto rozhodnutím pan Mečiar stále projevuje zájem o Partnerství pro mír a o spojení se západní Evropou. Washington a Brusel udělají dobře, když mu dají na vědomí, že klub je uzavřen pro ty, kdo stále šlapou na demokracii. New York Times, Na Slovensku posunuli hodiny nazpět, 10. listopadu 1994. CLINTONOVO WATERLOO I ti, kteří správně předpovídali, zdaleka neodhalili sílu zemětřesení, které postihlo Clintonovo presidentství. Výsledek listopadových voleb v USA podvrátily veškerou mocenskou silu Demokratické strany, která v posledních dvou létech volky nevolky byla zákonodárným nástrojem Clintonovy administrativy. Poučení z této porážky však je dosud před námi. Letos v říjnu byl Clinton úspěšný především v mezinárodní politice. Nekrvavá okupace Haiti byla následována podepsáním míru mezi Jordánském a Israelem a Clinton osobně jednal o konečné pacifikaci Blízkého východu se syrským presidentem Assadem. Zdá se, že v tom směru je americká politika úspěšná, i když v této oblasti se může přes noc cokoli obrátit vzhůru nohama. Pak následoval Clintonův omyl, který se zrodil z nově získané sebedůvěry a který Clintona svedl k tomu, že se osobně v posledním týdnu angažoval ve volební kampani. Demokraté se snažili celkem úspěšně až dosud udržet volební kampaň jako lokální záležitost, kde voliči volí svého kandidáta do Kongresu a nejsou sváděni k celkovému hodnocení vlády ve Washingtonu a především presidenta. Byla to taktika republikánů, která nakonec vyprovokovala presidenta Clintona, aby se po svém úspěchu na Blízkém východě předvedl americkým voličům a vsadil na svou presidentskou autoritu. Tím Clinton dovršil, ne-li způsobil, volební katastrofu demokratů v nečekané míře. Po moci toužící republikáni po čtyřiceti létech získali většinu v nejdůležitější washingtonské instituci, ve Sněmovně representantů. Ta spolu se senátem má nejen zákonodárné moci, ale také dohlíží na celou státní administrativu, která je formálně v rukou presidenta. Republikáni jsou připraveni a jejich program, Smlouva s Amerikou, předpovídá dokonalé ovládnutí amerického politického života na další dva roky. Ovšem mnohé bude záležet na osobních schopnostech a politické strategii republikánů, z nichž ti v čele co nevidět vystoupí se svými plány pro presidentskou volební kampaň v roce 1996. V této situaci je Clinton a jeho vládní aparát paralysován a neschopen uniknout z drápů dravce, který konečně uchvátil svou kořist. Jeho vyhlídky jsou pramizerné a alternativu má pouze jedinou: loyálně spolupracovat s republikány. Ti mají totiž zájem na Clintonově kandidatuře na znovuzvolení v roce 1996, protože jej považují za nejjistějšího demokratického kandidáta, kterého kterýkoli republikánský kandidát na úřad presidenta může porazit. Tyto typické manévry se budou odehrávat na vnitropolitickém poli. Zahraniční politika USA, která především bude zajímat ostatní svět, projde nepochybně důkladnou revisí, kde radikální změny budou tlumeny tradiční americkou snahou o to, aby zahraniční politika byla projevem shody obou politických stran. Diskuse, spíše neveřejná, bude však bojovná a urputná. Zatím na veřejnosti klání a boj o novou tvář americké zahraniční politiky začal několika rozhovory designovaného republikánského předsedy zahraničního výboru senátu, pověstného pravicového senátora Jesse Heimse, s novináři. Pochybnosti, které vyslovil o presidentovi Clintonovi, překročily všechno očekávání a washingtonské politické kruhy jsou pobouřeny tímto útokem. Ovšem, je možná předčasné mluvit o nešikovnosti. Helms totiž zpochybňoval schopnosti presidenta Clintona ve chvíli, kdy se politickým manipulátorům obou stran vytrácela hlavní příčina demokratické porážky: vláda presidenta Clintona. A zatímco vedení republikánů hledá povolební uklidnění, Helms vidí politický úspěch v konfrontaci s tím, který byl sice vážně zeslaben, ale může jako jediný zasahovat do každodenního politického života a obrátit republikánský triumf v Pyrrhovo vítězství. Správnost a oprávněnost takového počínání je ovšem pochybná. Kritisovat presidentskou posici ve vojenských záležitostech a v zahraniční politice je pro každého politika to nejožehavější a nejriskantnější. A končívá to osobní porážkou kritika presidentského majestátu, i když má věcnou pravdu. Bohužel v tuto chvíli je nejméně jasno, jak se bude vyvíjet americká politika vůči Rusku a Evropě. Jisté je jen to, že architekt politiky „partnerství pro mír" a až dosud Clintonem připravovaný brzký nástupce státního tajemníka Christophera, Strobe Talbott, se asi brzo s americkým ministerstvem zahraničí rozloučí. Teprve pak bude možno odhadnout, co budou republikáni od vedení americké zahraniční politiky očekávat. Bude to cesta k větší isolaci nebo požadavek na radikálnější prosazování americké autority? Brzká návštěva senátora Dole, vůdce republikánské většiny v senátu, v Evropě ukáže, nakolik se budou USA chtít exponovat v NATO a jakou roli mu přisuzují. V tom směru roste americká nespokojenost s výkony NATO v Bosně. Nelíbí se, že se NATO spokojuje s tím, že jedná podle instrukcí Spojených národů a neprosazuje vlastní, tvrdší taktiku. Narůstá také nejistota o správnosti samotného Partnerství pro mír a nespokojenost s tím, že Clinton umožnil Rusům širší uplatňování jejich zájmů nejen ve východní Evropě. Nedávná návštěva Žirinovského v USA jen připomenula, že jednoho dne přátelský Jelcin bude vystřídán někým jiným, kdo pak bude moci snadno zneužít toho, čeho Jelcin od přítele Clintona dosáhl. A stále trvají pochybnosti o tom, k jakému narovnání vlastně došlo mezi USA a atomovou severní Koreou. Ale i tak, jako USA neobsadí Kubu nebo Haiti, i když po tom senátor Helms volá, tak ani především v Evropě se nebude vše vyvíjet přesně podle toho, jak se budou o tom brzy vyslovovat američtí politici. V USA se totiž v tu chvíli začínají střetávat rozličné zájmy, jejichž stoupenci vidí v tomto okamžiku příležitost je programově prosazovat. Kdo a co zvítězí brzo ukáže výsledek schvalování mezinárodní obchodní dohody GATT v americkém senátě. Neboť právě zde se sbíhají, nebo rozbíhají, americké vnitropolitické a mezinárodní zájmy. Republikánští politici jsou realisticky uvažující politici, vzdálení na míle od visionářských plánů demokratů, které často způsobují veliká rozčarování, jako každá politika, která si nabere více úkolů, než je schopna uskutečnit. 27. listopadu 1994 □ 4 POLYGON 7+8/94 [pageend6]Po pěti létech... MILAN HULÍK Výročí konce komunistického totalitního režimu, symbolizované "revolucí", jejíž přívlastky něžná a sametová ji nejen proslavily, ale i popřely, nám opět klade otázku, co se to tehdy vlastně stalo? Bezpochyby došlo ke zhroucení nejen jednoho ze satelitů Moskvy, ale i celého komunistického impéria a komunistické ideologie. Pozůstalí netruchlili, slušní občané se radovali a svět nám držel palce. Říká se, že revoluce požírají své děti. Ta naše je semlela v mlýnku generálního pardonu zločincům, kteří ten mlýnek roztočili tak, že většině občanů zhořkla i poslední vzpomínka na ni. Nyní, po několika létech ne vždy radostných zkušeností, zjišťujeme, že komunistická nomenklatura se více či méně (kromě několika prominentních důchodců, které listopad odstavil dříve, než by přišel i v komunismu jejich přirozený fyzický i politický konec) úspěšně pretransformovala v kapitalistické bossy, aniž by někoho ze sametových protagonistů této podivné revoluce napadlo volat je byť jen k morální odpovědnosti, natož k odpovědnosti před zákonem. Je s podivem, že ti, kteří z titulu totalitní moci pošlapávali vše, co lze vůbec na lidství pošlapat, se najednou téměř přes noc stali největšími vyznavači demokracie a tržní ekonomiky. Důvod je prostý. V podmínkách svobodné společnosti, opírající se o svobodu slova, tisku, shromažďování a politickou pluralitu, se stávají rizika každé revoluce anachronis- mem, čpějícím jakobínstvím. Nutno dodat, že národy Čechů a Slováků po 17. listopadu 1989 neměly na nějakou revoluční pomstu ani pomyšlení. Ne nejmenším důvodem byla i únava z komunismu a úleva, že to konečně tak dobře dopadlo. Že prostě jednoho krásného dne komunisté odešli. Jak naivní to bylo pomyšlení, ukázal další vývoj. Nazíráno na období od listopadu do nynějška je nepochybné, že manipulátoři měli tyto předpoklady pevně zakalkulované ve hře a mistrně je využívají dodnes. Protože se to všechno již děje v poměrech svobodné společnosti, která se přetváří v moderní pluralitní společnost na základě svobody slova, tisku, shromažďování - nelze z tohoto procesu vinit jen vedoucí politické představitele, byť je jejich odpovědnost nejvyšší, protože neunesli tíhu svého politického údělu, ale celý tento jev vyžaduje hlubší analýzu, kterou teprve s odstupem času provedou historici, politologové a právníci. Jejich zájem bude patřit i samotnému 17. listopadu 1989 - magickému datu našich dějin. Šetření obou oficielních orgánů - parlamentních komisí, majících odhalit zákulisí událostí tohoto dne, mohlo pouze otázky napovědět, nikoli je zodpovědět. Byla to spontánní lidová revoluce, podnícená statečnými studenty a herci, nebo konšpiratívni převrat v režii KGB? Národ v roli statistů Naše slavné převraty mají totiž i specifickou českou tradici. Legendami opředený 28. říjen 1918 měl svoje prozaické pozadí. Nikoli davy revolucionářů, střelba a dým nad Hradčany, ale čtyři muži v otevřeném automobilu (dr. Alois Rašín, Ant. Švehla, Fr. Soukup a Jiří Stříbrný) jezdili po Praze, odpovídali na mávání Pražanů a jim salutovali rakouští držitelé moci, předávající jim strategické objekty v domnění, že revoluce je povolena z Vídně. Pražská květnová revoluce v roce 1945, vyvolaná přesvědčením, že Američané budou za několik hodin v Praze, se v komunistické propagandě stala „povstáním českého lidu" a únor 1948, reprezentovaný „vítězným lidem“ a Gottwaldem v beranici na Staroměstském náměstí, byl dozorován sovětskými agenty v hotelu Steiner u Prašné brány. A tak něžná revoluce, symbolizovaná dívkami předávajícími květiny přes štíty z plexiskla komunistickým gardistům z prvého pohotovostního pluku SNB, se stala legendou ještě za svého života. Proč represivní moc nezasáhla v sobotu a v neděli 18. a 19. listopadu 1989 proti pokračujícím demonstracím a proč její biřici nerozdupali svíčky u pomníku sv. Václava-jsou otázky, na které od té doby hledáme odpověď. V kasárnách uzavření pretoriáni, zmatení milicionáři, tajuplný příjezd Zdeňka Mlynáře z exilu vozem rozvědky, politbyro očekávající pomoc z Moskvy, Gorbačov na Maltě a generálové KGB v Praze a tajuplné aktivity gen. Loren- ze, to vše vzbuzuje podezření, že „povstalý národ zvonící na náměstích klíči konci komunismu" byl spíše v roli statisty než protagonisty. I když odmítneme tajné či tajuplné analýzy, přisuzující 17. listopad spojeným špionážním centrálám celého světa, přece jen se musíme pozastavit nad řadou faktů, které by jinému autoru posloužily k napsání špionážního hororu. Příliš mnoho náhod Drahomíra Dražská, přemísťující se z úkrytu do úkrytu a neustále vysílající zprávu o smrti Martina Šmída, mistrně načasovala fámu o smrti druhého Jana Opletala. Tato fáma vznikla evidentně mimo disidentské kruhy a byla do nich vpašována klasickou desinformační metodou. K tomu podivná role poručíka StB Zifčáka, zavádějící průvod na připravovanou Národní třídu, zablokování LM na kolejích Vysoké školy politické, role Prognostického ústavu, který spolu s Filosofickým ústavem byl v přímé nomenklatuře ÚV KSČ, top-agent KGB a StB Köcher v Laterně magice - to vše vyvolává otázku, kdo měl zájem patřičně nažhavit už tak dost vypjatou atmosféru a zdiskreditovat zastánce tvrdé linie v KSČ? V této souvislosti můžeme i hádat, komu se hodila hesla jako: „Nejsme jako oni", „Láska a pravda musí zvítězit nad lží a nenávistí". To vše jen předznamenalo nezájem o archivy StB a poskytlo této zločinné organizaci moře času, který dostala ke svému úklidu. Sacher a Lorenz, úřadující na FMV, činnost řady tehdy neodhalených (některých dosud) agentů' StB v rolích revolucionářů a nastupujících politiků, reformní křídlo Lidové strany, Demokratické fórum komunistů prošpikované agenty StB a obrozená Obroda kon- spirující na všechny strany. Byl to úvod k tomu všemu, co začalo likvidací vedoucích komunistických mastodontů a skončilo generálním pardonem pro jejich spoluvinníky s poskytnutou možností stát se moderními tržními podnikateli? Nevíme, dnes ještě spíše tušíme než víme, ale protože se naše revoluce odehrála v Praze Franze Kafky, ve státě příznačně nazývaném Absurdistan, nemusí být spekulace a závěry některých „agentomanických“ teorií daleko od pravdy. I takto popsané fragmenty listopadových událostí dokazují, že ve hře bylo více než pouhý spravedlivý odpor občanů k totalitní moci. Odtud je už jen krok k odpovědi na otázku, proč se další polistopadový vývoj natolik odlišoval od představ, které chovala demokratická, nekomunistická část národa. Nelze opomenout, že ti, kteří byli nuceni budovat socialismus, jsou dnes i těmi, kteří sl musejí zvykat na kapitalismus v jeho moderním pojetí tržního hospodářství. Jistá psychologická setrvačnost a často i zjevná nechuť měnit osvědčené metody, má za následek transformaci všeho negativního, co sl lidé v socialismu osvojili, do nových poměrů. Tak vznikl jakýsi hybrid mezi socialismem a kapitalismem, který se projevuje především v rovině morální a mravní a který západní demokratická část světa nazývá postkomunismem. Polistopadový vývoj se tak v jistém smyslu stává pokračováním předlistopadového vývoje. Jestliže chceme hlouběji pochopit tento přelom, musíme se vrátit časově zpět a pokusit se stratifikovať českou společnost. Zdecimovaný národ Komunistická terminologie pro své odpůrce v 50. létech používala termínu „bývalí lidé“. Byli to podnikatelé, studenti, důstojníci, statkáři a rolníci, úředníci, intelektuálové, řemeslníci, příslušníci svobodných povolání, lidé vysokoškolských profesí, ale i dělníci, kteří se nenechali zmást sociálně podbízivou komunistickou propagandou. Tato vrstva národa, která neuvěřila laciným vábničkám levicového třeštění a rusko-bolševické indoktrinaci po květnu 1945, vytvořila kádr antikomunistické rezistence, který byl také nejvíce postižen komunistickým terorem. Od prvého popraveného, studenta Milana Cho- ce, popraviště, kriminály, podřadná zaměstnání, emigrace a permanentní šikanování POLYGON 7+8/94 5 [pageend7]decimovaly tu část národa, která zůstala věrna svému svědomí, odkazu TGM a první republiky, a která se cítila oslovena Kantovým výrokem: „Dvě věci na světě mě nepřestávají udivovat: hvězdné nebe nade mnou a mravní zákon ve mně." K tomu lze dodat to, že kola teroru se roztočila pod přímým dohledem sovětských poradců a za jejich vydatné pomoci. Hlavní vina plně spočívá na Gottwaldovi a KSČ. Bezprecedentní zrada čs. zájmů a zaprodání čs. národa pod pláštíkem budování sociálně spravedlivé společnosti nutně muselo vyústit v únor 1948 a později i v tzv. normalizaci po srpnu 1968. Je pozoruhodné, že pro české komunisty nebylo žádným mementem ani jejich vědomí 0 Stalinových zločinech a jeho zvůli. Zcela v souladu s nedostatkem svého svědomí a charakteru ignorovali tato varování a dokonce v nich spíše viděli vzor hodný následování. Již od počátku 50. let komunistický mlýn teroru mlel i některé jeho spolutvůrce. Tak 1 oni a jejich příbuzní mohli později, až i komunistická strana si začala nasazovat masku s lidskou tváří, vystupovat jako oběti komunistického režimu. Stali se jimi tak, jako před nimi ve Francii jakobínští tvůrci velkého teroru, než jejich hlavy napadaly do těch košů, do kterých nechali padat hlavy svých protivníků. Nakonec i z této strany začínají koncem padesátých a v první polovině šedesátých let vznikat spojenci demokratické rezistence; přesvědčení soudruzi, fanatičtí svazáci, sekerníci akčních výborů a naivní rudí intelektuálové se mění pozvolna v reformátory s lidskou tváří. Proces této změny byl obtížný mimo jiné i proto, že musel čelit komunistické doktríně. Ta sama o sobě předem vylučovala jakoukoliv, byť i vnitrostranickou opozici, schopnou korigovat největší extrémy. Tak byl upřednostněn výběr do komunistické elity, který preferoval specifické vlastnosti, jako je bezohlednost, brutalita, bezcitnost a krajní přizpůsobivost komukoliv a čemukoliv. Mezi reformujícími se komunisty byli nejen ti, kteří zrudli z konjunktura- lismu, ale i nemálo těch, kteří se nechali napálit sociální a socialistickou propagandou. Řekněme to hned a přímo, že ti, kteří svůj raný komunismus omlouvají tím, že tehdy nebyla lepší alternativa nebo dokonce tak, že všichni slušní lidé tehdy vstupovali do KSČ, tak vědomě klamou sami sebe. Ta alternativa zde byla, když ne antikomunis- mus, tak přinejmenším antitotalismus, neboť komunistický režim si svůj cejch totality vypálil na čelo dříve, než v únoru „slavně zvítězil“. I lidé s výrazně menším vzděláním, než měla naše intelektuální revoluční avantgarda, pochopili, že komunistický režim popíral demokracii ve svých základech, když potlačil základní lidská a politická práva, zakázal svobodu tisku a kriminalizoval politickou opozici. Když pochopili, že vraždění a mučení politických odpůrců není pokrok, a přeměna státu v jeden velký koncentrák není vyšší stupeň svobody. Barnumská propaganda navíc, uzavřené hranice a prostá nemožnost projevit na veřejnosti nesouhlas, to vše nás vrátilo do dob před tereziánskými a josefínskými reformami. Pomineme-li ty, kteří selhali morálně, pak intelektuální selhání těch, kteří měli na to, aby prohlédli (a to i tehdy, když neuvěřili zločinům a genocidě páchané Stalinem v SSSR) si zasloužilo uvržení do disentu. Jen tak mohli odčinit svoji vinu, byť jen „nedbalostnľ, ale někteří z nich, věčně toužící po moci a poučování, nám ještě dnes udílejí lekce o lidských právech a znovu ze stránek těch novin, kam psávali v létech svého komunistického poblouznění. Nazíráno z tohoto úhlu, mnohem více úcty si zaslouží ti, kteří disentem prošli - a umlkli. Generace demokratů už příliš zestárla Rok 1968 se stal definitivním dělítkem. Pro demokraticky smýšlející občany byl důkazem, že socialismus je naprosto nerefor- movatelný a pro dubčekovce přesvědčením, že socialismus s lidskou tváří musí nejdříve zvítězit v SSSR. Poválečné generace, vystavené permanentní komunistické propagandě a téměř neprodyšně isolované od zbytku světa, nebyly ve většině případů vybavené schopností rozeznávat tyto rozdíly, proto snadněji podléhaly vidinám možnosti čs. perestrojky, o to více, že přesně tam je koncem 80. let kormidlovali zkušení agenti StB a nutno dodat, že zpočátku i úspěšně. „Obroda", spolek notorických socialistických snílků, a „Demokratické forum komunistů", těch „nejdemokratičtějších", ty měly být vábničkami onoho nového, tentokráte ne demokratického, ale perestrojkového socialismu. Charta 77, přestože se od těchto seskupení nalézala napravo, nemohla překročit svůj rozměr, daný předchozím vývojem společnosti a formy odporu Charty, a proto se mohla stát jen morálním apelem. Jak slabý byl tento apel, dosvědčuje nejen odchod disidentů z politické scény, ale i současný nemorální vývoj společnosti. Biologickým a časovým faktorem vymírající generace demokratů, pamětníků demokracie předválečné, jejichž ojedinělým a zároveň typickým představitelem byl profesor Václav Černý, a z které se někteří jedinci ještě připojili k Chartě 77 (Prokop Drtina), již do politického vývoje nezasáhla. Stejné důvody znemožnily i politicky exponované části exilu zasáhnout do politického vývoje. Jejich odcizení, vysoký věk a nakonec i exilové rozdělení je pro aktivní polistopadovou politiku diskvalifikovaly. Naopak někteří jedinci z jeho řad jej i diskreditovali. A tak ne Baťa, ale Kotas a milionáři s podivnými majetky začali reprezentovat exil, který jen v tiché hrůze začal přihlížet svému druhému vyřazení z národa. Nebylo nikoho z jejich řad, kdo by tomu dokázal čelit. Vždyť demokratičtí představitelé politiky z let 1945-48 byli mrtvi a několik jedinců v exilu a také v důchodu dožívalo svůj sen o obnově masarykovské republiky. To také spoluzapříčinilo onen nešťastný polistopadový vývoj. Následky chyb sametu Václav Havel, jeden z mála disidentů demokratické provenience, díky své politické orientaci spíše nalevo než napravo, byl zcela v zajetí těch, které komunismus poznamenal na věčné časy. Dřívější socialističtí snílci, jeho spolubojovníci v disentu totiž v roce 1969 neměli volbu. Jejich zradu jim dogmatičtí soudruzi nezapomněli. Byli zatlačeni do disentu a jejich většina v něm také předznamenala politický vývoj po 17. listopadu 1989. Menší pravicové části disentu se nepodařilo (pokud se o to vůbec pokusila) paralyzovat vliv těch, u nichž sladký jed socialismu vytvořil podobné návyky, jaké přináší drogová závislost. A vymanit se z něj se podařilo jen několika jedincům. Tento růžový kádr disentu, doplněný o několik podivínů vyznávajících humanismus vždy a všude, ochotných zapomenout na zločiny a zaměnit spravedlivý trest za odpuštění i za jiné, vytvořil také naši první polistopadovou politickou reprezentaci, základ OF, později OH a dnes již skomírající stranu Svobodných demokratů, kterou ve stavu „klinického života“ udržuje jen neutuchající image politického playboye Jiřího Dienstbiera. Právě ona obsence demokratické resis- tence a demokratických politiků způsobila ony sametové chyby, jejichž ovoce budeme sklízet ještě desetiletí. Jen ti, jejichž komunistické dědické zatížení reprezentovala vlastní komunistická minulost, komunistické rodinné zázemí či jen komunističtí příbuzní, mohli prokázat takovou neschopnost vypořádat se s minulostí. Jejich komunistické geny zabránily nejen vytvoření demokratického antikomunismu, ale přivedly je i k „přirozeným“ spojencům. Těmi byli nejen komunističtí kariéristé typu Mariana Čalfy, ale nakonec i „antiideoví spřízněnci", pragmatičtí nekomunističtí či spíše postkomunističtí pragmatikové, jejichž mravní základy formovala pokrytecká výchova normalizačního husákovského režimu. To jsou ony psychologické a personální příčiny dnešní polistopadové nechuti k vyrovnání se s minulostí. A tak mohla také vzniknout teorie o velkém zpětném zrcátku a malém čelním sklu auta, která jen doplnila „ideologicky“ teorii o růstu trávy. Při slabosti demokratické resistence muselo k této koincidenci dojít. Při době trvání komunistického režimu a počtu spoluobčanů, kteří prošli řadami KSČ, se v národě vytvořila „freudovská zátěž“ solidarity, protože nebylo prakticky rodiny, do níž nebo do jejíhož příbuzenstva nezasáhl vir komunismu. To však nemá co dělat s falešnou teorií „společné viny". Toto jaspersovské pojetí spoluviny německého národa za nacismus nelze však přenášet do naší situace. Jistě, v tomto smyslu byli vinni všichni ti, kteří v době zatýkání disidentů nevyšli do ulic, aby volali: „I my jsme disidenti!" Toho je však národ schopen jen ve chvílích nejvy- pjatějšfch a nejdramatičtějších, které přicházejí po desetiletích. Jestliže se disidenti, včetně těch se zátěží komunistické minulosti, postavili statečně proti totalitnímu režimu, pak i pasivní resistence těch, kteří si nezadali s KSČ a jejími souputnickými organizacemi a neprofilovali hmotně z vlády komunistů, byla slušným odporem. A to je také další argument proti odmítání vyrovnat se s minulostí. Nedekomunizace a nakonec ani nekonání onoho „morálního soudu", o kterém hovořil Václav Havel, způsobilo nakonec takové znevážení nutné debolševizace, ze které se nakonec měla stát jen fanglička tzv. extrémistických stran a hnutí (KAN, Antikomunis- 6 POLYGON 7+8/94 [pageend8]tická aliance, HOS). A posledním důsledkem této pseudohumanistické teorie je obvinění DEU z fundamentalismu. Následky jsou patrné všude. Nejen v pokračující demoralizaci, ale v posledních projevech komunistické opozice. Rudé právo tak jako za první republiky udává tón v kritice demokratického režimu a KSČM opět vztyčila prapor socialistické revoluce. Stačí si přečíst předvolební leták této zločinecké a přece státem tolerované politické strany. Bohužel nemáme vytvořenu ještě takovou politickou kulturu, která by nutila pro naivitu a hloupost odcházet z politiky. Vždyť si ještě pamatujeme prohlášení o tom, že KSČM není nebezpečná demokracii, že i ona se adaptuje na její podmínky a že tato strana podpoří svojí„stá- totvornostf budování demokratického právního státu. Vyrovnání se s minulostí se spojilo ruku v ruce (pod prapory sametové revoluce) s nepřerušenou právní kontinuitou komunistického režimu, což znamenalo i kontinuální pokračování NESPRAVEDLNOSTI a preferenci komunistické nomenklatury. Netvrdím, že polistopadová diskontinuita socialistického práva by byla jednoduchá, ale v každém případě měla být tato otázka diskutována. Největší problém však byl, kým a s kým. Právní poradci OF dr. Jičínský a dr. Rychetský tento právní řád z kateder vykládali a jejich komunistická minulost byla příliš svazujícím břemenem, které jim nedovolilo se odpoutat od základů komunistického práva a z toho vyplývajícího setrvačného myšlení. Další právní poradci dr. Motejl a dr. Burešová byli praktičtí právníci, celý dosavadní život ponoření do pozitivního socialistického práva, jehož geny si odnesli i do svých poUž by se v Praze mohli taky jednou naučit pořádně česky! Stále říkají „DEBOLŠEVIZACE" namísto „JDEBOLŠEVIZACE". V. DAVYDOVS Kl listopadových funkcí. Odtud pramenila i jejich nechuť či nepochopení možné právní konstrukce nepromlčitelnosti zločinů, spáchaných za doby totality a totalitou netrestaných, kterou dávali ostentativně na veřejnosti najevo, kterýžto názor změnila dr. Burešová poté, co se stal „politicky neúnosným". Pozdější přijetí tohoto zákona a jeho „papírová existence“ jen prezentovaly jiný, ale zároveň i stejný přístup k vyrovnání se s minulostí. Konečně svoji vinu nese i president V.Ha- vel, který si nevytvořil tým právníků - právníků demokratické orientace, který by mu umožnil zasahovat legislativně kvalitně do proměny právního řádu. Na jeho obranu je aie třeba zároveň říci, že takoví právníci v této zemi vlastně neexistovali, a proto nabídka dr. Rychetského, že jeho úřad poslouží presidentovi právnickým servisem, měla i svou logiku. Dodejme, že nešťastnou. Tak byly tedy učiněny všechny důležité kroky k upevnění neprávního státu, jehož nejdůležitějším znakem je existence zákonů pouze formální a jejich nenaplnění v praxi. Je však nutno ocenit, že disidenti z OH byli aspoň upřímnější ve svém odmítání vyrovnání se s minulostí. Vždyť pronásledování, věznění a živoření v komunistickém režimu (byť mírnější než v 50. létech) bylo důsledkem i jejich charakterů a upřímnosti, jakož i odvahy, říkat věci na rovinu. Je také třeba objektivně konstatovat, že jejich ministři dr. Burešová a dr. Richter učinili pro obnovu právního státu nesrovnatelně více než ono NIC dr. Nováka. Jeho působení však ale nakonec také nezůstalo bez efektu, podnítilo vznik DEU, první politicky reálné síly s programem obnovy právního státu. Ztráta víry ve spravedlnost Právní stát v našem geopolitickém prostoru skončil Mnichovem, který přivodil konec první republiky. Od té doby se jej nepodařilo obnovit, protože ani třetí republika (1945-48) skutečným právním státem nebyla. Skutečná náprava křivd by tedy logicky musela začít od té doby. Obtížnost tohoto řešení a snaha vyhnout se řešení sudetoně- mecké otázky vedla ke stanovení restituční hranice únorem 1948. Ukázalo se však, že i při pouhém zmírňování způsobených křivd musela být tato hranice prolomena, a to jak zákonem č.248/92, tak zákonem č. 116/94. A nakonec, v důsledku rozhodnutí Ústavního soudu, kterým byla zrušena podmínka trvalého pobytu, musela i ODS odložit svůj zákon o restituční tečce. Právě ono nevyrovnání se s minulostí zkomplikovalo i spravedlivé řešení restitucí (byť jen v prostoru vymezeném časovou hranicí a mírou pouhého „zmírňování křivd“). Namísto zásadního a komplexního vyřešení restitucí se restitučně příštipkařilo a na tomto faktu nemění nic argumentace, že jsme jediná z bývalých socialistických zemí, která restituuje. Obě možnosti - totiž spravedlivě nerestituovat nikomu, nebo restituovat se všemi danými omezeními, spravedlivě platnými pro všechny - nebyly využity. To má a do budoucna bude mít ještě dalekosáhlé následky - ne pro nevrácené nemovitosti, ale pro ztrátu víry ve spravedlnost. Listopadový převrat tak nesplnil očekávání v příchod dámy se zavázanýma očima s mečem a vahami v rukou. Nemáme na mysli ty lékárenské váhy na miligramy, aie obyčejné kupecké váhy, na jejichž miskách se převažuje kolaborace, kariérismus a obyčejná lidská slušnost. Předlistopadová víra, stvrzená sepjatýma rukama v divadlech, biblicky řečeno, se nedočkala nového Mesiáše, ani pokání vinných a příchod spravedlnosti. Stala se jen znovu a znovu opakovanou chiliastickou vírou, tak vlastní lidské přirozenosti. Bylo ji vůbec možné nastolit po více než čtyřiceti létech totalitního a spravedlností pohrdajícího režimu? Bylo možné přijmout lepší zákony? Pojem „spravedlnost" ve smyslu právním, filozofickém i teologickém však není možno nikdy stoprocentně naplnit. Právní prostředky i fakt biologické a fyzické nemožnosti vrátit životy a čas, to nedovoluje. Bylo však možno nastolit spravedlnost v mnohem větším, obecnějším a mravním smyslu. Především však bylo možné na základě vyrovnání'se s minulostí sjednotit národ určením viny a odpovědnosti, jakož i dosažením pokání pachatelů jej mravně integrovat a přes jeho pozdější opětné pluralitní politické rozdělení jej učinit homogennějším a odpovědnějším. To byla největší politická a dějinná chyba OF, jeho představitelů, disentu, presidenta a pozdější politické garnitury OH. Že se tak nestalo a stát mohlo - to je hořké zklamání a ztráta té víry, která mnohým umožnila přežít právě těch čtyřicet let komunistického totalitního režimu. Ani existence svobody tisku, rozvíjející se demokracie a nějaké satis- fakční a odškodňovací zákony nemohou tuto ztrátu víry zacelit. O humanismu, lásce a dobru nelze jen mluvit, ale jejich vítězství je třeba tvrdě prosadit - to věděl i T.G.M., jehož humanismus dovolil akceptovat i násilné zásahy státní moci pro záchranu demokracie. Bohužel jeho pragmatický a humanitní, ale zároveň i státnický a politický duch nenašel pokračovatele. Nedostatek jeho formátu myšlení, ale zároveň i politické intuice i přes jinou časovou dimensi, se vyjeví ve vší nahotě právě ve srovnání s politickou reprezentací po 17. listopadu 1989. Jednostrannost myšlení, falešný humanismus, ekonomický pragmatismus bez pohledu zpět nebo kázání mravního imperativu za sebe jiným bez pochopení křivd minulosti a odpouštění nekajícím se hříšníkům je popřením nejen biblických zásad, ale především mravního ducha, jímž minulost dává vědět o své existenci budoucím generacím. Pojmy „morálka“ a „spravedlnost“ jsou pojmy neznámé Tato úvaha je ohraničena nejen časovým prostorem minulosti a současnosti, ale i kvantitou obyvatel země, která za dobu své moderní existence prožila dvaapůlkrát déle v totalitě než v demokracii, což ji poznamenalo natolik, že míra zkompromitovaných zmenšila počet potenciálně schopných do té míry, že učinila problematickou i existenci, natož řádný výkon nového státního aparátu. Přes tento handicap však mohlo Československo svou polistopadovou existenci jako demokratický a právní stát uhájit s mravně obrozeným národem na rozdíl od své dosavadní existence dvou států, jednoho více postkomunistického než druhého. Tato šance nebyla využita, existovala jen krátkou dobu po listopadu 1989 ve formě autority a mravního kreditu, jakož i ústavních a neústavních pravomocí presidenta Václava Havla do té doby, než po prvních svobodných volbách začal vznikat politický establishment a systém, regulující politiku a spravedlnost ustálenými politickými pravidly. Nikoliv ústavními, protože právě respektování komunistické ústavy bylo jednou z příčin nejen rozpadu ČSFR, ale i vzniku stavu, v němž morálka a spravedlnost pláčí. Náhlá svoboda, která se před námi otevřela v listopadu 1989, euforie ze svobody POLYGON 7+8/94 7 [pageend9]slova a tisku a volný prostor kolem nás spolu se slávou sametové revoluce, který obdivoval celý svět od západu na východ a neexistence nepřítele - to vše spolu s jásajícími davy dalo falešné sebevědomí nové politické moci a špičkám disentu, z něhož se rekrutovala. Její „třídní původ“ spolu s neexistencí připraveného politického programu, dosavadní boj proti režimu toliko v oblasti lidských práv, ji politicky desauoval, což se projevilo od prvních dnů převratu. Jednání u kulatého stolu, byť by bylo provázeno sebetajnějšími ujednáními, jí není možno vyčítat, strach z moci dosavadního režimu a překvapení z jeho slabosti zároveň bylo příliš velké, a proto obava ze zásahu ozbrojených složek byla oprávněná. Kapitulace přišla později, až poté, co nový režim převzal definitivně moc. Neschopnost disidentů, léta pronásledovaných StB, vypořádat se s StB a jejími archivy, předčila jen jejich nešťastná personální politika. Jména Sacher, Komárek, Čalfa, Vacek, Hoffman jsou výstižným symbolem. Taktně přejděme ty, kteří byli hodně pozdě a hodně potichu uklizeni poté, až když se odpůrci praní špinavého lustračního prádla přece jen uvolili nahlédnout do archivů. Jejich počínání připomínalo amerického ministra války Henry Stimsona, který.před druhou světovou válkou odmítal návrhy na zřízení zpravodajské služby s tvrzením, že gentlemani přece nečtou cizí dopisy. Toto selhání disentu, zejména toho pravicového, který dovolil, aby místa v popředí zaujali disidenti komunistické provenience, zapříčinilo i pozdější odchod disentu z politiky. Toto selhání disentu bylo hořkým zklamáním po jeho odvážné dlouholeté protirežimní erozivní činnosti, kterou připravil půdu statečným studentům a hercům, kteří vyjmuli ten poslední kamínek z nahlodané zdi totalitního režimu, který se do té doby držel nejen s pomocí Střední skupiny sovětských vojsk, ale i loyalitou, byť předstíranou, a politickou pasivitou největší části národa. Snadnost převzetí moci, netušený stupeň demoralizace režimu, romantické nadšení, nezkušenost a nekoncepčnost způsobily, že disent, jediná skupina připravená po čtyřiceti letech komunismu převzít moc a podporovaná téměř celým národem, se začala během krátké doby dostávat do rozporu s touhami a přáními těch, kteří odzváněli klíči nejen konci komunistické totality, ale i každé politice „o nás bez nás". Byla to nejen elitářská uzavřenost a vědomí výlučnosti nadřazené „šedé zóně“, vypěstované v ghettu disentu, ale i rezidua socialismu s lidskou tváří, kterého se jako noční můry nedokázali zbavit reprezentanti Pražského jara, to vše zabalené do zhoubného hesla „nebudeme jako oni“. Oni totiž zůstali stejní a nepochopení této základní komunistické devizy byla jedna z příčin, proč disent jako představitel nové demokratické moci selhal dříve, než jej volebními lístky národ odvolal. Tyto řádky nechtějí difamovat Chartu 77, jejíž morální štít z éry bůčko-chatařského socialismu zůstal čistý, ale pouze analyzovat příčiny jejího selhání jako skupiny u moci, na rozdíl od jejího profilu jako.skupiny proti moci. Pozdější vznik ODS a její razantní nástup po volbách v roce 1992 byl v podstatě odrazem tragické nerozhodnosti OH, která způsobila, že postkomunistická elita si nejen plně uvědomila, že její moc není fakticky ničím ohrožena, ale navíc obdržela jasný signál, že má ve všech směrech zelenou. Nezodpovězenou otázkou ale zůstává, na kolik byl a je onen diskutovaný technokratický pragmatismus ODS pouhou clonou, jak vytřít veřejnosti zrak, nebo pouhou amorali- tou, transformovanou z předlistopadového období. Nutno dodat, že volební program ODS nese znaky psychologie určité manipulace, a nyní, z odstupu dvou let, oklamaní voliči zírají, že to byli právě oni, kdo špatně pochopil to, co ODS vlastně chtěla a že ODS vlastně nedělá nic mimo to, proč ji občané akceptovali. Vyjmenovávat všechny podvody, krádeže státního majetku a podrazy všeho druhu je nad rámec této úvahy. Bohužel nejde jen o triviální havárie, jaké se dějí všude na světě, kde jde o majetky a peníze. Výsledný stav, tak jak se dnes již rýsuje, zdá se být více než žalostný. Lidé trestně i morálně odpovědní za zločiny komunismu se stávají chloubou akciovek nomenklaturní elity, do kterých se v tichosti přelévá státní majetek a mnohdy i peníze daňových poplatníků. Mocní totalitního režimu se tak opět vracejí k moci, tentokráte především k moci ekonomické. Otázkou zůstává, zda naše společnost měla jinou alternativu? Dědictví komunistické pseudomorálky, ztvárňující lidi do formátu bytostí zvláštního ražení, nepochybně deformovalo podstatnou část společnosti. Polistopadová touha po návratu k tradičním hodnotám byla tak velmi snadno zranitelná a zaměnitelná za pseudohodnoty čistého konzumu, obzvlášť když společnost neustále dostávala z nejvyšších vládních míst signály, že trh svobodný nemusí být trhem sociálním a že špinavé peníze jsou abstraktním pojmem. Stručně řečeno, to, co se stalo, je výsledkem pohybu reálně působících sil, které působily právě tímto směrem, neboť je k němu nasměrovaly předlistopadové výchozí podmínky. Kdo nechce vědět proč a jak, nechť nečte tyto hořké řádky. Bezmocnost mocných také způsobila, že byl ztracen čas, který nám historie marnotratně uštědřila k tomu, abychom po všech zkušenostech z obou předchozích totalit se pokusili uskutečnit to, co bylo přerušeno dne 30.9.1938. A to přesto, že jsme měli k dispozici zkušenosti kodifikované v memoárech těch politiků a intelektuálů, jejichž mravní a demokratický kredit jim dovolil dohlédnout nejen do zpětného zrcátka jejich současnosti, ale i za horizont totalitní budoucnosti. (Paměti Prokopa Drtiny, Vladislava Feierabenda, Václava Černého a dalších.) Bohužel ani ti, kteří je četli a sami dokázali vystihnout chyby svých politických předchůdců, se nedokázali vyhnout stejným chybám ve své politické praxi, a to aniž se ocitli v takových těžkých podmínkách, v jakých byli jimi kritizovaní (Edvard Beneš měl proti sobě Hitlera, Stalina a Gottwalda, zatímco Petr Pithart „toliko“ V.Mečiara). Jaké to byly chyby? •• nedošlo k potrestání pachatelů komunistických zločinů, •• nedošlo k důslednému zparalyzo- vání agenturních sítí StB a profesních vazeb nomenklaturní elity, •• nedošlo k morálnímu odsouzení těch, kteří skutečně spolupracovali se zločinnou organizací StB, *• nedošlo k ocenění těch, co si zachovali svědomí a rovnou páteř, •• nedošlo k ostrakizování těch, kteří po desetiletí porušovali základní lidská práva svých spoluobčanů, •• nedošlo k odstranění komunistické byrokracie v orgánech státní správy, •• nedošlo k očistě masmédií a vysokých škol, •• nedošlo k obnovení základních principů právního státu, •• nedošlo k pokusu o obnovu morálky a ducha národa po dvou totalitních režimech, •• nedošlo k nastolení relativně možné spravedlnosti, •• nedošlo k vytvoření atmosféry odsouzení totalitního režimu. Právě tato poslední chyba způsobila stav, kdy lidé trestně i morálně odpovědní mohou zastávat prakticky jakékoliv funkce a kdy jakákoliv organizace, společnost a firma se nestydí zaměstnávat reprezentanty a podporovatele bývalého režimu. Pragmatismus uzavřeného ekonomického myšlení, arivis- mus mnohých funkcionářů nové vedoucí strany a falešná sebejistota, snoubící se se samolibostí, neznající nebezpečí plynoucí ze špinavých peněz, to vše přináší své plody. Vrátí se k nám morální hodnoty? Historie plně prokázala, že manipulace s občany nejsou trvale možné ani za nejtvrdší totality, natož v podmínkách pluralitní demokracie. Vždy a za všech okolností se najdou občané, kterým není lhostejno, zda a kým mají být ovládáni. Vznik DEU je proto přirozenou odezvou na tento žalostný stav a nepřekvapuje, že právě ona je terčem všech možných zlovolných útoků, a to nejen profesionálních manipulátorů, ale i notorických přisluhovačů momentálně mocných. Reálné poměry sil se pozvolna mění, tak jako se mění hodnocení toho, co se odehrálo před 17. listopadem 1989 a krátce po něm. Ne vše snese soud času, a ne každého bude historie oslavovat. Přichází totiž čas návratu k tradičním hodnotám, které po staletí formovaly ducha českého národa v kulturním prostředí Evropy. Odchází čas postkomunistické pseudomorálky a pakultury východní provenience, mající základ ve středověké Asii. V tomto ohledu zůstane 17. listopad významným mezníkem, který si zasluhuje, aby měl pevné místo v paměti národa, především pro svůj morální a mravní apel, jehož odkaz je trvalý. W 8 POLYGON 7+8/94 [pageend10]Život v našich republikách A) Politický přehled (4. 10.-24. 11. 1994) ČESKO-SLOVENSKĚ VZTAHY Na poli vzájemných vztahů panovalo i po předčasných parlamentních volbách na Slovensku takřka nerušené ticho. Po celý řijen a velkou část listopadu, až do komunálních voleb, které se konaly v obou státech ve dnech 18. a 19. listopadu, se politické dění na obou stranách společných hranic zaměřilo jen na vnitřní problémy. Na Slovensku to byla především a téměř výlučně povolební krize a její řešení. Vedoucí slovenští politikové věnovali svoje úsilí vytvoření nové vlády, resp. boji o koaliční či opoziční spojence. Čeští představitelé čekali, jak se slovenské poměry vyřeší a kdo bude partnerem pro další jednání o dosud otevřených česko-sloven- ských otázkách. Slovensko má stále hlavní slovo Opět, stejně jako již několikrát v poslední době, to byla slovenská situace a její vývoj, co vymezovalo prostor pro naše vztahy. Proto každý, koho zajímá vývoj česko-slo- venskě vzájemnosti, musí v současné době pozorně sledovat slovenský politický život. V průběhu několika podzimních týdnů tam voliči třikrát dávali svoje hlasy, které měly pomoct mladému státu najít východisko ze současné tíživé situace. To se bohužel nepodařilo, parlamentní volby politické poměry nevyjasnily, naopak ještě více zkomplikovaly. Nová vláda nebyla dosud jmenována, dosavadní již abdikovala a zůstává ve funkci víceméně jako úřednická, protože její akceschopnost je prakticky paralyzována nově ustaveným parlamentem, v němž bývalá opozice má většinu a převzala již všechny významné parlamentní pozice. Za tohoto stavu věcí na Slovensku je samozřejmé, že česko-slovenské vztahy již po řadu týdnů stagnují, všechny nevyřešené otázky nevyřešeny zůstávají. Na projednání a kompromisní dohody čekají problémy clearingového účtu, certifikáty pro potraviny, konečné stanovení hraniční čáry a další, které Morav- číkova vláda nemohla a nechtěla dovést ke konci. Zatím není slyšet žádné signály, které by naznačovaly směr politiky budoucí slovenské vlády vůči České republice. Česko-slovenské vztahy jsou v těchto týdnech v útlumu, jehož hloubka dosáhla rekordního rozměru od rozdělení Československa. Nebezpečí postupného odcizení Pokud by tento nezájem o druhého trval déle, je nebezpečí postupného odcizení reálné. O vyhasínání vědomí vzájemnosti svědčí příklad 28. října. Den, o jehož zásadním a osudovém významu pro oba národy nemůže být nejmenší pochybnost, není na Slovensku ani památným dnem. Ani 30. říjen, den vyhlášení „Martinské deklarace“, v níž se slovenští představitelé zcela svobodně rozhodli pro vytvoření společného státu s Čechy a vymanili se tak z tisíciletého uherského poddanství, nestojí pro dnešní Slovensko za zmínku. Není pochyb o tom, že určité části slovenské, ale i české společnosti současný nepříznivý trend ve vzájemných vztazích vyhovuje. Je to diktováno úzkými a oběma národům škodlivými vztahy určitých kruhů lidí, kteří stejně jako v minulosti nevidí dále než za hranice svého osobního nebo skupinového prospěchu. Zdá se, že udržení česko-slovenských vztahů zůstává, jak tomu bylo za časů monarchie, opět ponecháno kulturní oblasti a soukromým iniciativám. Naštěstí je na obou stranách hranic hodně lidí z řad umělců, vědců a ostatních kulturních činitelů, kteří úzké vztahy mezi našimi národy považují za velice žádoucí a usilují o jejich pěstování. ČESKÁ REPUBLIKA PARLAMENT A VLÁDA Z říjnového jednání parlamentu stojí za zmínku projednávání několika návrhů zákonů. Ústavněprávní výbor odmítl vládní návrh, aby do občanského zákoníku bylo vloženo ustanovení o finančním podílu nájemníků na opravách bytů. Ani další návrh na uvolnění nájemného neprošel. Naproti tomu výbory ústavněprávní, petiční a sociální doporučily zahrnout do zákona o odškodnění obětí nacismu také sirotky po popravených a zemřelých ve vyšetřovací vazbě, ve věznicích a v koncentračních táborech. Na pořadu byla i tzv. kausa budovy Národního divadla, patřící-v důsledku nahodilých zvláštních okolností v minulosti - řádu sv. Voršily. Kulturní výbor PS navrhl její vy- vlastnění, vláda to však odmítla a chce na- lězt smluvní řešení. Z vládní agendy vzbudila větší pozornost privatizace luxusní pražské nemocnice (bývala vyhrazena komunistickým pohlavárům) Na Homolce, která je ostře kritizována zvláště opozičními stranami. Nesouhlas vzbudil také návrh ministerstva školství na zavedení školného na vysokých školách. Rektoři všech škol vyjádřili svůj nesouhlas, dokud nebude zajištěna taková sociální síť, která umožní vzdělání i ekonomicky slabším posluchačům. Tento stručný přehled činnosti zákonodárců a výkonné moci i reakce na některé jejich úmysly dosvědčuje, že v Českě republice zůstává stále živé solidaristickó cítění, postulát sociální orientace, který výrazně přibrzďuje liberalizační tendence. Tato kombinace „liberálně-kapitalistického" programu se sociální politickou praxí, která je očividná především u vedoucí Občanské demokratické strany, je často kritizována, ale této sociálně citlivé politice je třeba přičíst sociální mír, který trvá přes nelehkou hospodářskou situaci značné části české společnosti. POLITICKÝ VÝVOJ Předvolební ruch Komunální listopadové volby v říjnu plně ovládly život politických stran. Příprava volebních programů, propagace a hledání koaličních partnerů na komunální úrovni tvořily hlavní obsah činnosti. Přesto zůstala politická scéna nečekaně klidná, volební agitace probíhala pokojné. Zájem veřejnosti o volby se zpočátku takřka vůbec neprojevoval. Později zvolna stoupal, ale celkově až do volebního aktu zůstal nízký. Rozhodně česká společnost neprožívala žádnou předvolební horečku, celé to předvolební období jako by šlo mimo hlavní zájem veřejnosti. Koalice Česká scéna byla přesto krátce před komunálními volbami svědkem několika rušivých událostí. Klaus podráždil křesťanské vládní partnery obviněním, že zdržují restituce církevního majetku, KDU-ČSL a KDS se veřejně vzájemně kritizovaly, KDS obvinila KDU-ČSL, že ji chce pohltit. Největší rozruch snad vyvolal výrok Václava Klause, že česká strana čeká na slovenského partnera pro jednání o důležitých vzájemných otázkách, o kterých neměla v posledních měsících s kým na Slovensku jednat. Tato premiérova slova musela mít nepříznivou reakci především na Slovensku u stran Moravčíko- vy vládní koalice, ale byla pochopena také českými politickými činiteli - i koaličními - jako nepřímá a nevhodná podpora VI. Me- čiara. Byla proto kritizována všemi politickými stranami. Další kritiku vyvolala „aféra Lizner". Jde o bývalého ředitele Centra kupónové privatizace, který je obviněn z přijetí úplatku ve výši přes osm milionů korun. Menší vládní strany varovaly ODS před zatlačováním tohoto případu „do autu". Všechny koaliční strany konaly zasedání svých vedoucích orgánů, na kterých připravily svoje programy a schválily kandidátní listiny. Jejich další postup v předvolební kampani naznačoval, že všem velmi záleží na volebních výsledcích, protože v nich vidí signál pro budoucí volby do parlamentu. V rostoucí předvolební^ nervozitě se z podnětu předsedy KDU-ČSL, J.Luxe, 8. listopadu, tj. deset dní před volbami, konala schůzka všech čtyř koaličních předsedů. Na ní se v nečekaně přátelské atmosféře dohodli, že strany budou vůči sobě postupovat slušně a že chtějí demonstrovat svoji společnou odpovědnost. Opozice Podobnou, pro někoho až přílišnou shodu mezi koaličními partnery, nemohla předvést POLYGON 7+8/94 9 [pageend11]opozice. Její hlavní složky postupovaly stále samostatně, i když se některé snažily o společný postup aspoň s jednou nebo dvěma příbuznými stranami. Předsednictvo ČSSD vydalo prohlášení o stavu české společnosti. Odmítlo v něm názor, že strana je proti reformě. Podle mluvčího kritizuje strana jen negativní průvodní jevy ekonomické i společenské transformace. Nesouhlasí s vládními kroky, které se snaží „vtisknout českému státu nacionál- ně konzervativní a rádobypanský ráz“. Kritizuje také „vládní skepsi k evropské integraci". Předseda M.Zeman však krátce nato překvapil prohlášením pro redakci Rudého práva, že ČSSD nevylučuje budoucí koalici s ODS, ODA a KDU-ČSL. Tento nový postoj sociálních demokratů se ostře odlišuje od bývalé politiky „jít vládě po krku", kterou vyhlásil tentýž předseda před ne tak vzdálenou dobou. Také KSČM odložila bývalou ostrou rétoriku. Ústy svého předsedy Grebenčíka vyzvala některé strany k vytvoření „Charty národní dohody", která by měla „vést k nové diskusi u kulatého stolu o listopadových ideálech". Zřejmě má na mysli obnovenou „národní frontu" v čele se samospasitelnou stranou. Její nový tón ovšem byl zaměřen jen ke stranám, s nimiž by chtěla KSČM spolupracovat na protivládni, resp. protikoa- liční politice. Ostatní opoziční strany se soustředily na kritiku jednotlivých opatření nebo rozhodnutí vládní koalice a uzavíraly různé místní příležitostné koalice pro účely voleb. Jejich složení mohlo občas vzbudit údiv nebo i úsměv (KDU-ČSL a KSČM, ODS a ČSSD i další kombinace), ale z hlediska praktické politiky v obcích nebo malých městech šlo o běžnou a mnohdy obecně prospěšnou praxi. Strany mimo parlament Komunální volby daly příležitost pro výraznější vystoupení některých stran, jejichž zástupci se nedostali do parlamentu. Především to byli Svobodní demokraté s J.Dienst- bierem v čele a nová Demokratická unie s předsedkyní Hromádkovou a jejím blízkým spolupracovníkem M.Hulíkem. Obě tyto strany postavily samostatné kandidátky, ale zvláště DEU uzavírala také různé koaliční dohody, nejčastěji s KAN, KDS, KDU-ČSL a také s ODS, i když je nejsilnější vládní strana často předmětem její ostré kritiky. Říjnové volební preference podle výzkumu Institutu pro výzkum veřejného mínění (IVVM) ukazovaly stabilní rozdělení voličské přízně: Koalice: ODS 25% - ODA 10% - KDU-ČSL 6% - KDS 0,5%. Opozice: ČSSD 13% - KSČM 7% - SPR- RSč 4% - LB 1 % - LSU 0% - ČMSS 0,5%. Předpokládalo se však, že volby do obcí přinesou v malých městech a obcích výrazné úspěchy jednak nezávislým kandidátům, jednak některým opozičním stranám, z nich především KSČM, protože má nejlépe fungující organizaci svých členů. Ale i další strany nebyly bez šancí: SD(OH), DEU a další. Komunální volby 18. a 19. listopadu proběhly první komunální volby v České republice. Poměrně vysoká účast (62,3%) všech oprávněných voličů svědčí o stále živém zájmu českých občanů o věci veřejné. Celkové výsledky přinesly toto rozdělení mandátů a hlasů: Volební výsledky V OBCÍCH A MĚSTECH Podle získaných mandátů: Sdruž. nez. kand. 53,1% - KDU-ČSL 13,3% - ODS 12,0% - KSČM 10,5% - ČSSD 2,6% - Hnutí zemědělců 1,1% - ODA 1,0% - LSNS 1,0%. Ost. strany získaly pod 1%. Podle získaných hlasů: ODS 29,5% - KSČM 14,7% - Sdruž. nez. kand. 11,5% - ČSSD 8,7% - KDU-ČSL 8,6% - ODA 7,0% - SPR-RSČ 2,6% - SD(OH) 2,4% - DEU 2,4%. Ostatní jsou pod 2 procenty. V OBVODNÍCH ZASTUPITELSTVÍCH Podle získaných mandátů: ODS 32,4% - Nezávislí kandidáti 14,0% - KSČM 13,3% - KDU-ČSL 8,9% - ČSSD 8,8% - ODA 8,6% - DEU 2,0%. Ostatní strany získaly méně než 2%. Podle získaných hlasů: ODS 35,2% - KSČM 15,0% - ODA 11,4% - ČSSD 11,4% - KDU-ČSL 6,5% - DEU 3,0% - Nezávislí kandidáti 2,6% - Strana zelených 2,0%. Ostatní strany: méně než 2,0%. První reakcí bylo u mnohých nepříjemné překvapení nad relativně vysokým počtem hlasů pro KSČM, i když se zvláště v menších obcích s ním počítalo. Ne však v takové míře. Druhým překvapením, příjemnějším, je výrazný neúspěch Sládkových republikánů. Třetím, již méně příjemným, je slabý výsledek ČSSD zvláště ve srovnání s úspěchem komunistů. Svědčí o tom, že sociální demokracie u nás stále není onou opoziční stranou, která dovede soustředit odpůrce současné vládní linie, kteří sice usilují o jinou politiku, ale o politiku v rámci všech demokratických regulí. Zůstává tak stále značný prostor pro extrémní levici, a to není dobré. Naproti tomu se potvrdilo očekávání, že ODS zůstane i v komunální oblasti velice silná. ODA jako dosud druhá vládní strana sice nezaznamenala výrazné úspěchy, ale v celkovém součtu si svoje postavení udržela. Nesporně posílená je však pozice KDU- ČSL, jejíž kandidáti získali nejvíce mandátů z politických stran, nehledě na Sdružení nezávislých kandidátů. Dalším překvapením jsou dobré výsledky pro novou stranu Demokratické unie, která v prvních komunálních volbách v České republice vstoupila zcela vážně na politickou scénu. To ji nesporně povzbudí k další činnosti s vyhlídkou na příznivý výsledek v příštích parlamentních volbách. Také Dienstbierovi demokraté (OH) se dostali na oficiální politickou scénu v Praze, byť jen s malým počtem mandátů. Dává jim to jistou naději do příštích parlamentních voleb. I když nelze komunální výsledky směšovat s parlamentními volbami, bude koaliční vládní team nucen respektovat nové vnitro- koaliční rozdělení sil v obcích a městech a v důsledku toho i v okresech. Uvedená účast 62,3% voličů je velmi slušná, ale podle řady pozorovatelů jen někde uprostřed - ani málo, ani moc. Vítězné strany jsou s ní spokojény, opozice a neúspěšné strany ji hodnotí jako nízkou a příčinu pochopitelně vidí v obecné nespokojenosti naší veřejnosti se současnou vládní politikou a se stavem naší společnosti - hospodářským, politickým a mravním. Oba názory, spokojenost vítězů i kritika poražených, najdou nepochybně řadu argumentů pro svoje tvrzení. Nesporné však je, že ve srovnání s ostatními zeměmi jak vyspělými demokraciemi tak i s postkomunistickými státy je účast v našich „komunál- kách" nadprůměrná. Uvážíme-li, že právě komunističtí voliči přišli k urnám v plném počtu, je velice pravděpodobné, že by při větší účasti bylo vítězství vládních kandidátů ještě výraznější a procento komunistických hlasů nižší. Také veliký počet mandátů pro nezávislé kandidáty nelze jednoznačně interpretovat jako kritiku celkového současného vývoje, ale spíše jako kritiku některých průvodních negativních jevů. Celkové zamyšlení bezprostředně po vyhlášení výsledků vede k závěrům, že tyto komunální volby potvrdily stabilní postavení České republiky a jejího politického života. Nezpochybnily její občanský a demokratický charakter, nezeslabily postavení občanských stran. Přinesly snad jen určité zmírnění převahy nejsilnější ODS, ale to může jen posílit demokratické prvky uvnitř koalice. A to nemůže být na škodu demokracii ani jejímu dalšímu zdokonalování a prohlubování. SLOVENSKÁ REPUBLIKA Komunální volby Současně s Českou republikou byly provedeny komunální volby i na Slovensku. Účast byla poněkud nižší než v České republice, ale 52,45% potvrzuje také velice slušný zájem slovenských občanů. Výsledky podle počtu získaných mandátů: HZDS 23,06% - KDH 20,50% - SDĽ 15,87% - Nezáv. kand. 7,81% - Spolužitie 6,32%, Hn. polnohosp. 4,58% - Dem. strana 3,51% - ostatní strany získaly méně než 2% mandátů. Na první pohled je zřejmé, že Mečiarovo hnutí získalo opět prvenství, ale jeho předstih je velmi malý. KDH a SDĽ tentokrát zůstaly v závěsu a také ostatní malé strany neodešly s prázdnou. Na úrovni místní, obecní a městské správy je na Slovensku situace podstatně příznivější pro zachování demokratických postupů, než je tomu v celostátním politickém životě. Stará vláda stále vládne Jak se dalo předvídat, bylo a je sestavení nové vlády po předčasných parlamentních volbách velice obtížné. Dodnes nebyla sestavena. Prezident Kováč pověřil po určitém váhání V.Mečiara jednáním o jejím sestavení. Po celý říjen až do dnešního dne (24.11.) probíhalo několik kol koaličních rozhovorů, které však přinesly jen další zostření sporů 10 POLYGON 7+8/94 [pageend12]mezi Mečiarem a Slotou, podporovanými předsedou krajně levicového Združenia robotníkov Luptákem na jedné strané a stranami Moravčíkovy koalice (KDH, SDĽ a DÚ) na druhé straně. KDH a po něm i SDĽ odmítly pokračovat a oznámily přechod do opozice. Protože Mečiar apriorně odmítl jednat s Moravčíkovou DÚ, zůstala mu jediná možnost pro většinovou vládu - účast Liptákova ZRS. Státní orgány nemohou plně pracovat Činnost vrcholných státních orgánů - vlády a parlamentu - se pohybuje jen ve velmi omezeném rámci. Na první a druhé schůzi NR SR, která proběhla v nočních hodinách, provedla vítězná koalice prakticky „uchopení moci“ ve stylu února 1948 tím, že vyměnila a obsadila svými příslušníky všechny mocenské parlamentní funkce. Důkladnost této „čistky“ dosvědčuje například to, že ani rektor Komenského univerzity nezůstal členem výboru pro školy a kulturu, ale byl „převeden“ do výboru pro životní prostředí, který má jen zcela okrajový význam. Protože však volební vítězové dosud vládu nevytvořili a dosavadní vláda musela zůstat ve funkci, má Slovensko vlastně vládu menšinovou, proti které stojí ostře kritický parlament. Činnost vlády je fakticky paralyzována a čeká se na to, co bude dál. Prezident Kováč má formálně svoje pravomoci nezměněny, ale jejich výkon je v současné situaci nesmírně obtížný. Pokud by se rozhodl zasáhnout účinně do vývoje, musil by učinit kroky, které jsou v demokratickém zřízení velmi neobvyklé - musil by sám sestavit vládu. Není pravděpodobné, že se k tomu odhodlá. Vyhlídky na novou vládu Mečiarovo HZDS stále tvrdí, že nevylučuje možnou spolupráci jak s KDH tak i s SDĽ. Zatím však pro tuto cestu z krize nic nesvědčí. V posledních dnech naznačili vedoucí činitelé Luptákovy strany, že změní svoje odmítnutí účasti v jakékoli vládě a že do vlády vstoupí. K tomu je třeba připomenout, že tato strana uveřejnila před časem 12 zásadních požadavků, jejichž přijetím podmínila svoji podporu vlády, nikoli vstup do ní. Jsou to: 1) Novelizovať zákonník práce - zákony, prijaté proti robotníkom. 2) Zákonom zpracovaf, resp. zabezpečiť preukázateľnosť finančných prostriedkov použitých pri dražbách a kúpach v privatizácii spätne od r. 1990. 3) Presadiť a následné zabezpečiť, aby robotníci a ostatní pracujúci mali podiel na majetku, ktorý tvorili 40 rokov. 4) Zaručiť, aby dôchodcovia, invalidi atd. mali lepšie sociálne zabezpečenie, zdarma lieky atd. 5) Okamžite prijať zákon o navrátení Ro- botnických domov Združeniu robotníkov Slovenska. 6) Zrušiť všetky spoločnosti s r. o„ ktoré boli založené na báze štátnych podnikov a závodov. 7) Spravediivo zvýšiť ceny produktov prvovýroby v poľnohospodárstve. 8) Novelizovať „Rokovací poriadok v NR SR“. 9) Okamžite prijať zákon o strete záujmov. 10) Vytvoriť ministerstvo stavebníctva a následne oživiť chod stavebníctva. 11) Verejne deklarovať vzťah „Vašej“ strany k robotníkom a strane ZRS. 12) ZRS požaduje, aby sa vzdali poslaneckého mandátu v NR SR ti poslanci, ktorí verejne ponižovali robotníkov. Lze se jen dohadovat, zda a které či všechny tyto požadavky nová vláda V.Me- čiara splní, když luptákovci do ní vstoupí a co bude vstup ZRS do vlády znamenat pro vnitropolitický vývoj na jedné straně a pro zahraniční postavení Slovenska na straně druhé. Konfliktní vývoj pokračuje V těchto dnech je slovenská politická situace stejně nepřehledná, jak byla před volbami. Je však, bohužel, mnohem více vyhrocena. Ministerstvo vnitra vydalo parlamentní komisi archy s podpisy příznivců DÚ, na jejichž základě se DÚ zúčastnila voleb a jejichž platnost resp. pravdivost HZDS hned po volbách zpochybnilo. Je zcela pravděpodobné, že platnost volebních výsledků této strany bude zrušena a její poslanci budou přinuceni opustit parlament. Tím by HZDS získalo absolutní většinu a spolu s SNS a ZRS i možnost přijímat ústavní zákony. Třeba uvést, že v oné pětičlenné zvláštní komisi pro kontrolu uvedených archů jsou čtyři zástupci HZDS a jeden SNS. Nikdo jiný. Nejnovější zpráva říká, že komise skutečně zjistila nedostatečný počet podpisů pro DÚ před volbami a že tedy DÚ se voleb zúčastnila neoprávněně. Současně bylo oznámeno, že mandáty poslanců Moravčíkovy DÚ nebudou zpochybněny a že se HZDS spokojí jejich morální diskreditací. Je třeba vyčkat, co z těchto informací se potvrdí. Rozhodující dny Není sporu o tom, že Slovensko prožívá rozhodující dny ve své nejnovější dvouleté historii, dny, v nichž půjde o další charakter mladého státu a o jeho vývoj. Mohou to být dramatické dny. Je těžko uhodnout, jaký scénář se připravuje. To však, co lze z některých příznaků vytušit, nevzbuzuje dobré pocity. Trochu to připomíná komunisticky očištěný československý parlament po únoru 1948. Tehdy komunisté také v „demokraticky“ zvoleném parlamentu a formálně nesporně „ústní cestou“ popravili československou demokracii. Její smrt trvala přes 40 let. Naše společná česká a slovenská zkušenost z únorové tragedie měla přinést poučení, že demokracie potřebuje nejen demokratické zákony, ale že nadto vyžaduje vůli k demokratickému chování, respekt nejen k liteře zákona, ale i demokratickým zvyklostem při jejich naplňování, k tomu, čemu se říká duch zákona nebo jeho smysl. Předpokládá to, lidově řečeno, prostou lidskou slušnost, toleranci a ohleduplnost. Jsou to vlastnosti, které nelze žádnými předpisy nařídit, ale bez kterých ty předpisy jsou jen popsaným papírem. Když se někdy mluví o zralosti společnosti k demokracii nebo o demokratické politické kultuře, jde právě o tyhle věci. Silné osobnosti jsou jen tehdy dobré pro demokratickou společnost, jedna- jí-li podle těchto nepsaných demokratických zvyklostí a mravních zákonů. V této chvíli je politické rozhodování v rukou Mečiarem „očištěného" parlamentu. Nelze pochybovat, kdo v něm bude mít hlavní slovo. Nebylo by správné činit předčasné uzávěry, mohli bychom velice ublížit. Je nutno vyčkat, jak se zachová největší slovenská politická síla v hodině své historické zkoušky. Může zvolit cestu demokratickou nebo tu druhou. JAROSLAV BOHANES B) Hospodářský přehled ČESKÁ EKONOMIKA Inflace i nezaměstnanost mírná V řijnu se index spotřebitelských cen zvýšil o 1,3%, ve srovnání se stejným měsícem 1993 vzrostly ceny o 10,7%. Ministerstvo financí očekává roční míru inflace kolem 10,2%. Na říjnovém vzestupu se nejvíce podílelo nepotravinářské zboží (noviny, palivo), potraviny pouze z jedné třetiny, nejméně vzrostly ceny služeb. K 31.10. evidovaly úřady práce 160 tisíc uchazečů o práci, míra nezaměstnanosti se snížila na 3,1% (v září 3,2%). Počet volných míst klesl o 3000 na 79.000. Počet nezaměstnaných žen se mírně snižuje, rovněž absolventi škol nacházejí postupně uplatnění. Nejvyšší nezaměstnanost vykazuje okres Nový Jičín (7,6%), nej- nižší Praha (0,3%). Zahraničí o české ekonomice Chvála české ekonomiky je dostatečně známá z domácích zdrojů a také cizí pozorovatelé makroekonomické úspěchy uznávají. Některé prvky jsou však předmětem kritiky, v poslední době se téměř shoduje britský časopis Economist a mnichovský Ústav pro hospodářský výzkum. Především v české ekonomice je udivující velmi nízké procento nezaměstnanosti. Pracující důchodci odešli na odpočinek, cizí dělníci se vrátili do zemí svého původu, ženy zůstaly v domácnosti a mnozí se vrhly na melouchaření. Ale statistika přesto ukazuje, že restrukturalizace průmyslu šla do menší hloubky než např. v Polsku. V podnicích zůstávají přebyteční zaměstnanci, produktivita práce na začátku reformy poklesla a dodnes stagnuje: racionalizace neprobíhá. Druhým důvodem znepokojení je „gigantický řetěz“ podnikové zadluženosti, který odborníci odhadují na 170 až snad 400 mld. Kč (polovina HDP). Vláda se příliš vměšuje do podnikatelských záležitostí, snaží se zachraňovat velké podniky a nepřeje konkurPOLYGON 7+8/94 11 [pageend13]zům, které postihly jen poměrně málo středních firem. Banky stále udržují rizikové úvěry, aniž by činily opatření k jejich likvidaci či konverzi do balíku akcií. Zadlužené společnosti, které nemají naději dostat se z krize, neplatí státu daně ani pojištění a zatěžují svými dluhy firmy perspektivní. Základní příčinou těchto nesnází je nedostatečná činnost fondů, které neplní funkci vlastníků. Zakladateli velkých fondů jsou vesměs banky, spjaté s podniky, jejichž akcie získaly mnohými velkými úvěry. Peněžní ústavy se obávají, že při tvrdém vymáhání svoje půjčené peníze ztratí. Cesta k prosperitě však vyžaduje, aby nemilosrdně vyžadovaly racionalizaci a zbavovaly podniky přebytečných pracovníků. Rovněž musí beznadějné dlužníky pronásledovat a žádat pro ně konkurzní řízení. Takový postup však vyžaduje velké úsilí, není populární, ale teprve tvrdé zásahy do pohodlných vnitropodnikových poměrů, které přežívají ze socialismu, bude znamenat obrat k vyšší produktivitě. Burza Kurzy i rozsah obchodů v podzimních měsících stále klesají. Index PX 50 zahájil 1. listopadu 626 body, ale 14.11. se již ocitl na 550 bodech. Nabídka proti poptávce se denně pohybuje na úrovni tři, někdy až čtyři ku jedné. Podle účastníků burzy je hlavní příčinou úpadku nedostatek finančních prostředků u hlavních investorů, tj. bank i fondů. Podle odhadů vynaložily po první vlně peněžní ústavy a velké investiční fondy asi 30 mld. Kč při nákupech akcií i obligací, které vydaly banky, průmyslové společnosti i města. Za této situace jako zákazníci burzy i RM-S zůstávají drobní investoři, kteří sice ovlivňují kurzy, ale na větší nákupy nemají prostředky. Správci fondů připravují roční bilance, ve kterých budou porovnávat hodnotu svého portfolia s minulým rokem. Výsledky však budou smutné a povedou k poklesu cen jejich akcií, neboť během roku kurzy cenných papírů z první vlny podstatně klesly. Pokud budou fondy prodávat pro zlepšení své finanční situace hodnotnější akcie, zůstanou jim v zásobě cenné papíry pochybné kvality. Mnoho slabších fondů se bude rozhodovat, zda nemají svoji činnost ukončit. Optimisté si stále udržují určité naděje, že zahraniční investoři rozpoznají příležitost k levným nákupům a pražskou burzu podpoří. Podle brokerů např. americké fondy CS First Boston a Oppenheimer na české burze zůstávají, nebudou čekat na akcie druhé vlny, ale využijí nynější propad. Komentátoři tisku připomínají říjen 1987, kdy se zhroutila newyorská burza. Federální banka poskytla úvěr všem investičním bankám, aby burzu podpořily. Údajně by podobným způsobem mohly kapitálový trh podpořit i české peněžní ústavy. V současné době však Česká národní banka omezuje přílišný růst peněžních prostředků, aby tlumila inflaci, proto tato úvaha asi zůstane nesplněným přáním. Stávky Od vzniku samostatné České republiky již proběhlo několik stávek a pohotovostí. V lednu 1993 stávkovali horníci na dole Dar- kov, v únoru zaměstnanci Zemědělských staveb Jihlava, největší stávku uspořádali 19. května železničáři a způsobili zpoždění 28 rychlíků o 1130 minut. V letošním roce stávkovalo v únoru u firmy Fronius 45 dělníků, z nich 25 odmítlo po určité dohodě nástup do práce a byli proto propuštěni. Ve Ferrumu stávkovalo 10. srpna 300 dělníků, ale druhý den, po dohodě, nastoupili do práce. Větší pozornost než tyto drobné spory vyvolal záměr Škody Mladá Boleslav zrušit do konce roku asi 855 míst administrativních a režijních pracovníků. Vedení firmy tvrdí, že z celkového počtu 17 tisíc zaměstnanců jich odejde z organizačních důvodů asi 200. Odbory se však obávají, že propouštění hrozí až několika tisícům zaměstnanců v souvislosti s tzv. fraktalizací. Podle tohoto uspořádání by měli dosavadní pracovníci Škody, kteří montují na lince cizí součástky, přejít k těmto dodavatelským firmám jako jejich zaměstnanci. Tím by, podle odborářů, ztratili různé výhody, jaké měli u Škody. Začátkem října odeslali odboráři Škody vládě a parlamentu otevřený dopis, ve kterém žádají, aby tyto orgány provedly okamžitá opatření „k zastavení hazardu s českým automobilovým průmyslem“. Smlouva s koncernem VW údajně obsahuje nezřetelná ustanovení, takže nezaručuje osazenstvu plnou zaměstnanost. Vedení podniku však namítá, že chce automobilku povznést na světovou špičku, a proto musí provést organizační úpravy. Podle komentátorů dřívější státní podniky žádné pronikavé racionalizační změny neprováděly, a proto neobvyklé opatření vyvolalo u škodováků takové obavy. Předseda správní rady společnosti Volkswagen, Piech, varoval ve svém projevu na Mezinárodní konferenci v Praze před dalším tlakem odborů na zvyšování mezd. Mladá Boleslav a závody v Mexiku vykazují téměř stejné mzdové náklady. Kdyby ve Škodě prudce vzrostly, pak VW zváží, zda nebude výhodnější vyrábět více v Mexiku. Lidové noviny a další tisk kritizují, že VW neusku- tečňuje původně slíbený investiční plán. Do konce tohoto roku má VW získat za 350 mil. DEM dalších 19,5% akcií a docílit tak majoritu 51%. Kritika žádá, aby vláda před prodejem trvala na dodržování původních smluv. Je však otázka, zda česká strana má dostatečně silné postavení, aby takový požadavek úspěšně prosadila. V pondělí 17.10. uskutečnili odboráři Škody jednohodinovoů výstražnou stávku. Hlavním důvodem byla ohlášená tzv. fraktaliza- ce, tj. vytváření produkčních jednotek (traktátů), každá skupina je dodavatelem následujícím jednotkám. Výrobci určitých dílů, např. přední masky, pracují přímo v automobilce. Odbory se obávají, že Škoda vyvine na dodavatele tlak, aby vyráběli levně a vysoké pracovní tempo nebude pro starší pracovníky únosné. Druhým důvodem stávky byl nesouhlas odborů se způsobem, jakým má probíhat propouštění při organizačních změnách. Po stávce odbory zůstaly v pohotovosti a vyzvaly vedení Škody k jednání. Část tisku se domnívá, že stávka poškodí pověst továrny a zaměstnanci v dobách sníženého odbytu si možná podřezávají větev, na které se nacházejí. Do poloviny listopadu ani vedení Škody ani odbory neuvolnily žádnou zprávu o dáších vyjednáváních. Zahraniční účast pro petrochemii Několik měsíců trvala diskuse kolem privatizace české petrochemie, tj. jejich strategických akciových společností: ropovodů (MERO-ČR, ČEPRO), rafinerií (Chemopetrol Litvínov, Kaučuk Kralupy) a prodejní sítě (Benzina). Management Kaučuku a Chemapolu navrhoval vytvořit holding, který by zahrnoval všechny druhy činností od dovozu po prodej výrobků. Managerům a zaměstnancům Chemapolu patří 15% akcií a zbytek státním chemickým podnikům. Podniky jsou vzájemně vlastnicky propojené, takže Chemapol se základním kapitálem 200 mil. Kč vládne rozsáhlým koncernem, který by se postupnou privatizací ještě zvětšil. Ministr vnitra Ruml předložil vládě důkazy, že v užším vedení firmy pracuje rovněž bývalý agent StB, ale jméno nezveřejnil. Generální ředitel ing. Junek na přímý dotaz v televizní debatě, zda byl agentem, se odpovědi vyhnul tvrzením, že neprovedl nic nečestného. Podle domněnek tisku pravděpodobně agentem byl, ale pověřeným pro průmyslovou špionáž proti kapitalistickým firmám. Jakékoliv lustrace vedení podniku odmítlo s odůvodněním, že na společnosti se příslušný zákon nevztahuje. Některé deníky vyslovily podezření, že vedení Chemapolu je spjato nejen s ruskými podniky, od kterých ropu kupuje, ale také s KGB. Chemapol tvrdě prosazoval tzv. „českou cestu“, tj. aby celý holding zůstal ve vlastnictví tuzemských společností. Důvodem pro toto řešení má být zajištění strategické bezpečnosti státu a jeho ekonomiky. Na podporu tohoto záměru vytvořilo 26 velkých českých akc. společností konsorcium KCF Petrol, které chtělo zajistit také účast českých bank na privatizaci. Vedení Chemapolu tvrdilo, že bude mít dostatek vlastních finančních prostředků pro další rozvoj, popř. připojí zahraniční kapitál, ale pouze jako minoritní. Vláda však rozhodla pro zahraniční cestu. České kapitálové prostředky nestačí na modernizaci tohoto klíčového průmyslu, a proto přijala nabídku Mezinárodního ropného konsorcia (IOC), které sdružuje firmy Total, Agip, Conoco, Shell. IOC poskytne kapitál potřebný pro modernizaci. Počáteční vklad má přinést 173 mil. USD, následovat budou návazné investice, podle ministra Skalického až do výše jedné mld. USD. Zatím vyrábějí české zastaralé rafinerie pohonné hmoty o 10% dráž než je cena pohonných hmot dovážených. Modernizace spěchá, neboť do dvou let zahájí provoz moderní rafinerie v německé Leuně blízko českých hranic s kapacitou 9 mil. tun ročně, která se vyrovná všem našim rafineriím. SLOVENSKÁ EKONOMIKA Ukazatele dobré i horší V září se spotřebitelské ceny v SR zvýšily o 2,4% (v ČR 1,8%), ve srovnání se stejným měsícem 1993 o 12,3% (v ČR 10,5%). Úřady práce evidovaly 363 tisíc uchazečů o za- 12 POLYGON 7+8/94 [pageend14]městnánf, míra nezaměstnanosti činila 14,5%. Příznivý vývoj vykázal za první pololetí hrubý domácí produkt; vzrostl o 4,4%. Státní rozpočet však vykázal značný schodek ve výši téměř 18 mld. Sk (včetně clearingu s ČR). Devizové rezervy Národnej banky Slovenska dosáhly koncem září 1,5 mld. USD, celý bankovní sektor disponoval rezervami ve výši 3,4 mld. USD. Zahraniční obchod zaznamenal přebytek obchodní bilance 1,14 mld. Sk (38 mil. UDS). Česká republika v říjnu opět překročila hranici mezního úvěru (130 mil. ECU) při clearingovém zúčtování a zaplatí Slovensku 88 mil. USD. Dovoz ze SR za 9 měsíců tohoto roku zůstal na stejné úrovní, pro český export klesl o 23%. Na začátku rozdělení státu Slovensko platilo České národní bance za překročení úvěru, a proto provedlo v červenci 1993 devalvaci Sk o 10%. Toto opatření však bylo nedostatečné, a proto SR zavedla v březnu tr. dovozní přirážku ve výši 10% a v dubnu vyhlásila povinnost, že kvalitu českých dovážených potravin musí potvrdit slovenské certifikáty. Podniky Ze 498 státních podniků i akciových společností se stoprocentní účastí státu, které řídí ministerstvo hospodárstva SR, bylo k 31. srpnu 145 v likvidaci s celkovou hodnotou majetku 6 mld. Sk. V konkurzním řízení se ocitlo 6 podniků. Zájem investorů, aby vložili svůj kapitál do podniků, v poslední době klesl, nejvíce ve stavebním sektoru, kde je 63 podniků v likvidaci anebo v konkurzu. Do 30. června investovali zahraniční zájemci do slovenských podniků kapitál ve výši 408 mil. USD. Nejdůležitějším obchodem byl prodej 30% akcií investičního fondu Všeobecnej úverovej banky >Kupón< japonské společnosti Nomura za 2 mil. 178 tisíc Sk. DUŠAN NOVÁK VČeský snob Fejeton Díky stále častějším pořadům České televize a TV NOVA ze společnosti pražských „deseti tisíc“ (ve skutečnosti patnáct set až dva tisíce) se máme možnost seznámit s českým snobem jako nikdy předtím. Umožňuje nám to také pořad Haliny Pawlovské >V ŽITĚ<, který svůj původní vtip a ironii již zaměnil za poplatnost mocným. Snoby přijata, stává se Halina Pawlovská jedním z nich. Encyklopedie exilu Inzerát Letos se narodila myšlenka: udělat něco, aby se nevytratily životy lidí, kteří kdy odešli z českého a slovenského domova. Jak jinak je zachytit, než v encyklopedii. V červnu nám na pražském kongresu SVU potvrdili krajani, že je to opravdu dobrý nápad a pustili jsme se tedy hned do práce. Kdo? Soukromé nakladatelství FAUN (tedy já) a hrstka přátel, mezi nimi především moje kolegyně z ČT Halina Břehová. Ona bude sbírat adresy v Americe, já tady doma. Jiní spolupracovníci zase v Kanadě, Austrálii, Německu aj. Je to gigantický projekt, leč vyjde-li z toho nakonec aspoň malá pěkná knížka se jmény řekněme tisíce krajanů žijících všude po světě, budou z toho mít radost nejen oni, ale i knihovny a v neposlední řadě i ti, co přijdou po nás. Uveřejňujeme výzvu, aby se přihlásili všichni, kdo chtějí své jméno v encyklopedii najít. Mnoho zájemců se již přihlásilo, ale zatím jich není zdaleka tolik, abychom mohli od sběru adres přejít k rozesílání dotazníků. Protože zájemci nám kladou řadu otázek a někteří již poslali i své životopisy, shrnujeme, jak postupovat: 1) Encyklopedie je pro každého. Nedělá rozdíly v zásluhách nebo generacích. Týká se jak Čechů tak Slováků, všech, kteří žili nebo žijí ve světě a stále se hlásí ke svému původu. 2) Týká se i těch, kteří se hlásí k domovu, chtějí být v knize, ale už případně nemluví rodným jazykem. Jejich vyplněný dotazník uveřejníme anglicky nebo německy, event, podle přání přeložíme. 3) ftekněte o našem projektu všem známým. Jejich adresy nám nepište, ale požádejte je, aby se sami přihlásili. Proč? Protože kniha se nakonec bude prodávat a jediný způsob, jak uhradit vysoké náklady na ni vynaložené, bude, že si ji každý, kdo v ní bude uveden, také sám pro sebe zakoupí. 4) Do konce roku sbíráme adresy, Nedojde-li jich dost, budeme nuceni termín prodloužit, ač neradi. 5) Po obdržení Vaší adresy Vám odešleme dotazník. Ten vyplníte a teprve z něho bude sestaveno Vaše encyklopedické heslo. Délka všech hesel bude stejná, každý je ctěn a vážen, ať konal v životě cokoÚv. 6) Abychom si byli jisti tím, že zájemce nám nejen pošle vyplněný dotazník, ale encyklopedii skutečně chce, rozhodli jsme, ač neradi, aby každý k vyplněnému dotazníku přiložil zálohu US$15 (nebo ekvivalent v jiné měně). Informace, jak a kam zálohu zaslat, obdrží každý společně s dotazníkem. Byli bychom rádi, kdybyste nám nejen drželi palce, ale doporučovali Encyklopedii exilu jiným, pomohli nám radou i sponsorováním. Že nejde o marnou myšlenku, svědčí i zájem pražského ministerstva zahraničí a jiných institucí a významných osobností v České republice (doufáme, že se brzy ozvou i ze Slovenska). Kdo není v Encyklopedii, jako by nebyl. ALEŠ FUCHS P.S.: Přihlášky, dotazy, nabídky pomocí adresujte: Nakladatelství FAUN, Španělská 6, 12000 Praha 2 nebo Mrs Halina Bren, 315 West End Ave, Apt. 8B, New York, NY10023, USA Bude dobře si po desetiletích komunistické „společenské životosprávy“ zase jednou připomenout definici snoba. Ottův >Slovník naučný< z roku 1905 říká: „Snob je duchaprázdný hejsek, hrající si na vznešeného. Je ješitný, lživě a neupřímně zdvořilý. Snobi jsou hloupí lidé s falešnými předsudky, kteří, chtíce jeviti se takovými, jakými nejsou a pachtíce se po nejnovější módě, stávají se směšnými.“ Německá encyklopedie Brockhaus tvrdí o snobovi, že Je to osoba, která se snaží pomocí životního stylu, chováním, oblečením a mluvou vzbudit dojem, že patří k vyšší společenské vrstvě“. Americký slovník Webster je k snobovi stejně neshovívavý: „Je to obyčejný plebejec, který napodobuje a nekriticky obdivuje osoby jemu společensky nadřazené... Spolkne jakoukoliv urážku a udělá všechno, včetně sebeponížení, aby se dostal na večírek, vernisáž nebo premiéru, které by jej dovedly do blízkosti společenských veličin.“ Český snob má ještě hodně poznávacích znaků, které jej odlišují od normálních lidí, s kterými rád jedná nadřazeně. Podobně jako český podnikatel se vyznačuje uniformitou oblečení (nápadné barevné sako z napodobeného hedvábí, fialové plandavé kalhoty, bílé ponožky a boty z krokodýlí kůže. Kravata v barvách duhy, košile, jaké nosila Carmen. Milimetrové strnisko na bradě, vlasy namaštěné olejem, hladce učesané, do ocásku svázané). Od podnikatele se český snob liší lacinějším materiálem, kulturnějším jazykem a chodí bez aktovky (a tak i bez pistole, kvůli níž se podnikatelé bez kufříku nemohou obejít). Mezi snoby patří hodně bývalých, i současných ministrů, z nichž někteří hrají navíc role playboyů. Český dělník, učitel nebo důchodce se již nemůže dočkat, aby viděl televizní záběry z premiér nebo recepcí, vernisáží, banketů, oslav, kam mají přístup jenom ti nejvyšší z vysokých (a snobové všech velikostí), aby prostřednictvím kamer mohli ukázat své tupé, falešné a směšné obličeje nafoukanou a projevit svůj důvtip a originalitu průpovídkami, za které se musí stydět i televizní kameraman. Český snob za totality se lišil pouze tím, že měl tesilový obleček a stejně rudou kravatu jako pořadatel recepce, tajemník krajského výboru KSC. Křepčil kolem mocných, poklonkoval silným. Svůj rudý obličej nabízel fotoaparátům, plácal servírky po zadku, s hostitelem soutěžil o to, kdo sní více kaviáru, vypije větší sklenici vodky, umí více ruských slov a dál doplivne. Měli však tolik instinktu, že nás tím denně neobtěžovali v televizi. ARNOŠT WAGNER POLYGON 7+8/94 13 [pageend15]Předčasné slovenské volby Obavy na Západě ZDENĚK LEINER Československo bylo na Západě považováno za stabilisující faktor postkomunistické střední a východní Evropy. Jeho rozpad vyvolal znepokojení a obavy, které rostly úměrně k zhoršování vztahů slovenské me- čiarovsko-nacionalistické vlády k sousedům, růstu hospodářských těžkostí a nebezpečí sociálních nepokojů. Mečiarův pád letošního března vyvolal značné uspokojení a naděje (viz Polygon z 20. června tr.), avšak zvýšení Mečiarovy popularity v méně politicky vyspělých vrstvách voličů neušlo pozornosti pozorovatelů stejně jako heterogenní složení nové Moravčíkovy vlády. Kombinace černé a červené byla spíše „proti přírodě“. Avšak zdálo se, že vše je na dobré cestě a nová vláda sklidila v mezinárodním tisku pochvalu za zlepšení vztahů k Maďarsku i ostatním sousedům včetně České republiky, odbrzdění privatisací a nespornou pro- západní politiku. Když západní státníci koncem roku 1993 a počátkem 1994 hovořili o poměrně brzkém začlenění některých postkomunistických států do evropských struktur, jmenovali Českou republiku, Polsko a Maďarsko. Po pádu Mečiara a až do nedávných voleb též Slovensko. Jinak západní tisk tomuto nejmenšímu z visegrádských států takřka přestal věnovat pozornost. Vzbudil ji až růst Mečiarových a Weis- sových preferencí před blížícími se „předčasnými“ volbami. Ve Francii ani polské, ani maďarské volby nevyvolaly takovou pozornost jako slovenské. Nejvýznamnější francouzský deník Le Figaro uveřejnil - věc nebývalá pokud jde o malý stát - celou sérii článků, jejichž závěry předvídaly volební vítězství koalice Mečiarovy HZDS a Rolnické strany Slovenska (RSS), avšak vyjadřovaly pramálo sympatií k „bývalému aparátčíkovi, boxéru-amatéro- vi" a hlavnímu původci rozdělení Československa. Podobný tón zazníval před volbami též v jiném zahraničním tisku. Varšavská Rzeczpospolita již 1. září předvídá, že v případě Mečiarova volebního vítězství „budou Slovensko čekat nové volby" a že „stále častěji zaznívá otázka, zda zachování současného rozložení sil zajistí Slovensku tu očekávanou čtyřletou stabilitu". Drážďanský deník Sächsische Zeitung 9.9. píše: „Mečiar se pokouší získat voliče sliby, jako je snížení cen o čtvrtinu, snížení daní o 15% a snížení počtu nezaměstnaných o polovinu. Jestliže by HZDS nezískalo absolutní většinu, pak by se mu jako koaliční partner nabízela Strana demokratické levice, avšak s podmínkou, že premiérem nebude Mečiar. Podobné plány se projevují i v samotném HZDS a jejich autoři se až nápadně pokoušejí přesvědčit Mečiara o výhodnosti funkce presidenta.“ Aímská tisková agentura ANSA 6.9.1994 ve svém komuniké konstatuje, že Mečiar ve své volební kampani imituje metody hnutí Forza Italia, kdežto Financial Times (Londýn), což je přirozené, se 8.9. spíše znepokojuje ekonomickou stránkou možného Mečiarova volebního vítězství a jeho případným spojenectvím s exkomunistickou SDĽ: „Perspektiva další Mečiarovy vlády znepokojuje mnohé domácí i zahraniční investory, kteří sice již dali najevo svůj zájem (Morav- číkově vládě, pozn. red.), avšak podrží peníze v bance až do výsledku voleb.“ Frankfurter Allg. Zeitung 16.9. zaznamenává, že Mečiarova kampaň disponuje značnými finančními prostředky a píše: „V duchu starých osvědčených způsobů jeho agitátoři slibují lidem takřka vše, co chtějí slyšet. Dělníkům větší sociální jistotu, podnikatelům hospodářský růst a investice. To vše je okořeněno dávkou nacionalismu, který již jednou pomohl Mečiarovi k vstupu do vládní budovy. Mečiar nenechává nikoho na pochybách, co učiní se svými politickými protivníky, jen jak na to bude mít požehnání. Na předním místě odstřelového seznamu je president Kováč." \ Časopis Segodnja (Moskva, 13.9.) kritisu- je přísně Mečiara, „jenž nejednou demonstroval svůj Populismus a nacionalismus a jehož vedení privatisace vedlo nejen k jejímu úplnému zastavení, ale dokonce se pohybovalo na hranicích korupce." Cituje výrok místopředsedkyně vlády pověřené národním hospodářstvím, Schměgerové, že „návrat expremiéra by znamenal úplný kolaps slovenské ekonomiky." Čím více se blížilo datum voleb, tím pesimističtější tóny se ze zahraničního tisku začaly ozývat. A současně se začala jevit příčina, proč tisk v sousedních i západních státech jeví takový zájem o volby v malé, na první pohled z hlediska geopolitického málo zajímavé republice. Londýnský The Economist 23.9. odpovídá na otázku, kterou si možná trpělivý čtenář shora uvedených citací klade: Nešlo v těch volbách o něco důležitějšího, než o budoucnost slovenské ekonomiky a mečiarových politických odpůrců, z nichž ostatně mnozí také nezasluhují mnoho sympatií? - The Economist zjišťuje, že Slováci jsou z velké většiny „ponořeni do nacionalismu“ a že v koalici Společná volba je „mnoho bývalých aparátčíků, kterým neschází chuť na moc" a s kterými se Mečiar pokusí spojit. Výsledkem může být „ruský pokus přitáhnout Slovensko k Východu". Co bylo v sázce ve slovenských volbách? Západní diplomaté a někteří novináři věděli, co je ve slovenských volbách v sázce. Že jsou rozcestím, na kterém jedna směrovka ukazuje na východ. Není nic platné, že s výjimkou dvou extrémních levicových stran (ZRS a KSS) a snad i části voličů SDĽ, se nikdo nechce vydat tím směrem, i když v nedávném průzkumu se zhruba třetina respondentů vyjádřila, že „za komunismu to bylo lepší“. Jak Mečiar, tak Slota, předseda Slovenské národní rady (SNS) jsou jistě upřímní, když se dušují, že povedou Slovensko na Západ do NATO a EU. Problém je však v tom, že Západ je nebude ochoten přijmout, jestliže budou uskutečňovat svůj šovinistický program vůči menšinám, omezování hospodářských reforem a občanských svobod. Jejich návrh zákona na ochranu republiky nápadně připomíná K 231 a názvy, kterými obdařují liberální novináře a umělce, jsou v přímé linii přívlastků, kterými hýřil komunistický tisk: pouze „zrádce lidu“ je nahražen „zrádcem národa“ a „nepřítel socialismu“ „nepřítelem Slovenska". Zejména plány „vlastenců a obránců slovenského národa", jejichž realisace by značně omezila práva maďarské menšiny, by Slovensko vyloučily ze západoevropského společenství a tím též z hospodářské pomoci, západních trhů a přílivu kapitálu. Aby našlo odbyt a ochranu před znepřáteleným Maďarskem, by Mečiar a Slota museli hledat spojence a pomoc na východě. V rozehrané partii šachu mezi Západem a Ruskem, které postupně odhaluje své ambice na rozšíření svého vlivu na bývalé sovětské republiky a pak na bývalé satelitní státy, je Slovensko sice malým, ale důležitým pěšákem a opakovaná prohlášení mečiarovců, slotovců a komunistů, že Slovensko bude spojkou mezi Západem a Východem, vzbuzují obavy. Víme, kam vedla Benešova politika „mostu”. Průměrný slovenský volič během předvolební kampaně nevěnoval pozornost několika varovným hlasům, přehlušeným Mečia- rovou folkloristickou a bombastickou kampaní s fotbalovými zápasy, vlasteneckými zpěvy, jejichž nabubřelost využil český rozhlas k zábavným klipům. Zajímalo ho více vzájemné obviňování politiků z podvodů při privatisaci a osobního obohacení, odhalování pochybné minulosti jedněch i druhých - z něhož nebyl vyňat ani president republiky Michal Kováč. Těm, kdož to ještě nevěděli, Mečiarovi propagandisté neopomněli sdělit, že za ČSSR byl zařazen do nejvyšší kategorie nomenklatury, že ho „strana" vyslala na Kubu a pak do Londýna a že jeho další nadějná kariéra byla přerušena jen tím, že v roce 1968 vsadil na špatného koně - Dubčeka. Což mu ale nezabránilo postavit si krásnou vilu a vyčkat v pohodlí rok 1989. Výsledek voleb a reakce západního tisku odhalily mnohým Slovákům propast, do které se Slovensko řítí proto, že „smerovanie do Európskej únie nie je v zornom poli našej spoločnosti. Sme zahľadení oveľa viac do vnútra a akosi nám uniká, že v dnešnej dobe riešenie našich vnútorných ťažkostí v podstatnej miere závisí od zahranično-po- litických a zahranično-ekonomických vzťahov“. (Deník Národná obroda, 21.10.1994.) Nelze se divit, že během vleklé politické krise, která propukla v důsledku nečekaně vysokého volebního výsledku Mečiarova HZDS (35%) ve srovnání s prognózami (23-28%), relativně dobrého výsledku SNS (5,4%), katastrofálního neúspěchu Weisso- vy SDĽ, zdrcujícího neúspěchu občanské pravice a sensačnímu výsledku Ľuptákova Sdružení dělníků Slovenska, dokonce i někteří členové HZDS, nemluvě o SNS, jsou nakloněni ke kompromisům, které Mečiar resolutně odmítal. Na jedné i na druhé straně si politikové uvědomují nebezpečí, které 14 POLYGON 7+8/94 [pageend16]čiší z reakcí západního tisku a mlčení západních politiků. Je zvykem, že ideově spřízněné politické strany v Evropě posílají předsedovi „příbuzné" strany, která zvítězila ve volbách, blahopřejné telegramy. Mečiar obdržel pouze blahopřání od emigrantských hlinkovsko-tisovských organisací Slovenský kongres a Slovenská liga. Naproti tomu bylo možno číst např. ve Financial Times (Londýn 3.10.): „Mečiarův slib, že zmrazí slovenskou privatisaci, je nejhorším hospodářským znamením... Pro Evropu je nejvíce znepokojující, že se ještě posilní symbiosní vztah mezi ekonomickou stagnací a extrémním nacionalismem... Jestliže bude Mečiar předsedou vlády, slovenskou politiku to posune ze středu k pravému i levému extrému.“ Bruselský Le Soir 3.10. usoudil, že „Slovensko promarnilo svoje první volby od získání nezávislosti" a FAZ, že „s Mečiarem bude cesta Slováků na Západ trvat déle a vyžádá si více obětí, než bez něho". Le Figaro poukazuje na nesplnitelnost Mečia- rových předvolebních slibů a nacionalistic- ko-populistického programu, italská La Re- publica konstatuje, že „za takřka dva roky po získání nezávislosti je Slovensko stále isolovanější. Zahraniční kapitál ho prakticky ignoroval. Protičeské emoce polevily a 60% lidí nyní považuje odtržení od Prahy za omyl. Ale Praha, která se sbližuje s Berlínem, je již rozhodnuta bývalého bratra ignorovat". Český tisk pochopitelně věnoval výsledkům slovenských voleb velkou pozornost. Zatímco politikové nebyli nadšeni katastrofální prohrou občanské pravice, mnozí komentátoři v tisku spolu s „mužem z ulice" vyjadřovali uspokojení, že výsledek slovenských voleb dal zapravdu těm, kdo podpořili rozdělení Československa. Je ke cti Lidovým novinám, že jejich komentátoři rozeznali nebezpečí toho, „na jaký Balkán může být Slovensko vášnivostí svých kuriózních lídrů zatlačeno" a že „izolace Slovenska by ohrozila i nás“. Vídeňská Die Presse vyslovila obavu, že předseda SNS, „bláznivý Slota - slovenský Zirinovský", se stane ministrem obrany a jeho spolupracovník Jozef Prokeš ministrem zahraničí. „Kdyby k tomu došlo, může Slovensko odepsat sblížení s Evropskou unií a NATO a počítat se zhoršením vztahů s Maďarskem.“ Je příznačné, že v ruském nacionalistickém tisku byla tato možnost přivítána s potěšením. Například moskevský „Komersant" napsal: „Je pro Rusko nové rozložení sil v té malé středoevropské zemi výhodné? Asi ano. Slovensko může vnést určitý zmatek do plánů USA a jeho evropských spojenců mířících k natoizaci střední Evropy." Dle Ko- mersanta bude muset Mečiar volit mezi Západem^ „tradičně pevnými vztahy s Ruskem". Že naděje ruských nacionalistů, kteří se snaží obnovit ruské impérium a ruskou sféru vlivu, nejsou na Slovensku bez podstaty, dokazuje rozhovor jednoho z lídrů ZRS Klementa Kolníka s košickým týdeníkem Domino: Podle Kolníka Slovensko se musí snažit o spojenectví s Ruskem, „protože Rusko je mocnost, od které se nemůžeme odtrhnout. Jestliže to učiníme, Západ nás nechá zdechnout, protože nás potřebuje jen jako kolonii." Dvě říjnové frašky Rozhovor místopředsedy ZRS a nově zvoleného poslance s „Dominem" obsahoval řadu perliček, které naznačují, jaká bude úroveň debat v Slovenské národní radě. Soudruh Kolník se pochlubil, že kdysi na výroční schůzi KSS odsoudil „agenta Západu“ Gorbačova. Havel je prý „ožran, narkoman a neviem, čo ešte ... Gorbačov už padol a ten Havel bude ešte na chráme sv. Víta napichnutý“. (Citace ze zvukového záznamu rozhovoru.) Kolníková informace o programu ZRS - odmítnutí vstupu Slovenska do EU a NATO, příklon k Rusku, zrušení privatizací, zamítnutí vstupu do jakékoliv vlády - „vecí by to bola samovražda“ - nebyly planou řečí, jak se ukázalo již během prvního zasedání parlamentu 3. listopadu. Před ním ale proběhla fraška dalších kol mezistranických rozhovorů o sestavení vlády a druhá fraška referenda o vyšetření původu peněz v privatizaci. Jak jinak než fraškou lze nazvat referendum, kterého se namísto očekávané účasti aspoň 51% účastnilo pouze 19,96% oprávněných voličů? Jediná možnost vytvořit vládu bez HZDS a SNS byla od počátku nemožná. Spojenectví dosavadní vládní koalice se sdružením tří maďarských stran by se bylo setkalo s odporem veřejného mínění a vedlo k příklonux mnoha poslanců této koalice k Mečiarovi. Program a politická úroveň ZRS byla nepřijatelná. Parlamentní aritmetika však též pro Mečiara požadovala, aby představitele ZRS získal do vlády. Projevil však překvapující politický realismus, když prohlásil, že „při vší úctě k dělníkům" by se na ně kvůli jejich programu při projednávání sociálních zákonů a rozpočtu nemohl spolehnout, což by vedlo k jeho třetímu pádu. 27. října konečně president Kováč pověřil Mečiara sestavením vlády. Mečiar pověření odmítl se záminkou, že o tom musí rozhodnout představenstvo HZDS, které odmítalo vstup do jakékoliv vlády. Jak se brzy ukázalo na prvním zasedání SNR, závazkem, že dělníkům přidělí vlivné parlamentní funkce, si zajistil jejich hlasy k uskutečnění svého „osobnostního systému" a dávno naplánovaného válcování. Téměř 23 hodin trvající zasedání parlamentu se stalo „nocí dlouhých nožů“. Touto reminiscencí na Hitlera charakterizovalo několik novinářů událost, kterou jiní v titulcích svých článků nazvali „Operácia valec“, „Noc dlhých jazykov“ anebo „Barto- lomějská noc“ (Sme 8.11.94). Začátek první schůze SNR byl slibný. Zdálo se, že mečiarovci jsou konečně ochotni splnit svůj předvolební slib „Už nikdy žádný svár!“. Nesplnili svoji hrozbu, že mandátní komise, kde měli většinu, neověří mandáty poslanců DU a že náhradníci zvolených ministrů budou ověřeni až za dva týdny. Do parlamentu je pozval president Kováč a jeho přítomnost, ač před několika dny oznámil, že se zasedání nezúčastní, rovněž naznačovala, že došlo k jakémusi smíru a kompromisu. Byl to však omyl. Při první volbě parlamentního výboru - mandátového a imunitního - se projevilo, že Mečiarův princip „osobnostního systému" zůstal v platnosti. To znamená, že do výborů nebudou voleni poslanci všech stran úměrně k počtu mandátů, nýbrž dle potřeb HZDS. Diky podpoře ZRS se na čele všech parlamentních výborů octli výlučně členové mečiarovské koalice, SNS a ZRS. Na protest poslanci ostatních stran opustili zasedání a 83 zbylých nejdříve zvolilo mečiarovce Gašparoviče na místo předsedy, na místo čtyř navržených místopředsedů pouze dva. Pak se přikročilo k „válcování": zbavili řadu vysokých státních úředníků, jmenovaných Moravčíkovou vládou, jejich míst a nahradili je „národuvernými Slovákmi“. Mezi nimi též vedení televizní a rozhlasové rady a ředitele Slovenského rozhlasu. V té ráži také odvolali ministra vnitra a ministra privatizace, což byla z ústavního hlediska pořádná blamáž, jelikož předtím celá Moravčíkova vláda podala demisi a president ji přijal. Ve vítězném opojení „statoční-“ poslanci (v slovenštině „statočný" znamená „poctivý") ještě stačili zrušit všechna privatizační rozhodnutí Mo- ravčíkovy vlády počínaje 6. zářím. Po zasedání SNR v rozhovoru s redaktorem Lidových novin, znepokojeným „zglajchšaltováním" médií, Mečiar tvrdil, že „nepřikvapujeme žádné omezení svobody". V zápětí se usvědčil ze lži, když prohlásil, že vláda uskuteční opatření, „aby mediální politika přestala být živelná ... protože jinak by to dopadlo stejně, jako v roce 1992 a 1993“. Počátek nové totality? Odezva na „Noc dlouhých nožů" byla zdrcující jak doma, tak v zahraničí. Četní novináři a zahraniční pozorovatelé vyslovili obavu, že jde o začátek procesu vedoucího k nastolení autoritativního režimu. Velkou obavu vyvolalo faktické zestátnění dozoru nad medii, proti kterému syndikát slovenských novinářů uveřejnil ostrý protest. Avšak nejzápornější reakci vyvolal první krok mečiarovské hospodářské politiky - zrušení privatizačních projektů. Charakteristický je např. protest francouzské firmy WEISHARDT, která získala přímým prodejem Želatinárnu, n.p. v Liptovském Mikuláši: „Souhlas na prodej dal slovenský stát a ne jeden ministr neb nějaká vláda. Jestliže takové rozhodnutí slovenský stát za několik dnů zruší, znamená to, že tento stát není hoden důvěry." Mezinárodně politické otazníky, které vyvolává spojenectví Mečiara s prtodoxním bolševikem na jedné straně a ulťranaciona- listickým Slotou na straně druhé, jsou pro postavení Slovenska v Evropě neméně závažné. Požadavek Sloty na zákaz činnosti maďarských stran a protičeské projevy vyvolaly u jižního i západního nejbližšího souseda podobné reakce, které přesně vyjádřily 4. října Lidové noviny titulkem „Izolace Slovenska by ohrozila i nás". Do dne, kdy píši tyto řádky, není krize zdaleka vyřešena. Po tom, čeho byli svědky během „bartolomějské noci“ ti, kdo v jiných stranách projevovali ochotu se dohodnout s Mečiarem, byli značně ochlazeni a též mnozí v řadách Mečiarových věrných si začali uvědomovat riziko vážných následků Mečiarovy politiky. „Odstřelový seznam“ nebyl vyčerpán a na řadě je president republiky, jehož obrany se k překvapení všech ujala i „věrná“ SNS. Na scénu vstoupil konečně i znepokojený lid. Pod vedením studentů se konala v Bratislavě velká demonstrace, zaměřená nejen proti mečiarovcům, slotov- cům a řuptákovcům, nýbrž proti celé zkorumpované a prospěchářské politické třídě. St. Raphael, 18. listopadu 1994 Q Dodatek redakce k tomuto článku je na str. 29 vpravo dole. POLYGON 7+8/94 15 [pageend17]HOVORY PŘES LÁNY JÁRA MECŮ Důstojná řež u patrona Země české „Dnes mi připadá, že 28. říjen je klidnější a důstojnější,“ neslo se z Lán přes české a moravské širé lány zkypřené zlatokopeckou posedlostí, ale toho dne jen málokdo z kocourkovských naslouchal a bral vážné sametově ráčkující hlas ze zámku. Kondelíci, Švejci i vejvarové byli ještě rozhádáni napínavou podívanou na vzájemné škrcení a okopávání v kruté režii účastníků důstojných oslav 28. října u sochy sv. Václava v městě, jehož sláva se má hvězd dotýkat. TV-kameramani, pokud nebyli jako řízek proklepáni, zmláceni nebo - jako reportér TV NOVA M.VÍtek - převezeni s otřesem mozku do nemocnice, nám s nasazením života zachytili prapodivné a vskutku kocour- kovské seskupení oslavovatelů: politické holobrádky s protiněmeckou a tudíž s proti- evropskou slinou, hololebé skiny se zfetovanými anarchisty vyzbrojenými podomácku vyrobenými dělobuchy, jimž bojovým řevem, škrcením a okopáváním protivníků vypomáhaly jakési náušnicemi zdobené střapaté atrapy, jen vzdáleně připomínající lidské bytosti. Ti všichni se chtěli ukázat. Blýsknout čínským i japonským bojovým uměním, kulturním pokřikem afrických kmenů, boxerskými háky, jakož i obyčejnými, ale dobře mířenými kopanci. Kníže Václav jako vždy seděl na koni, jako by přemýšlel, za koho má vlastně orodovat. Slušných, civilizovaných lidí bylo na rynku pořídku a k téhle společnosti „důstojných" oslav rozhodně nepatřili. Bývalí Čechoslováci z kdysi tak početné „mlčící většiny“ stydlivě postávali v hloučcích vyjevených zahraničních turistů, jejichž cvakající aparáty dosvědčovaly, že tuhle nemilosrdně oslavnou řež si ze zlaté Prahy povezou do světa. Zatímco v sadu lánského zámku pro potěchu oka nedramáticky štěbetali vrabci se sýkorkami a kdesi na Karlově mostě slepý houslista hrál „Čechy krásné, Čechy mé, duše má se touhou pne", pražské sanitky už z řeže nepříčetných odvážely první oběti. Když vládní propagandou ignorovaný i proklínaný vůdce republikánů, ve snaze radostně zamávat bojujícím, postoupil s kyticí v ruce o schůdek výš ke knížeti, mela na rynku se dostala do nejvyšších obrátek. Policie, do té chvíle důstojně přihlížející bitvě vepřových hlav, sevřela obušky a s mladistvým elánem se vrhla na kytkou ozbrojeného tvrdohlavého nezmara. Fotoaparáty i kamery nadšených cizokrajných turistů pracovaly naplno. Tahle dovolená se jim vydařila. A pak, že Čechy jsou zemí holoubátek! Hle, jak se dokážou mydlit i v den největšího svátku, ve kterém už není co oslavovat! Radost pohledět! „Je to svátek všech občanů“, řekl ze zámeckého zátiší pan president a pozval na Pražský hrad k velké večerní recepci sto pečlivě vybraných občánků. „Když člověk kráčí ulicí,“ pravil president, „potkává lidi, kteří odněkud někam pospíchají, něco shánějí a jsou v jiném mentálním rozpoložení než ti, kteří se svátečně oblečou a kráčí na Pražský hrad.“ O zaručeně jiném mentálním rozpoložení při svištění pendreků kolem sv. Václava svědčí i dozvuky v následujících dnech v podobě různých soudních žalob a vzájemných obvinění. Opoziční tisk bez náhubků i bez ubrousků k tomu napsal: „Vše až příliš silně a živě připomínalo události, ke kterým došlo na Národní třídě 17. listopadu 1989 ... městští strážníci bili hlava nehlava, napadli i poslance Parlamentu České republiky' a jednoho z nich, Jana Vika, těžce zranili. Na jejich adresu se v Praze opět skandovalo: Gestapo, gestapo!“ Tohle sdělení je ovšem značně zamlženou polopravdou. Přehlíží jeden základní faktor, a sice odpověcf na otázku, kdo velel, kdo byl v řeži. Byli to stoupenci násilí nebo zastánci demokracie, jež prezentuje - a to především - diskusi, toleranci, kompromis, svobodnou myšlenku? Dle tisku šlo o drama. Ve skutečnosti jsme byli svědky frašky, která se bude odehrávat i v dalších dějstvích vývoje mozkově vybrakovaného mini- státu. To není očerňování. To není hanobení. Marxistický reálný socialismus rozmetal společenskou pyramidu, vyhladil střední vrstvu a vyvolal neuvěřitelnou brutalitu, projevující se dnes téměř ve všech východních zemích. Náš smutný dekadentní obraz byl navíc znovu plně oživen šokujícím rozpadem zvenčí osvobozeného Československa, o jehož zániku nerozhodli osvobození občané, ale skupinka ješitných a náhlou mocíoslněných mužů,, Vítězného listopadu“. Ne všichni kolem zmíněných mužů a jejich pochlebovačů se s touto historickou křivdou smířili. Bývalá a v předstírání loyálnosti falešná mlčící většina nezměnila vůbec nic na svém charakteru. Jenom nemá co oslavovat. Její absence 28. října u národního památníku je dostatečně srozumitelná. Rozpad státu, zrozeného 28. říjnem, nelze oslavovat ve výročí jeho pohřbu ani v Kocourkově, kde president v roli osvoboditele i hrobníka slaví v jednom dni oboje a těm dole se spokojenou moudrostí sděluje: „Mám dojem, že loňský 28. říjen byl vlastně prvním státním svátkem nového českého státu.“ Potlesk, jehož se mu za tato slova dostává, zní v této zemi téměř půl století a většinou patřil do pracovní náplně lokajů. Čecho- slovakismus se socialistickou polevou ještě nevyvětral, ale bezcitnost se už zasnoubila s chamtivostí a cynismus začal znovu nosit motýlka. V tisku čteme vyřčené myšlenky těch nebo oněch, ale ne každý čtenář má silný žaludek. Dvaačtyřicet let vyprahlou duši nelze osvěžit pivem a absence lidskosti v ní nevěští nic dobrého. Jeden příklad za všechny z novin 4. listopadu: „Sanitní vůz záchranné služby z Prahy 10 přiváží z Václavského náměstí zbitého poslance Republikánské strany Jana Vika. Při předávání pacienta v nemocnici jeden ze sanitářů prohlašuje: Kdybych věděl, že je to ten blbeček od Sládka, tak bych vám ho sem z toho Václaváku dokopal!“ Žel mnoho, přemnoho čecháčků v uvolněných životních podmínkách by někam někoho dokopávalo, nejenom saniťáci. Škoda, že historik Václav Černý už nemůže pokračovat v psaní historie. Jeho vykutálen/ čecháčci drží stále drtivou převahu vůči Čechům! Komunální volby za dveřmi a mezi aférkami vybuchujícími na jejich prahu opět zazněla pořádná detonace. Šéf centra kupónové privatizace Jaroslav Lizner byl zadržen, když si v kufříku odnášel úplatek ve výši 8 milionů 334 tisíc a 500 korun! Pozornost provládních médií se proto urychleně zaměřuje na fackovacího panáka, republikána Sládka, jemuž se přiřkla vina za řež na Václavském náměstí. Má být předveden, ale už třetí den neník mání. Před jeho bytem ponocují novináři i policie a prosťáčkové mají zábavu. Mozky politiků se dávají do pohybu. Předseda Liberální strany Pavel Hirš v nejliberálnějším návrhu na zpevnění demokracie žádá zákaz republikánské partaje, ale většina lídrů z „národně frontovské" koalice ten nesmysl zamítá. Místopředseda Levého bloku J.Ortman dokonce projevuje kocourkov- ský údiv, že takový krok k zákazu činí předseda klubu, který ve své pětičlenné sestavě má tři poslance, zvolené za Republikánskou stranu. A sranda pokračuje. Pár dní před volbami končí ponocování u bytu vůdce nežádoucí partaje a ten si už předem spokojeně připisuje na konto republikánů další hlasy. Svatý Václave, oroduj za nás! V zemi, kde zítra znamená včera I když Julius Fučík, řečený Julda Fulda, opět vychází (tentokrát v nakladatelství OREGO a jen v Reportáži psané na oprátce), nemá pražádnou zásluhu na našem zítřku, který, když k němu dojdeme, bude v hlavách některých osvobozenců pořád včerejškem. Je to jakési PERPETUUM MOBILE, upravené do našich podmínek na PERPETUUM DEBILE. Funguje to tak, že nohy jdou furt do zítřků, zatímco hlava s heslem „Kdo nekrade, okrádá rodinu“ zůstává ve dvaačtyřicetiletém včerejšku. Jenže tady jsme zase u toho černého vidění. Domorodec by neměl ve své zemi hledat jen štěnice a blechy. (Leda na ambasádách nebo v hotelu.) Psát o tmě, mlze nebo šeru tam, kde vladaři vidí jasno, skotačivou ra- 16 POLYGON 7+8/94 [pageend18]dost a pohodu, může mít mezi reformou deformovaných nedozírné následky. Jen psaní o radosti je radostí. Televizní pravidelný program ze života narychlo vypěstované smetánky to těm dole potvrzuje už pouhým svým názvem - „V ŽITÉ”. Boj o pobyt v žité je nemilosrdný a je veden na všech stupních společenského života. Nálezy usekaných hlav a všelijak porcovaných těl „podnikatelů“ už dávno nejsou senzací, ale všedností mezi zprávami. „Čistší" boj lze pozorovat jen ve výškách. Na pražské radnici - na příklad - se za minulé čtyři roky vystřídali tři primátoři. Z původní městské rady zůstala v té dnešní přibližně pětina členů. Z náměstků vydržel po celou dobu jen jeden. Z někdejších 41 příslušníků vítězného klubu Občanského fóra nepřestoupili jinam jen tři. Tak vypadá stručná bilance končícího volebního období Zastupitelstva hlavního města Prahy. Boj o korýtka má dlouhou tradici a patří k ní i čištění klik, mydlení schodů, házení klacíčků pod nohy, různé podvrhy a výhrůžky apod. Téměř úsměvná je zpráva, že ministra vnitra Jana Rumia žalují za hanlivé výroky hned tři bývalí šéfové jeho inspekce a jeden poslanec. Mezi zpravodajské lahůdky se naopak zařazuje soudní žaloba, podaná předsedou Parlamentu ČR M.Uhdem na vydavatele Špíglu Froňka. Proč by demokracie „odpocamcaf-dopocamcať“ nemohla začít zrovna od slovutného předsedy Parlamentu? Novinář musí být vycepovaný. Má vědět, že svoboda slova musí mít autocenzuru, což tvrdil i Jakeš blahé paměti. Žádné mudrování bez povolení. Proto i zprávy o náhlém pádu dalšího policejního presidenta Rumlem doporučeného a Rumlem vyhozeného St. Novotného se nepřetřásají ani u pivní pípy. A vůbec, o policajtech jen dobré a jen co nejtišeji. Jejich kolty visí proklatě nízko! Ej, jak ubohými břídily byli desperáti a proslulí pistolníci Divokého západu! S jakou pochybnou ctí a pistolnickou morálkou tasili své bouchačky Billy Kid, Křížový Pete, Ďábel ze Sonory, Hvízdavý Dan, o Pobožném střelci ani nemluvě. Dnes už se to zdá k nevíře, s jakou zaostalostí, ba někdy až puritánstvím, šli do střeleckých soubojů. Vzpříma. Čelem proti čelu. Coltem proti coltu. Zastřelit neozbrojeného bylo i mezi nejotrlejšími střelci Texasu, zloději dobytka od Rio Grande nebo bandity číhajícími na dostavníky v divočině Oklahomy, nesmazatelnou hanbou! O mravní otrlosti, o vymoženostech a privilegiích nějakých českých demokratických pistolníků se banditům z Divokého západu nemohlo zdát ani v těch nejkrásnějších snech. Upřímně řečeno, podoba té dnešní „demokratické policie“ se nedala předvídat ani na ještě zcela nezaniklém Divokém východě. Možná to souvisí s tím, že k policii nastupují chlapci. Kluci, zrození v atheistickém lůně totality, odkojení splašky normalizace a materialismem socialistického realismu. Bez Policejní akademie, bez zřetelně viditelných mantinelů vymezujících práva policisty a práva občana. Dostali pistolky a vyjevený občan se najednou ptá: Jaký je rozdíl mezi nimi a esenbáky, co odešli s Jakešem? Není té střelby a těch zbytečně mrtvých na českou demokracii trochu moc? Horší je, že nejde jen o povolený odstřel domácích (neozbrojených) „nekalých živlů". Kulemi bývají provrtáváni i turisté z bývalé „nepřátelské ciziny“ zvané Německá spolková republika. A vykulený občan s patřičnou jízlivostí se ozve znova: Co jiného můžete čekat od dědiců Benešových dekretů? 23. října čteme v denním tisku: „Letošní bilance zastřelených policejní rukou dosáhla počtu tří; jeden Róm a dva Němci. Ani jeden z těchto mužů nebyl ozbrojen. Róm zastřelen při potyčce s policistou u výslechu. Němci za nepatrné přestupky. Jeden za nezastavení, druhý za špatné parkování. Oba zastřeleni zezadu. Z každého vyšetřování« vysvítá, že vina je na nebožtících!“ A občan čte dál: O mrtvole Němce nalezené v parku. O německém turistovi utlučeném pálkou neznámými pachateli na brněnské ulici... Díky Bohu, že aspoň vyšetřování pokračuje, uleví si občan a pokračuje ve čtení. „Na 116. kilometru dálnice z Prahy do Brna se oběsil devětadvacetiletý německý státní' příslušník Andreas S. Pod mostem stál odemčený automobil SEAT ze SRN.“ Ulehčené vydechnutí: Konečně jasný případ. Přivolaný lékař vyloučil cizí zavinění a v dnešním mordýřském světě se to tak nebere. Co na tom, že na té naší první míli téměř ještě nezapočaté předlouhé cesty do Evropy přibývá mrtvých Germánů. Ve stoupající kriminalitě se často potápí i zdravý rozum, jak dokazuje nedávné rokování českých intelektuálů v Bohnicích. Ve snaze pomoci v boji s narůstající kriminalitou uspořádalo asi osm desítek literátů, lékařů, kriminalistů a nakladatelů konferenci o kriminalitě a literatuře. Sluší se předeslat, že konference se konala na půdě bohnické psychiatrické léčebny a - jak poznamenal denní tisk - šlo zřejmě o zformování „nátlakové skupiny", jež by se u parlamentu domáhala zákonných mantinelů pro veřejnou prezentaci násilí. Aspoň malou pikantnost z onoho velkého potlachu: Jeden z iniciátorů jednání, spisovatel Ludvík Vaculík, v zahajovacím projevu upozorňoval na „několik vražd denně" ve zpravodajství TV NOVA a požadoval, aby bohnické fórum iniciovalo zákonnou úpravu podmínek výskytu zla, násilí a brutality v médiích i v umění. Bojovník za očistu spisovatel Vaculík v zarputilém boji proti první nezávislé televizi prohlašuje: „Před válkou jsme si my, pasáci koz, hráli na Indiány, brali jsme zajatce, které jsme přivazovali ke stromu, ale nepárali jsme je, jenom jsme se jim posmívali... Kdysi kdosi snad zajatci poscat nohy... Nenapadlo nás zajatce mučit, neměli jsme na to vzory, nebyla televize, zvláště NOVA. Zatímco nám, předválečným pasákům koz, byl z domu vštípen rozdíl mezi dobrem a zlem, hrou a životem, dnešní děcka to často nerozlišují, diky televizi, zvláště NOVĚ." Velmi pádně na tento první hod šutrem odpověděly Lidové noviny 24. října v komentáři Václava Bělohradského: „Je neuvěřitelné, že český spisovatel, ročník 1926, který ve své vlasti prožil první republiku, Protektorát, padesátá léta a normalizaci, může mít takové iluze o generaci, s níž pásl kozy. Chlapci, kteří si před válkou jen >po- scávali nohy«, po válce vnesli do našich dějin koncentrační tábory... Pasáci koz, z domova naučení rozlišovat mezi dobrem a zlem, podepisovali masově petice za tresty smrti pro Horákovou a třídní nepřátele... Historik Václav Černý napsal o padesátých létech: Český intelektuál se rozkřepčil pod šibenicemi, kálel po hrobech a posmíval se vražděným obětem. Odkud k nám vtrhlo toto násilí, když NOVA ještě nebyla a pasáci koz si jen >poscávali nohy?« Neohrožuje naši mládež jizva, která po tomto násilí zbyla v české existenci mnohem více, než všechno, co může kdy vysílat televize NOVA?" Inu, zvyknout si na svobodné zpravodajství (které porazilo to totalitní) je, jak vidno, přetěžké i pro autora Dvou tisíc slov. V minulých dnech byla Praha hostitelem světového kongresu PEN-klubu, kde se slovo ’intelektuál1 skloňovalo ve všech pádech. Škoda, že tam nebyla vznesena a zodpovězena otázka, jak dalece se super-intelektuá- lové světa od Sartera přes Pablo Nerudu až k Russelovi podíleli na vzniku a dlouhověkosti komunistických despotických režimů. Jak velká část těchto vzdělanců (patrně z nedostatku vzdělanosti - nebo charakteru?) dala v létech ’studené války’ svůj talent s leskem osobnosti do služeb zločinu proti lidskosti, nesoucí jméno marxismus-leninis- mus! Zda současná mezinárodní zvlčilost určité části poválečných generací, mravní úpadek s cynismem atheismu, neměly svůj počátek právě v dekadentních a protispolečenských ’uměleckých dílech’ velké části intelektuálů, jejichž ’intelekt’ nerozeznal ani nahajku od pochodně svobody! Česká republika 14. listopadu 1994 □ POLYGON 7+8/94 17 [pageend19]Ve smyslu Czech-made zákonů V článku „Klausova vládo, konej svoji povinnost!“ autor Václav Holub dává najevo své rozhořčení nad faktem, že „polistopadová administrace a její justiční orgány ještě ani po pěti letech nebyly schopny rehabilitovat oběť komunistické msty a nenávisti - Rudolfa Berana“. (Polygon 5/94, str. 19). Odpověď je obsažena v samotném citátu: Rudolf Beran byl „oběť komunistické msty a nenávisti“! Rehabilitovat odpůrce komunistů v dnešním „pravicovém a demokratickém“ Česku není žádoucí, neb většina lidí u vesla, vč. soudců, za své posice komunistům vděčí. Ukázkovým příkladem je soudkyně Marcela Horváthová, dcera komunistického kádra z Vrchlabí. Za Husáka to dotáhla až do komise při ÚV NF, sestavující novou komunistickou ústavu. Věhlasu nabyla s případem Pavla Wonky. Wonkův tzv. zájmový případ konsultovala se svými bosy v Hradci Králové a pak ztýraného a polomrtvého Pavla, před její soudní stolici na nosítkách přineseného, odsoudila de facto k smrti. JUDr Horváthová byla polistopadovým režimem ohodnocena na vynikající juristku a jmenována soudcem v Trutnově, doživotní to a neodvolatelné koryto. O Pavlu Wonkovi pak ztratil několik slov ministr (ne)spravedlnosti Jiří Novák, jenž o něm prohlásil, že to byl „syčák, tak jako i ostatní disidenti“. Zda mezi syčáky zahrnul také disidenta Václava Havla, pan ministr neobjasnil. Že polistopadový režim nemá zájem o rehabilitaci lidí kvalit Rudolfa Berana, je rozhořčeníhodné, k „neuvěřitelné skutečnosti“ má tento fakt daleko. Naopak. Klasický je případ Jana Masaryka, zavražděného komunisty v noci na 10. března 1948. Masarykovo tělo bylo nalezeno v časných ranních hodinách a v poledne téhož dne byl případ uzavřen: Sebevražda! Motiv? Masarykova deprese nad opovržlivou reakcí Západu kjeho přijetí křesla ministra zahraničí v Gottwaldově vládě - Jan zradil ideje svého otce a v zoufalství proto skočil z okna. Nad efektivností StB žasl celý svět. Žasl také vyšetřovatel pražské kriminálky dr. Zd. Borkovec, první kriminalista přivolaný stráží na místo činu. Ten ale dlouho případ nevyšetřoval. Jen co se do Černínského paláce dostavili komunističtí pohlaváři v čele s Gottwaldem, kriminálka byla odvolána a případ převzala StB. Na dotaz, jak se on, odborník, na bleskové uzavření případu dívá, dr. Borkovec poznamenal, že „za pět hodin nelze řádně uzavřít ani krádež slepic“. Tato odpověď stála dr. Borkovce pět let kriminálu. Případ Masaryk byl znovu otevřen v roce 1968, okupace sověty vyšetřování přerušila. Pardon - případ byl řádně uzavřen v roce 1969 a vyšetřování potvrdilo správnost závěrů z roku 1,948. Tak to alespoň tvrdil velvyslanec ČSFR v USA Michael Žantovský, jehož jsem se osobně na podzim 1992 na veřejné schůzi v Clevelandu zeptal, zda sametová vláda uvažuje o otevření Masarykova případu. Odpověděl, že nikoliv, neboť případ byl řádně prošetřen komunistickou policií v letech 1968-1969 a neobjeví-li se „nové skutečnosti“, k jinému závěru dojít nelze. V té době se ale kolem Masarykova případu cosi dělo. 10. března 1992 byl prostřednictvím tiskové agentury Art-Ati- kva Press v Hradci Králové v čs. tisku zveřejněn můj otevřený dopis, zabývající se smrtí Jana Masaryka a údajným čle-\ nem jednotky, která měla Jana zavraždit, kpt. StB Miroslavem Pichem-Tůmou. Na podkladě tohoto dopisu došlo u Krajské prokuratury v Hradci Králové k otevření případu „Pich-Tůma“, č. spisu Kn 224/92. V té době jsem obdržel dopis od JUDr Karla Černovského, vedoucího odd. obecné kriminality GP ČR. Dopis se týkal spisu IV/1 Gn 282/90, věc okolnosti smrti bývalého ministra zahraničí Jana Masaryka. V dopise stojí, že „po provedeném vyčerpávajícím objasňování v letech 1968-1969 byla věc odložena dle par. 159 odst. 1. Ani postupem času nevznikly pochybnosti o objektivnosti provedeného šetření...“. Přesto mám ale sdělit „skutečnosti, o něž svá tvrzení o podezření z trestné činnosti“ opírám. Taktéž, konkrétně (podtrženo), abych uvedl, co vlastně proti panu Pichovi-Tůmovi mám. Obratem jsem panu prokurátorovi vyhověl - a tím vše skončilo. V březnu 1993 se objevila v tisku zpráva, ve které se tvrdilo, že Jan Masaryk byl zavražděn. Autorem byl jistý Leonid Parschin, žádající v Německu o azyl, syn agentky NKVD Elizabety Parschinové, která pod jménem Marie Kovalková působila po válce několik let v Československu. Po jejím odchodu do penze se u ní scházeli vysloužilci NKVD a vzpomínali na staré časy. Jedna ze vzpomínek patřila i Janu Masarykovi: Po válce byl šéfem agentury NKVD v Praze generálmajor Michail Bělkin, který se m.j. zabýval verbováním agentů mezi čs. politiky. Jedním z vyhlédnutých byl Jan Masaryk, který ale všechny návrhy ze zásady odmítal. Po puči a Masarykově jmenování do komunistické vlády přišel z Moskvy rozkaz: Masaryka buď získat nebo zavraždit způsobem, který by ukazoval na sebevraždu. Bělkin si s několika agenty v noci na 1. března 1948 přišel pro definitivní odpověď a když Masaryk odmítl jakoukoliv spolupráci s NKVD, byl přemožen a vyhozen k okna... Považoval jsem tuto zprávu za onu „novou skutečnost“, vyžadovanou velvyslancem Žantovským a českou generální prokuraturu jsem na ni upozornil. Výsledek opět žádný. Skutečnost je taková, že česká polistopadová administrace a její justiční orgány na rehabilitace protikomunistických osobností (rehabilitace komunistických zločinců proběhly hladce, viz jmenovaný vrah Pich-Tůma) či na odhalování komunistických zločinů nedávné minulosti zemí Čech, Moravy a Slovenska nemají naprosto žádný zájem. Vždyť by to mohlo postihnout mnohé „nenahraditelné odborníky“ demokratické přítomnosti, čímž by se asi pracně budovaný sametový režim sesypal. Ostatně, policie česká má na starosti důležitější případy. Třeba takový Lumír Šimečka z Brna: Ing. arch. Lumír Šimečka se dostal do známosti širší veřejnosti v roce 1993, když v Brně při návštěvě presidenta Havla hodil na jeho auto shnilé rajče. Různých těch přečinů vůči „veřejným činitelům“ má ale pan Šimečka za sebou víc, a to už z doby totality. Za veřejnou kritiku Husákova režimu a aktivní účast v disentu ho estébáci nechali vyšetřit psychiatry a dr. Antonín Hamáček z psychiatrické léčebny v Brně-Černovicích jej ohodnotil na osobu duševně chorou a nechal ho zavřít do cvokárny. Po propuštění si pan Šimečka dlouho svobody neužil, za rozšiřování petice „Několik vět“ byl jako nepolepšitelný cvok zavřen do blázince znovu. Po Velké sametové prokázal ing. arch. -Šimečka, že mu to opravdu nemyslí. Angažoval se např. v akcích zaměřených na očištění Brna od různých ozdob minulosti, jako byly sochy Stalinů, Gottwaldů a jiných bolševických velikánů. Při jedné takové akci se dopustil trestného činu útoku na veřejného činitele, jak praví úřední záznam: „Dne 21.12.1992 hrubě urazil službukonající hlídku místní policie.“ Jindy zase: „20.9.1993 po předvedení na 00 Brno-střed hrubými slovy napadl službukonajícího policistu. Na výzvy ke slušnému chování nereagoval a tak bylo přikročeno k použití donucovacích prostředků.“ Jazykem lidu obecného: pan Šimečka byl zmlácen. Ten se ale bránil a přitom „poškodil nstržm. Nezdařilovi náramkové hodinky zn. Oriosa...“, dí ouřední lejstro. Pan Šimečka je holt kvítko. Pak zorganizoval podpisovou akci na podporu požadavků Miloslava Marečka a nakonec hodil rajčetem po limuzíně presidenta Havla. Tímto velezrádným činem pohár přetekl. Pari Šimečka byl uvržen do šatlavy a na pomoc vyšetřujícím orgánům, kteří s ním měli zkušenosti již z Husákovy éry, byl pozván „znalec 18 POLYGON 7+8/94 [pageend20]z odvětví psychiatrie ke zjištění duševního stavu obviněného a podání znaleckého posudku“. Tímto znalcem nebyl nikdo jiný, než osvědčený slouha policajtů z dob předlistopadových, MUDr Antonín Hamáček, nyní už primář brněnské psychiatrické léčebny. Ten oprášil své lejstro z minula - totiž vydal znalecký posudek: u pana Šimečky se jedná o „osobu duševně chorou, u níž ambulantní zkoumání nebude dostačující“ a doporučil pozorovat obviněného v ústavu. Reakce pana Šimečky na tento nález: „Obávám se, že tady není odborník s čistou minulostí.“ Na podkladě tohoto znaleckého nálezu vydal soudce JUDr Jan Černý z Brna 28.4.1994 příkaz „k umístění ing. arch. Lumíra Šimečky v psychiatrické léčebně Brno-Černovice, Húskova 2, na dobu dvou měsíců, která může být na návrh státního zástupce prodloužena o jeden měsíc...“. Jiný případ z análů demokratické justice české: Praha 6, Václav Žufan, signatář Charty 77. Dne 26. dubna 1994 přišli k němu dva policisté a požádali ho o rozhovor. V.Žufan se chystal do práce, byl ale ujištěn, že vše stihne. Na policii byl obviněn z dodání drog dvěma narkomanům a bylo mu dáno na vybranou - buď se přizná, nebo půjde do basy. Žufan nařčení popřel. Byl odveden k vyšetřova-. teli mjr. Lesinovi, ten ale neměl čas, neb sledoval fotbal a Žufana nechal odvést na celu předběžného zadržení. Druhý den byl pan Žufan předveden před soudkyni Ladislavu Miškovou, která na něho na doporučení mjr. Lesiny uvalila vazbu. Mezitím ho sháněla manželka. Volala do zaměstnání, kde jí řekli, že manžel do práce nepřišel. Obvolala známé, Václav nikde. Druhý den kontaktovala policii, volala do nemocnic, ale po manželovi se slehla zem. Teprve třetí den se od známého s konekcemi dozvěděla, že manžel byl vzat do vazby, úřední oznámení došlo po týdnu. Uplynuly více než dva měsíce. 2.čer- vence 1994 se uskutečnila konfrontace mezi V. Žufanem a narkomany. Oba uvedli, že při původním výslechu byli pod drogami a jméno Václava Žufana jim navrhl mjr. Lesina. Prohlásili, že pana Žufana neznají a žádné drogy od něho nedostali. Vyšetřovatel por. Donovan podal návrh na propuštění V.Žufana z vazby, ale státní zástupkyně Haisingerová návrh zamítla a předala jej zpět soudkyni Miškové. Ta však byla na dovolené atak spis skončil na jejím stole a Václav Žufan zpět v Ruzyni. Po' návratu paní Mišková vydala nález: „Soud se neztotožňuje s názorem, že proti obviněnému nejsou důkazy ... neboť nelze vyloučit, že by v případě propuštění nemohl dalším osobám drogy opatřit. Skutečnost, že je ženatý a stará se o rodinu, není důvodem, že se bude zdržovat v místě bydliště ... dle názoru soudu důvody vazby trvají.“ Začátkem srpna 1994 byl Václav Žufan stále ve vězení! Jak z těchto případů vyplývá, justice česká má na bedrech důležitější případy než nějaké ty rehabilitace bůhví koho, či napravování křivd minulosti. Lakewood, OH, 14. září 1994, 108. výročí narození Jana Masaryka, 57. výročí úmrtí T. G. Masaryka. VÁCLAV JAKOUBEK Hnutí za demagogické Slovensko VLASTIMIL RADKOVICKÝ Pokud někdo odvodí ze znění titulku jízlivý posměch Čecha na adresu Slováků, hluboce se mýlí. A hned z několika důvodů. Nelze zapomínat, že Slovensko je stále kusem „nás“, navzdory vyhlášené samostatnosti je jakousi naší „odvrácenou tváří“. Nese stejné znaky deformací z období desítek let totality, jaké jsou vlastní i Čechům. Dále je mimo veškerou pochybnost, že se Slovensko na samostatnou cestu vydalo po akci, na níž mají výrazný podíl i čeští politici, jak si objasníme dále. Nelze tedy prstem ukazovat a říkat „oni“ - a distancovat se od vlastního podílu viny na vzniklé situaci. Patřím mezi ty, jimž Slovensko nebude nikdy cizí zemí - a jistě nejsem sám. Tento postoj považuji za správný i proto, že je to zárodek evropského občanství, přirozený i proto, že nás se Slovenskem nedělí jazykové bariéry - a navíc ještě spojuje pořádný kus historie společného státu. Přemýšliví lidé na celém světě už dávno poznali a přijali zásadu, že rozhodující není národnost, ale kvalita člověka. Pokud nyní na Slovensku převládá názor opačný, tedy nadřazení národnosti, nemůže to pro mne být příčinou k odklonu od poznaného a přijatého, nýbrž především výrazným impulsem k podrobné analyse důvodů, proč tomu tak je. Podzimní předčasné parlamentní volby na Slovensku přinesly výsledky pro někoho očekávané, pro jiné překvapující. Vítězství HZDS v čele s Mečiarem je skutečností, stejně tak i neúspěch levice. V několika oficiálních komentářích jsem slyšel i názory, že situaci nedokáží pochopit ani Slováci sami. Tomu bych se divil nejméně, protože většině Slováků chybí potřebný nadhled na dění v posledních pěti létech; bez něho jen stěží mohou pochopit v celé šíři komplex příčin, vedoucích až k dnešní ne právě utěšené situaci. Ovšem přesně totéž platí i o obyvatelích českých zemí, jejichž bezradnost nad mnohými jevy je naprosto srovnatelná s nevědomostí a bezradností občanů Slovenska. Příčiny negativních jevů mají společný základ: „sametová revoluce“ (nešlo o žádnou revoluci ve skutečném významu slova!) - „pozapomněla" na vypořádání se s minulostí - a přitom dala všem občanům, tedy i bezcharakterním kariéristům a podvodníkům, příležitost k zahájení seberealisačních aktivit. Během krátké doby toho plně využili a zneužili především lidé „s praxí". Měli totiž peníze a majetky za služby totalitě (nebo i získané obyčejnou zlodějnou v socialistickém systému), dále měli i potřebné vazby na mocné kamarádíčky, a hlavně zužitkovávali bohaté zkušenosti s nasměrováním aktivity bez morálky. Proto odstartovali do ráje tržní ekonomiky s obrovským náskokem před ostatními, z mnohých jsou už víceroná- sobní milionáři a vážení podnikatelé s vlivem a mocí a vytvářejí paradoxně společenskou elitu. Problematický právní základ státu (nedokonalé a chybějící zákony) umožnil „nadaným jedincům“ i vstup do sféry politiky - jako zdroje výnosného byznysu (zajímavé platy, imunita, zužitkovatelná privatizační informovanost, vliv a pod.). Samozřejmě - jako na celém světě - k politice přilnuli i ti, jimž touha po vládnutí vyplňuje hlavu i kalhoty. Tím začal mohutný pochod r,ke kapitalismu a demokracii", ovšem svérázný už tím, že nemorálností zastínil i období reálného socialismu! Ke společnému cíli „urvat co se dá" nastoupili y jednom šiku ministři, tajemníci ÚV KSČ, předsedové krajských i okresních výborů rodné strany, generálové i plukovníci, ideologové, kádrováci, nomenklaturní ředitelé i náměstci, právníci i soudci, dříve totalitě oddaní umělci, prostě všichni, jejichž zkušenosti s dřívější formou „podnikání" (i tím nabyté majetky) se nyní nechaly neuvěřitelně zúročit. Každý si vybral směr i způsob v závodění o dosažení majetku a moci - a všichni se radovali z benevolence sudích ve vládních a parlamentních funkcích. Začal proces zviditelňování! Slovensko nemohlo být odděleno od tohoto vývoje. Tamní ambiciosní vládci rychle pochopili, že jejich - i nejvyšší - dosažené posty budou vždy ve stínu federálu, Prahy. Proto v boji o moc použili prostředku, jaký „naše demokracie" bezproblematicky umožňovala: demagogickou propagandu! „Svoboda slova" se na Slovensku promítla do systematického (prakticky tříletého) formování občanů. „Proč se my, Slováci, musíme nyní uskrovňovat, proč vzrostla nezaměstnanost, proč je presidentem Čech, proč POLYGON 7+8/94 19 [pageend21]nemáme v Bratislavě metro, atd? Protože nám vládne Praha, my si vládnout a rozhodovat o našich věcech nemůžeme, vždyť si Češi udělali ze Slovenska kolonii už v době první republiky, jen ať pamětníci vydají svědectví o tehdejších jen českých soudcích, učitelích, četnících, přednostech! Vzpomeňte na slavnou dobu našeho samostatného státu, světem uznaného, na dobrého kněze a presidenta Tisa v čele tohoto státu. Už tehdy si Slováci dokázali vládnout a zajistili národnímu státu prosperitu. Pokud budeme žít dále v područí Čechů, centralistické Prahy, povede se nám stále špatně. Havel se chtěl udělat hezkým pro svět a zrušil na Slovensku výrobu ve zbrojovkách - nezaměstnanost u nás ho nezajímá, stejně jako federální českou (!) vládu. O Slovensku nikdo na světě nic neví, jen Češi jsou významní, jsme určeni jen Čechům sloužit. Jak dlouho si to necháme líbit? Nyní máme neopakovatelnou historickou možnost získat samostatnost a zviditelnit se světu!“ Toto vše bylo na programu den co den ve všech sdělovacích prostředcích, stále silněji a se stále větším množstvím „silných argumentů“ (polopravd vytržených z kontextu i přímých lží) - tři roky. A v situaci, kdy těžkosti hospodářských změn doléhaly nejvíce na řadové Slováky, kteří přitom nemohli nevidět z privatizace vzešlé továrníky a milionáře a nemohli nevnímat nechutné parlamentní lustrační jalové hádanice. „Takovou federaci my nechceme“, napovídal jim hlas silného vůdce. „My si chceme o našich věcech rozhodovat sami v Bratislavě!" Jak mohl občan, jen v tomto duchu formovaný, odolat? V rozhodujícím období proto volil převážně HZDS a SNS, případně komunisty, čímž zpečetil osud ČSFR i svůj. Dění na Slovensku nebylo pro federální politiky dlouho důležité, jejich starosti byly zcela odlišného rázu, bylo třeba vybudovat vlastní pozice. A už vůbec neměli zájem o formování občana k vědomí, co se skutečně dělo za totality: kdo a odkud vládl, kdo a jak se podílel na celkovém zdevastování hospodářských i morálních hodnot, kdo zavíral, odsuzoval, věznil i popravoval, kdo parasitoval na všem, co lidské ruce a mozky vytvořily. Protože objasňovat mnohými občany nepochopenou pravdu by znamenalo ukázat na rozpor současného soužití a spolupráce s bývalými vládnoucími strukturami, na rozpor pojmu demokracie a současné spravedlnosti, ukázat na nemorálnost špinavých peněz! O tento druh tvorby morálního a politického profilu (v tomto směru desetiletí zaostalého) občana neměli politici zájem v Čechách, pochopitelně ani na Slovensku, kde by realita poznání anulovala vlivy demagogické propagandy. Stejně tak nebyl zájem soustavně a účinně připravovat občana na výrazné demokratické změny, protože by objasňováním skutečných demokratických principů vynikl rozpor mezi teorií a politiky prováděnou praxí. Politickým scénám v Čechách i na Slovensku se velice hodil občan neinklinující k hlubšímu přemýšlení a hledání souvislostí. Takoví voliči, nepoučení a neteční, tedy bez vůdců značně bezradní - vyhovovali jejich manipulačním záměrům. Když se slovenské volání po samostatnosti ozývalo stále častěji a hlasitěji, bylo už pro federální politiky pozdě cokoliv zachraňovat - pokud zachraňovat chtěli. Mnozí byli vývojem překvapeni a zaskočeni (!) - jak přesvědčivě dokazují záznamy parlamentních diskusí. Hrozba rozpadu státu nabývala reálných dimensí, aniž se kdokoliv z vládnoucích činitelů pokusil důrazně a veřejně ukázat na skutečné důvody a na Slovensku použité zcela demagogické prostředky k formování voličů. K tomu je třeba připomenout tehdy zcela opomíjenou zásadu, že nejen průběh voleb, ale ani formování voliče nesmí postrádat demokratické náležitosti. V prvé řadě musejí být pro voliče běžně a bezproblémově dostupné dostatečné informace pro i proti předkládaným programům a záměrům, musí dostatečně hlasitě slyšet i oposici. Jakou oposici slyšel po roce 1989 slovenský volič? Volil demokraticky - když byl předtím nedemokraticky (krajně demagogicky) zformován. Všichni ti, kteří k tomuto „demokratickému“ aktu nečinně přihlíželi (z jakékoliv tehdejší vládnoucí pozice), nesou podíl viny na rozpadu našeho společného státu. Prokázali pramálo demokratických snah - a už vůbec žádnou politickou prozíravost. Ai to byla jejich profesionální nedostatečnost (s platy profesionálů) či zaneprázdnění „důležitějšími úkoly“ (např. podnikatelskými či ideologickými aktivitami), byli to oni, kteří pohřbili společný stát lhostejností a nečinností, ne podvádění řadoví voliči-občané Slovenska. Přímo se vnucuje paralela se zeměmi bývalé Jugoslávie. Je šálením hlásat světu, že se náš stát rozpadl demokraticky a nelze proto srovnávat „náš mírumilovný proces" s Balkánem. Ale lze! I když válečné důsledky rozpadu území bývalé Jugoslávie jsou nesrovnatelné, je princip rozpadu stejný. Vytvoření či ponechání prostoru pro záměrné vyvolávání nacionalismu - včetně oficiální podpory či lhostejnosti - je vždy zločinem. Slovenští politici dosáhli svého cíle, připravili novoroční jásání, občané se dočkali vlastní vlajky, měny, cestovních pasů, slovenské „SK“ na motorových vozidlech... Po více jak roce ovšem nepřišlo slibované zlepšení životní úrovně, ani snížení nezaměstnanosti, nepřišel ani očekávaný příliv zahraničního kapitálu. Nezaměstnanost naopak vzrostla, slovenská koruna musela být devalvována, daně a nové poplatky zatížily ještě více rodinné rozpočty, vztahy s maďarskou menšinou se výrazně zhoršily, nejvýznamnější politická síla HZDS se začala štěpit formou ostrých a nekultivovaných osobních sporů, kriminalita i počet podvodů ve státní správě výrazně vzrostly, milovaný předseda vlády se několikrát i v zahraničí projevil spíše jako zápasník nežli politik, atd. Následná vleklá vládní a parlamentní krise vyústila letos do vyhlášení předčasných parlamentních voleb a do ustavení prozatímní vlády. Navzdory uvedeným skutečnostem přinesly podzimní volby na Slovensku další vítězství HZDS, tedy především Mečiarovi. Více jak třetina Slováků se rozhodla volit tohoto politika. Proč? Odpověď nelze vtěsnat do jedné věty, ale lze ji jednou větou uvést: Slováci se opětovně pro Mečiara rozhodli hlavně proto, že jsou dále (a programově záměrně) udržováni v nedostatečných znalostech politických, státoprávních, demokra- ticko-právních, ale i historických a mezinárodních. Zdůrazňuji výraz „jsou udržováni“, nejde tedy o jakoukoliv snahu dělat z občanů Slovenska vrozené hlupáky. Do této neznalosti byli (a dosud jsou) zatlačováni am- biciosními politickými vůdci především pomocí sdělovacích prostředků, ale ani ostatní formy utváření voliče „k obrazu svému“ nejsou opomíjeny. Samozřejmě se nedaří takto zmanipulovat všechny slovenské voliče, podstatné však je, že potřebnou část ano. Čím se tedy letošní slovenská předvolební a povolební období vyznačují? ' HZDS, tedy Mečiar a jeho aparátčíci, se v předvolebním období zaměřili hlavně na střední Slovensko, které je nejvíce ohroženo privatizací. Na shromážděních, majících podobu téměř lidových slavnostní, se podávalo pivo za 5 slovenských korun (dotace ze zdrojů HZDS), zpívala se „hymna HZDS“ Vivat, Slovakia!, (která údajně stála rovných milion korun) - a slibovalo se. Např. snížení daně z přidané hodnoty z 26 na pouhých 5 procent (I), vypořádání se s novináři, kteří se stali nezávislými vstupem zahraničního kapitálu do sféry sdělovacích prostředků (!) a „pomlouvají Slovensko“, slibována byla kontrola zahraničních bank státem (I), aby se zamezilo úniku financí ze Slovenska, atd. atd. Podle informací slovenského rozhlasu se těchto předvolebních akcí HZDS zúčastňovali voliči, z nichž asi 90% mělo jen základní vzdělání - tedy šlo o osvědčené „oslovení dělnické třídy“. SNS zase slibovala vyřešení národnostních problémů formou požadavku zákazu maďarských politických stran. V jednom slovenském komentáři bylo zdůrazněno, že předvolební sliby zněly v rozsahu doslova neuvěřitelném a absolutně nesplnitelném, slibovaly se hory-doly, prý ve slibech chyběly jen erotické salóny zdarma. Mečiar dosáhl volebního vítězství (cca 35% hlasů), ale spokojen není, protože počet hlasů mu neumožňuje vládnout absolutisticky, bez koalice. Jak napsal slovenský deník SME, Mečiar nebude spokojen, dokud nebude mít v parlamentu 76 hlasovacích panáků. I slovenské zdroje vícekrát opakovaly poznatek, že Mečiar vedle sebe nestrpí myslícího partnera. Přesto ale vyhrál - a je tedy silný. V jednom zahraničním komentáři zazněl názor, že Mečiara volili hlavně nepříliš myslící lidé, podléhající kouzlu arény a zápasů: Mečiar to těm ostatním nandá - i za nás. Mnohé nasvědčuje tomu, že se nemýlili. Mečiar jako vítěz, po nepochopitelném několikadenním mlčení, zaútočil na soka číslo jedna, na presidenta Kováče. Navzdory slovům písně Vivat, Slovakia „už nikdy žádný svár poslal presidentovi „poučující dopis", že nemá právo určovat termíny konsultačních rozhovorů k sestavení nové vlády, ačkoliv bez těchto nutných organizačních rozhodnutí by president nemohl sestavení uskutečnit. Krátce nato podalo HZDS parlamentnímu soudu žádost o zrušení mandátů, které získala Demokratická unie, tyto mandáty se mají přerozdělit - tedy hlavně ve prospěch HZDS. Žalovaná strana podala vzápětí témuž soudu žalobu na HZDS 20 POLYGON 7+8/94 [pageend22]- a slovenská politická scéna tak opětně zviditelňuje Slovensko i sebe. Překvapivý volební neúspěch levice, stejně jako „nedostatečná podpora HZDS", mají své vysvětlení. Strana dělníků, bez tradice a bez vládního programu, obdržela neočekávaných 9% hlasů. Proč? Za sliby, že bude nekompromisně hájit zájmy dělníků. U mnohých voličů dělnických profesí způsobila nedůvěra k zprofanovanému Mečiarovi a HZDS - stejně jako k dědicům komunistických ideí - instinktivní příklon k neznámé straně. V současné době probíhají nejen jednání o složení koaliční vlády, ale také pokračuje úsilí o odstranění presidenta Kováče z funkce, včetně snahy zbavit president- ský úřad mnohých pravomocí. V rozhlasovém přehledu domácího a zahraničního tisku zazněla zpráva, že jedna slovenská politická strana (netřeba jmenovat) vyslovila podmínky, za kterých půjde s HZDS do koalice: Slovensko se musí vzdát snah o vstup do NATO a do Evropské unie, protože to ohrožuje samostatnost Slovenska! Slovenští političtí vůdci se snaží zachraňovat (už zpochybněné) přesvědčení voličů o tom, že jen samostatnost je tím nejlepším lékem na odstranění všech slovenských neduhů. Používají k tomu např. i „osvědčené formy Slovensko nepoškozující'. Běžná novinová zpráva o konferenci jazykovědců v Německu je uvedena titulkem „O slovenské a české literatuře v Berlíně". Hned v úvodu je však uvedeno originální německé znění, kde je pořadí opačné, tedy „O české a slovenské literatuře". Malý detail? Ne, programový záměr, nyní jsme konečně ve světě vidět - a více nežli Češi. Na jedné sérii autoznačky Slovenska se v oválku objevuje kromě „SK" i nápis „Slovensko". Je to sice proti přijaté a platné mezinárodní normě, ale hlavně že to pomáhá k pocitu hrdosti nad zviditelňováním. Ve slovenských novinách najdete zprávu o vraždě v ČR vysázenou palcovými titulky, ale na zprávu o předčasném splacení dluhu ČR je použito drobné písmo. Tisíce maličkostí dokládají, že občan Slovenska je (navzdory realitě) vytrvale formován k přesvědčení, že samostatnost je pro něho prospěšná a výhodná - a tedy i její političtí tvůrci jsou zasloužilí a pro národ nenahraditelní. Tento občan však dostává místo státoprávní demokracie a hospodářské prosperity náhražky ve formách „národních významností'. Bez ohledu na zcela opačný trend spojující se Evropy, v níž stále více států dobrovolně vyměňuje přežité dekorativní národnostní atributy - i část svých pravomocí - za hospodářské a bezpečnostní jistoty demokratického celku. Nikdo z nich nemá obavy o zánik vlastní kultury, jazyka a přiměřeně účelné samostatnosti. Slovákům jsou však vytrvale podávány „argumentační opiáty“ k dosažení opačného příklonu: „My jsme Slováci a máme svůj samostatný stát." Nabádání k národní hrdosti v přemrštěných dimensích tak slouží hlavně k zakrytí problematické vlády ne právě schopných politiků (ale kde vzít jiné?) i jejich nereálných ohlupujících slibů. 22. října se na Slovensku uskutečnilo první referendum. Občan měl říci své ano nebo ne k přijetí zákona o prokazování původu peněz při privatizaci. Obsah referenda připomíná otázku občanovi, zda si přeje či nepřeje demokracii, protože kontrola demokratického státu nad špinavými penězi by měla být samozřejmostí (a nejen na Slovensku!). Ovšem vypsání současného referenda bylo viditelně zoufalou snahou docílit přijetí zákona touto cestou, protože svérázné složení parlamentu nedává šanci prosadit jeho přijetí normálním a v demokracii obvyklým způsobem. Referendum však skončilo fiaskem, nezúčastnila se ho ani pětina občanů- voličů. Bez zajímavosti není ani dílčí údaj neúspěšného referenda: proti zákonu o prokazování původu peněz se vyslovila pouze tři procenta voličů, tedy asi úměrný počet těch, kteří ještě nestihli svoje špinavé peníze „účelně investovat" a nebo čekají na „větší ryby". Čtvrtý týden po volbách nemá Slovensko ještě novou vládu a politikaření (boj o koryta) už se stává čitelným i těm, kteří „nejsou zvyklí hlouběji přemýšlet". Proto je neúspěch referenda za 60 milionů Sk nejen další „zviditelňující akcí", ale i dokladem o značné roztrpčenosti občanů. Ovšem jde o proces velmi pozdního a pomalého občanského prociťování z naordinovaného snu o „východoevropském Švýcarsku". Evropě, ale zvláště Čechům, nemůže být a není situace na Slovensku ani lhostejná, ani důvodem ke škodolibé radosti. 26. října 1994 ■ PRODÁM HORSKÝ PENSION V BESKYDECH 10 pokojů, ústřední topení, pozemek 7.000 m2, dobrý stav. Telefon (+49-6134) 51969 nebo pod zn. „Německo" do administrace Polygonu POJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 šv. Fr. na osobu a den !!! Informujte se u: für Verslcherungs-, Finanz-, Unternehmens- und Rechtsberatung,' Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 -932 32 22 FAX 01 -932 52 03 POLYGON 7+8/94 21 [pageend23]Co jsme četli a slyšeli v zemích českých Český >Drang nach Westen<? II Pokladník jedné banky v malém městě si usmyslel, že si musí vylepšit svůj příjem. Jak jinak než „půjčkou“ od svého zaměstnavatele. Z milionové hotovosti ve svém sejfu si vypůjčil vysokou sumičku a ruče odešel za roh do banky konkurenční, kde ji uložil na dobu jednoho měsíce na vysoký úrok. Přece zaměstnavatel na to během jednoho měsíce zcela určitě nepřijde! Pravděpodobně by mu vše vyšlo, kdyby nebylo čecháčkovské závisti. Po měsíci si sumu, rozmnoženou o úroky v konkurenční bance, vyzvedl a dlužnou částku vrátil v klidu do svého sejfu. Leč pokladník oné konkurenční banky se zachoval podle hesla „Když soused má kozu a já ji nemám, tak ať mu chcípne!“ A udal jej. II Jiný případ se naopak odehrál v Praze, kde jedna bankovní úřednice na chvíli odešla od svého zapnutého počítače na pracovišti. Její kolegyně, zcela náhodně v místnosti přítomná, přiskočila k počítači a převedla šest milionů korun na konto své přítelkyně v předměstské pobočce dotyčné banky. Tam se její přítelkyně dostavila a proti předložení občanského průkazu si oněch šest milionů korun vybrala. Bankovním úředníkům nebyla výše vyplácené částky podezřelá. Teprve později zjistili, že občanský průkaz byl falešný. - Byla to náhoda, neschopnost, nebo spolupachatelství? II Nad těmito případy sice můžeme mávnout rukou, ale co když v něčem obdobném je namočen ředitel bankovního domu? Na velmi rušné pražské ulici byl k prodeji velký dům, ale hluk z ulice pronikal až do jeho vnitřku tak silně, že jeho majitel - soukromá osoba - na něj nemohl najít kupce. Prodej zprostředkovávala jedna realitní kancelář a cena byla vysazena na 30 milionů korun. Zmíněný ředitel peněžního ústavu dal pokyn a jeho banka onen dům koupila, ale nikoli za 30, nýbrž za 60 milionů korun. Vydělali na tom všichni, jen banka ne. Realitní kancelář strčila do kapsy provizi z prodeje a šťastný prodejce utrousil nějaký ten miliónek do kapsy pana ředitele banky. Peněžní ústav, který onu nemovitost nabyl, se ji snaží prodat, ale bezúspěšně. Dokonce šel s cenou dolů a nabízí dům již za pouhých 12 milionů. Přesto nikdo nemá zájem o koupi. Takže bance zbývá pouze jediné řešení: odepsat částku v položce ztrát. A pan ředitel onoho bankovního domu? Inu, ten řediteluje v klidu dál. Nejsou důkazy o tom, že by přijal od původního majitele úplatek. II V příběhu posledním opustíme peněžní ústavy a budeme se věnovat turistickému ruchu. Jistý pán z Mnichova, třeba jménem Paul Becker, byl s manželkou autem v Drážďanech. Vraceje se zpět, chtěl shlédnout Karlovy Vary a Mariánské Lázně s okolím. Vjížděje do Karlových Varů, spočinul jeho zrak se zalíbením na půvabné scenérii. Jel pomalu, aby mohl pohled vychutnat. Vtom jeho auto předjel policejní vůz a postavil se napříč do jízdní dráhy stejně jako v kriminálním filmu při chytání pachatele. Z auta vyskočil strážmistr a začal na překvapeného a šokovaného pana Beckera křičet. Z řevu strážmistrovy lámané němčiny nakonec pan Becker vyrozuměl, že omylem při kochání se pohledem na Karlovy Vary vjel do ulice se zákazem vjezdu (s výjimkou pro zásobováno a že tedy má na místě zaplatit 500 korun pokuty. Neměl však české peníze. Musel tedy za stálého policejního hulákání „mitkommen, mitkommen“ následovat pěšky policistu k jakési směnárně, kde mu peníze vyměnili. Pravděpodobně značně nevýhodným kursem pro pana Beckera, ale to si už nepamatuje, protože chováním české policie byl zcela vyveden z míry. Když se vrátil ke svému vozu, usedl do něj a nabídl strážmistrovi okénkem peníze za pokutu. To však neměl dělat! Odpovědí bylo další řvaní, neboť pokuta se má platit české policii vstoje, a nikoli ledabyle z okénka vozu. Rozumíš, německý vetřelče, hezky vyskočit do pozoru, hledět policejnímu důstojníkovi pěkně do očí a v této pozici mu vlídně předat obnos za pokutu. Když se tak stalo, korunoval strážmistr policie v Karlových Varech celou příhodu spisovně bezvadným zařváním „Hinaus!" Jak roztomilé! Své jméno však panu Beckerovi, i přes páně Beckerovy opakované výzvy, prozradit nehodlal. Pan Becker si tedy zaznamenal alespoň číslo policejního auta a z Karlových Varů už více on ani jeho manželka neviděli. Mariánské Lázně již také nenavštívili a dokonale znechuceni jednáním policie odjeli rovnou domů, do Mnichova. Avšak pan Becker se nevzdal. Po několika dnech sedl a napsal o své zkušenosti dopis Správě státních lázní Karlovy Vary. A hle, přišla odpověď. Dokonce dvě! První, německy psaná, byla slušná, omluvná a pocházela od pana Františka Mikeše ze Správy státních lázní, který vyjádřil naději, že při příští návštěvě Karlových Varů se panu Beckerovi již nic takového nestane a že kopii jeho dopisu předává paní starostové města Karlovy Vary k dalšímu šetření. Primátorka Ing. Štorkánová však místo prošetření případu poslala dopis jednoduše - kam? No přece slovutné karlovarské policii! A od té přišel panu Beckerovi do Mnichova dopis, neméně arogantní, než bylo jednání policistů tehdy na ulici. „Vážený pane," - samozřejmě česky, jen se, cizáku, uč češtinu, světový jazyk! - „Vaše stížnost byla přešetřena a nebylo shledáno žádných závad ze strany hlídky. Byla Vám oprávněně uložena pokuta ve výši 500 korun za vjezd do pěší zóny v lázeňském území podle přestupkového zákona. Bloková pokuta může být v České republice zaplacena pouze v české měně.“ A o odstavec dále: „Rovněž se pohoršujete nad tím, že jste uloženou pokutu nemohl zaplatit z okénka svého vozidla, musel jste z vozidla vystoupit. Zásadou slušnosti je jednat s policistou vstoje a ne vsedě za volantem vozidla. V případě respektování mezinárodně platných značek by jste policejní hlídkou nebyl řešen!“ (sic) Podepsán: „Ing. Hubka Stanislav - velitel.“ My, velcí, neúplatní a spravedliví policisté se sídlem v Moskevské ulici jsme tu od toho, abychom vás řešili, vy chásko jedna ci- zácká! Takhle se do Čech ovšem turisté asi nepohrnou. Ústní propaganda funguje přece spolehlivě. Politická „kultura“ Ministerský předseda Klaus v rozhovoru pro americký časopis Forbes prohlásil, že „novináři jsou největší nepřátelé lidstva“. Když si toho všimly české sdělovací prostředky, hájil se tím, že tato slova pronesl žertem ve dveřích na odchodu. Český deník si dal práci a kontaktoval novináře z Forbe- su, kteří s Klausem interview pořídili. Vysvitlo z toho, že Klaus nepronesl tato slova po skončení rozhovoru, jak tvrdil, nýbrž uprostřed interview, a to nikoliv jednou! Český deník a jeho vydavatel Josef Kudláček nejsou právě oblíbenci pana ministerského předsedy. Ocitujme k tomu rozhovor redaktora tohoto deníku Štorka s Klausem na mítinku v Chrudimi. Nechť si každý vytvoří svůj názor sám. Štorek (ČD): Pane premiére, Štorek, Český deník. Mohl byste nějakým způsobem okomentovat svůj výrok, že ve vás hárá myšlenka navštívit redakci Českého deníku a dát panu Kudláčkovi pár facek? Václav Klaus (doslovný přepis): Myslím, že by to bylo tak self evidentní... self evident nebo - samozřejmě, že k tomu přeci není třeba opravdu dodávat ani slova. Jestliže může někdo poklesnout takovým způsobem jako pan Kudláček, tak to už je střídavě je možný nebrat vůbec na vědomí a střídavě je možný se zlobit, ale... A mezi těmito póly člověk osciluje. Štorek: Čili prohlásil jste to, nebo ne? Klaus: Samozřejmě, že jsem to prohlásil, groč bych to neprohlásil? Štorek: Myslel jste to vážně? Klaus: Samozřejmě, že jsem to myslel vážně, myslím to vážně i teď, že to ve mně hárá, samozřejmě, myslím to vážně. Štorek: A nemyslíte, že ta politika vašeho formátu je to poněkud unáhlené rčení? Klaus: Já si myslím, že ne. Vůči osobě pana Kudláčka je to rčení ještě velmi slabé. Tak se, prosím, vyjadřuje ministerský předseda českého státu! (Tečky v přepisu neznamenají vynechaný text, nýbrž pomlky v premiérově řeči.) 22 POLYGON 7+8/94 [pageend24]II V souvislosti se vznesením první obžaloby za mučení ve věznici v Plzni na Borech v 50. létech se ministerský předseda Klaus nechává slyšet: „Je jednou z předností naší žerně, že pochopila, že viníkem toho, co se tady dělo, byl komunistický systém, nikoli pár jednotlivců, kteří v rámci něho páchali ty či ony nedobré činy." Podle názoru předsedy vlády je tedy vinen systém, z čehož vyplývá, že jednotlivci podle něj nejsou právně postižitelní! Ale odsoudit lze jen konkrétní osoby, systém do vězení nezavřete. V Českém deníku vyslovil jeho vydavatel posléze domněnku, že Václav Klaus a ministr Vladimír Dlouhý jsou agenti KGB. II Český premiér byl usvědčen ještě jednou 2e lži, a to v souvislosti s odvoláním šéfredaktora listu ODS a vládě nejbližšího Denního telegrafu, Pavla Šafra. Zřejmě proto, že se deník rozepsal, stejně jako ostatní český tisk, o tom, že v čele Chemapolu stojí bývalý agent československé komunistické rozvěd- ky Junek a zamýšlel se nad tím, zda je vhodné, aby v čele strategického odvětví Zpracování ropy stál takový člověk. Pravděpodobně je Chemapol jeden ze sponzorů ODS a k šéfredaktoru Šafrovi dorazily zvěsti o jeho brzkém odvolání. Nelenil a obrátil se faxem přímo na Klause, co je na tom pravdy. Klaus, opět faxem, se jej pokusil Zklidnit tvrzením, že o jeho odvolání se neuvažuje. Pár dní poté byl Šafr Investiční a poštovní bankou, která je vlastníkem listu, odvolán. V oné společnosti má majoritní podíl stát, tedy může být ze strany vládnoucí ODS ve svém rozhodování ovlivněna a navíc v jejím vedení jsou členové ODS hojně zastoupeni. V televizi pak Klaus popřel, že by cokoli o připravovaném odvolání šéfredaktora Denního telegrafu věděl, natožpak, aby mu posílal nějaký fax. Přitom televizní kamera zabírala ono inkriminované faksimile, které si mohl každý televizní divák přečíst včetně Klausova podpisu. II Začátkem listopadu zpovídal v rakouské televizi Klause známý politolog Paul Lend- vai. V závěru mu položil otázku o urovnání vztahu mezi Čechy a sudetskými Němci. Klaus odvětil, že problémy byly v minulosti, budou i v budoucnosti a že nevidí žádný Způsob jejich řešení. To je rovnou výrok na odstoupení, neboť když se dohodli palestinští Arabové s Izraelci, černoši v Jižní Africe s bělochy, Francouzi a Poláci s Němci a předseda české vlády nevidí žádné řešení vztahů mezi Čechy a sudetskými Němci, je to pro něho mezinárodní ostuda! II 1. listopadu vstoupil v platnost nález Ústavního soudu, kterým se ruší podmínka trvalého bydliště na území republiky pro účely mimosoudních rehabilitací a začínají běžet nové lhůty pro uplatnění národů. Nález Ústavního soudu však onehdy vzbudil v některých členech české vlády nelibost. Ministr spravedlnosti veřejně kritizoval Ústavní soud za zrušení věty „ode dne účinnosti tohoto zákona", tedy otevření nových lhůt. Podle něj snad měli občané bez trvalého bydliště v Československu požádat o svůj ukradený majetek již v roce 1991! - Kdo jiný než šéf české justice by měl bez veřejných připomínek respektovat rozhodnutí Ústavního soudu ČR? Nebyl však osamocen. Ministr privatizace Skalický zcela v rozporu se zákonem o mimosoudních rehabilitacích prohlásil, že v dodatečné restituci nebude vůbec vydáván nemovitý majetek in natura, nýbrž bude za něj vyplácena finanční náhrada v cenných papírech. I ministr zemědělství Lux prohlásil v televizi k nálezu ÚS ČR, že „všichni, kteří dosud nějak nabyli majetek, si mohou být jisti, že stát jim ho bude chránit". Členové české vlády implicitně, a funkcionáři některých politických stran zcela otevřeně, naznačovali, že dodatečná restituce půjde na úkor daňových poplatníků. Vrchol tomu všemu nasadila místopředsedkyně LSU slovy: „Restituce nemohou poškozovat občany, kteří zůstali žít v této republice. To je jako bychom byli trestáni za to, že jsme neodešli.“ Vraťme se však k osobě ministra spravedlnosti Jiřího Nováka (ODS). Do jím navrhnutého seznamu soudců se dostávají i ti, kteří horlivě sloužili komunistické justici a svými rozsudky poškozovali nevinné a odpůrce režimu. Mezi nimi i soudkyně, která odsoudila Pavla Wonku a ten ve vězení zemřel. Na protesty VONSu nebral zřetel a dotyčná soudkyně dostala po schválení seznamu soudců parlamentem definitivu. Pan ministr Novák se na veřejném shromáždění vyjadřuje, že Pavel Wonka byl syčák. Prosím, může mít svůj vlastní názor, ale vyslovovat jej veřejně z pozice ministra spravedlnosti? Obvodní soud pro Prahu 5 sídlí v budově, ze které má soudní výpověď. Ministr spravedlnosti však odmítá soud vystěhovat (nyní se více než po roce dohodl s majiteli domu, že tak učiní do konce ledna), čímž páchá dle českých zákonů vědomě trestný čin. Myslíte, že by se našel soudce, který by svého nejvyššího šéfa odsoudil? S použitím českého tisku i jiných zdrojů zpracoval: TOMÁŠ KRYSTLÍK Zdá se, že by Čechoslováci byli dnes na tom lépe, kdyby byl v říjnu 1918 stál v čele odboje Havel, a naopak, v listopadu 1989, T.G.Masaryk. Byli by pod Rakouskem s velkou pravděpodobností o nějaké to desetiletí déle, ale zato by dnes měli nejen plnou národní i státní suverenitu, ale byli by zbaveni i parazitů z bolševické líhně, dosud sedících - a to pevněji než kdy jindy - v klíčových pozicích. Masaryk nebyl „hobypolitikem", který by chtěl o pravdě a morálce jen udílet světu lekce, ale byl mužem tyto hodnoty také praktikujícím. V. DAVYDOVS Kl INZERÁT JARO ZÁČÍNÁ V LEDNU na francouzské riviéře, když rozkvetou mandloně, mimózy a primule. Únor je doba četných slavných karnevalů, oslav sklizně citronů a pomerančů i výstav květin. Všechna místa jejich konání jsou snadno dosažitelná ze Saint Raphael, kde si můžete najmout dvoupokojový komfortní byt za speciální cenu pro důchodce. Vyžádejte si bližší informace na tel. 00 33 94 82 37 41 nebo pište na adresu „Les Tourterelles“, 47 Allée du Touring Club, 83700 Saint Raphael, France. II SVÉRÁZNÝ DRUH KULTURY. 16. listopadu jsem jel v 11,30 autobusem firmy ČE- BUS z Prahy do Brna. Netrvalo dlouho a usnul jsem na celkem pohodlném sedadle. Asi na polovině cesty mě probudila typicky hospodská hudba harmonik. Pan řidič chtěl pobavit cestující a vložil do radia kazetu. Decibely dal na „plné pecky". Harmonikár se ztišil, aby byli slyšet vypravěči. Měly to být vtipy, které se vyprávěli. Jistě si mysleli, že předkládají k poslechu vtipy inteligentní. Jeden z nich, ten nejslušnější, si dovolím volně reprodukovat: „Co dáš manželce k vánocům?", ptá se jeden. Druhý odpoví: „Moje stará má ráda hněď, tak jí dám hovno." Páska běžela hodinu, potom ji pan řidič pustil znovu. „Zábava" skončila s vypnutím motoru v Brně. V autobuse byly děti různého věku - v doprovodu rodičů. A ten „vtip“, který jsem uvedl, byl skutečně co do vulgárnosti velmi mírný. Já jsem jen čekal, že vstane některý rodič a upozorní pana řidiče, že jsou v autobuse děti, pro které tyto vulgárnosti nejsou vhodné. Nikdo nevstal a pana řidiče na to neupozornil. Ale i kdyby tam nebyly děti, myslí si pan řidič, že o takovou „kulturu" mají cestující zájem? -VP-, Curych. Ill III III POLYGON 7+8/94 23 [pageend25]Z glosáře JIŘÍHO LOEWYHO (X) Od dřezu přes elektrolux k první miliardě -X- JANOVICE, OKRES KLATOVY: 21. mechanizovaná brigáda ze Sušice útočí v rojnici bok po boku s Jágerbataillonem 113 z bavorského Rodingu. Němci střílejí ze samopalu 58 a pochvalují si, že je lehčí než německý G-3. Český plukovník je pobízí „jedeme, jedeme!“ a bavorští grenadýři ho chápou i bez znalosti češtiny, lezou z okopu a ženou se dopředu. * SPOLEČNÁ ŠTÁBNÍ CVIČENÍ bundeswehru a české armády už patří k rutině, uskutečnila se jich nejméně stovka. V Janovicích byly ale 7. listopadu zahájeny první společné česko-německé manévry „Kouba- Chamb“ za účasti 700 vojáků z obou zemí. Toto cvičení v rámci Partnerství pro mír skončilo 11. listopadu společným apelem v bavorském Chámu. Oba útvary spolu uzavřely partnerství. * KOMUNIKAČNÍ POTÍŽE mezi vojáky obou zemí prý byly značné, ale jenom na jazykové úrovni. Dorozumívání probíhalo ru- kama-nohama, sdíleným pivem a darovanou cigaretou, ale fungovalo. Zrodilo se kamarádství mezi lidmi, kteří by po sobě byli nuceni střílet, kdyby se studená válka byla zvrhla v horkou. Svět se hodně změnil. * SVĚT SE HODNĚ ZMĚNIL a stále se mění. Ale vždy se najdou lidé, kterým se kdysi dávno zastavily hodiny - a od té doby si myslí, že i čas se zastavil. -X- NA ZAŽLOUTLÝCH STRÁNKÁCH dávných exilových časopisů z padesátých let si každý může ověřit, jak se mění časy a my s nimi. Ledacos tehdy připadalo exulantům závažné a důležité, například tahanice o funkce v „Radě svobodného Československa", různá provoláník domovu, jež tento spolek pravidelně produkoval, anebo hádanice mezi předúnorovými politiky, kdo z nich ten Únor zavinil nejvíce. * TO VŠECHNO ODNESL ČAS, který prověřuje hodnoty a odděluje zrní od plev. V cyklostilovaném časopise, který v padesátých letech v Londýně vydával nedávný pětaosmdesátník Václav Holub, tehdy o polovinu mladší, jsem našel i věci překvapivě aktuální, které tehdy daleko předstihly svou dobu. Například článek Karla Lisického z listopadu 1955 o česko-německých vztazích. -X KAREL LISICKÝ, bývalý československý diplomat, kritizoval tehdy, před čtyřiceti lety, současníky, kteří se odvolávali na Pos- tupimskou dohodu: „Doporučuji každému, aby si za několik pencí koupil text jejího usnesení a porovnal jej s nynější situací; bude to užitečná investice a doporučitelné cvičení v politickém realizmu." A konstatoval, že si sudetoněmečtí radikálové (krajnosti se dotýkají!) podávají ruce s „s našimi jeskynními muži, pro něž světový politický vývoj skončil rokem 1945“. - Jak aktuální! A JEŠTĚ JEDEN CITÁT z roku 1955; „Političtí troglodyté, kteří se zabarikádovali před světlem politické skutečnosti v jeskyních svých iluzí z roku 1945 o ustrnutí mezinárodních mocenských poměrů podle dočasně nám vyhovujícího obrazce v okamžiku nacistické kapitulace, odmítají si připustit, že za uplynulých 10 let podmínky mezinárodního uspořádání se od základu změnily." -X- LISICKÉHO TROGLODYTÉ za uplynulých čtyřicet let nevymreli; těší se robustnímu zdraví. S jejich ideologií, hlásající, že doba kamenná dosud trvá, takže nejlepšími prostředky k řešení problémů mezi odlišnými etniky jsou kyj a kamenná sekera, je žel dodnes možné se setkat nejen v části (nepříliš čtených) sudetoněmeckých publikací, nýbrž i v českém tisku a v projevech některých politiků, najmě extrémistických. * SRÁŽKA S JESKYŇÁKY je naprogramována, kdykoli se dotkneme některého posvátného tabu jejich věrouky. Napsal jsem nedávno v jednom pražském týdeníku repliku na tvrzení, že sudetoněmecká otázka přestane být aktuální, až bude Rudolf Scharping zvolen spolkovým kancléřem. To jsem neměl dělat. íiř DOVOLIL JSEM SI totiž předpovědět, že volby nejspíše znovu vyhraje Kohl, ale varovně jsem dodal: „Kdo umí číst a četl pražský projev Rudolfa Scharpinga, nemůže mít pochyb o tom, že i SPD záleží na tom, aby konečně započal rozumný, racionální dialog mezi Čechy a sudetskými Němci. V tomto nutném dialogu není místa pro předvčerejší emoce, pro demagogii a Populismus.“- Za tři týdny vyšla tamtéž troglodytní odpověd. Vinila mě ze všech smrtelných hříchů a hrdelních zločinů. A byla, promptně, plna předvčerejších emocí, demagogie a populis- mu. * TECHNIKOU TIBETSKÉHO modlitebního mlýnku skloňoval můj oponent ve všech pádech pojem „výsledky druhé světová války“, jež považuje za nedotknutelné. Podívejme se aspoň na ty hlavní: zotročení tuctu národů sovětským imperialismem; rozdělení Německa, Evropy i světa; studená válka a hrozba horké; politická, morální, ekonomická destrukce satelitních zemí; porušení územní celistvosti a suverenity Polska, ČSR (Podkarpatská Rus!), Rumunska; devastace českého pohraničí; 45 let hospodářské retardace; atd. * REVIZE „VÝSLEDKŮ“ druhé světové války v řadě rozhodujících aspektů už proběhla: ruská hegemonie padla, demokracie se vrátila, mocenská bipolarita světa byla zrušena, Říše zla se rozpadla, ruské základny ve střední Evropě vyklizeny. Čeho se tedy vlastně Lisického troglodyté dovolávají? -X JOSEF LANDERGOTT, šéfredaktor Českého deníku, konstatoval nedávno v komentáři, který nazval Poválečná Evropa je v troskách: „Po skončení druhé světové války prošla Evropou další válka, zvaná studená, (...) která od základu zrevidovala výsledky té předchozí. Byla skutečně celosvětová, byla vybojována na ještě více frontách než její předchůdkyně a převrátila svět vzhůru nohama." -X- ZNÁTE TU HISTORKU o izolované skupině japonských vojáků v džungli kteréhosi tichomorského ostrova, která ještě na konci sedmdesátých let každý týden cídila svůj minomet v domnění, že druhá světová válka ještě neskončila? Něco mi to připomíná... -X- PAMĚTNÍCI ODCHÁZEJÍ: Leží přede mnou Zpravodaj Konfederace politických vězňů č.6, hledím na dlouhý seznam jmen. Je nadepsán: „V tomto roce jsme se rozloučili...“Těch 73 muklů a muklyň, seřazených podle abecedy od Amadiece Karla po Vránu Františka ale nepředstavuje celoroční žeň smrti, nýbrž jenom odchody za první pololetí 1994 plus první týden v červenci. Nepohodlných svědků (a kritiků) tedy rychle ubývá; nejen bývalým, i současným držitelům moci se uleví. -X- SVÉRÁZNÁ KRONIKA jednoho týdne v září: 12.09. zastřelil český policista ve Františkových Lázních zezadu mladého německého automobilistu; 13.09. byl v Chebu jiný Němec probodnut; 14.09. jeho krajan v Brně ubit; 15.09. přepaden v Karlových Varech muž z Marktredwitzu; 17.09. zmlácen Němec chebskou policií. Policejní ředitel chebského okresu uvedl, že od začátku letošního roku bylo na chování českých policistů podáno německými občany už asi padesát stížností, z nichž ale 46 bylo neoprávněných. -X- CHEB A BAVORSKÝ HOF jsou města nepříliš od sebe vzdálená, obě mají asi 85 tisíc obyvatel. Zpravodajský magazín FOCUS porovnal jejich kriminální statistiku za rok 1993, číslice první je vždy chebská, druhá (v závorce) z Hofu: loupež, vydírání = 113 (30); vražda, pokus vraždy = 8 (2); krádež aut = 396 (91); „objasněnost" v procentech = 37 (65); policejní přehmaty = 20 (0). -X- ŘÍMSKÉMU PRÁVU vděčíme dodnes za dvě zásady, bez nichž nelze mluvit o právním řádu: za presumpci neviny a za princip, že má být slyšena i druhá strana. Když sledujeme referování pražského tisku o okolnostech smrti dvou mladých německých tu24 POLYGON 7+8/94 [pageend26]ristů v ČR, zjistíme, že se mnozí autoři proviňují proti oběma těmto zásadám. * VINEN JE ZAVRAŽDĚNÝ - sugerují nám někteří komentátoři. Přejímají s vlídnou jednostranností obrannou argumentaci pachatelů - střílejících policistů, a citují vše, co přitěžuje jejich mrtvým obětem. * POLICEJNÍ PŘEHMATY se občas přihodí i jinde; podstatné je, jak se s nimi společnost vypořádává. Dva příklady: 1. Varšavská policie stloukla na hlavním nádraží pět (údajně provokujících) ruských turistů. Polská vláda se v Moskvě oficiálně omluvila. 2. Frankfurtská policie při razii ublížila lehce na těle několika vzpurným překupníkům drog. Tři provinivší se orgánové byli ihned propuštěni z policejních služeb. X VÁCLAV KLAUS sice vyslovil podiv nad smrtí turistů, nicméně hledá vinu zřejmě především u nich. Proč by jinak vyzýval německé turisty, aby respektovali zákony České republiky? X MLUVČÍ POLICIE si stěžují na chování některých německých turistů („jde o asi 300 až 500 osob"), kteří jezdí do ČR za prostitutkami a jsou vůči policistům agresivní. Nikdo nepopírá, že mezi statisíce turisty může být několik set grázlů. To ovšem platí oběma směry. (Přesto by spolkové kancléře Rakouska a SRN ani ve snu nenapadlo vyzvat české turisty, aby v rakouských a německých samoobsluhách respektovali zákony.) X- „HŘÍŠNÉ MÍLE“ kolem Chebu a Teplic nemají co do masovosti sexuálního výprodeje obdoby nikde na světě, ani v proslulém Bangkoku. Vláda, jež dovolí, aby se část země proměnila v jediný obří bordel, neměla by se divit, jestliže příslušná klientela přijede - a jako v bordelu se chová. X- OBA ZASTŘELENÍ, Markus Rankel ani Matthias Poser, neměli s kriminálním prostředím či s prostitucí pranic společného. 23letý Matthias, který údajně najížděl na policistu, neměl v krvi ani kapku alkoholu a podle výpovědi spolujezdce také žádný důvod, aby se vyhýbal silniční kontrole. -X- OBHÁJCI STŘELCŮ v českých sdělovacích prostředcích neopomínají připomínat, že i policista je jenom člověk, kterému ve stresu mohou selhat nervy. V demokratických společnostech se ale do policejních služeb vybírají osobnosti psychicky vyrovnané, neagresivní, s robustní, stabilní nervovou soustavou, které obstojí i ve stresu a nedají se snadno vyprovokovat. Kdyby tomu tak nebylo, ozývala by se ze silnic světa nepřetržitá palba. -X- JENŽE PALBA SE NEOZÝVÁ, turisté se za falešné parkování obvykle nepopra- vují. Holandští policisté nestřílejí po belgických turistech, kanadští po amerických, norští po švédských. A ovšem ani němečtí po českých. -X- V CIVILIZOVANÉ ZEMI policista po turistech nestřílí, nýbrž je chrání před zločinci. S plněním tohoto úkolu by bylo třeba (tvrdě, razantně, důrazně) začít i v České republice. A to nejen v Chebu, ale především uprostřed Prahy, přímo pod svícnem. -X- V JEDNOM PRAŽSKÉM TÝDENÍKU mě nedávno upoutal titulek „Policie není schopna bránit cizí turisty". Po sdělení takové povahy bych očekával toto logické pokračování; „Vláda proto včera přijala demisi ministra vnitra.“ Leč zpráva žádnou přiměřenou pointu neměla. -X- POSLEDNÍ PRŮZKUM veřejného mínění ústavu AISA zjistil, že 98 procent respondentů znepokojuje kriminalita jako hlavní společenský problém. A jen o něco méně dotázaných považuje za takový problém korupci a organizovaný zločin... X- APROPOS KORUPCE: ani týden neuplyne bez aféry; momentálně je na řadě Jaroslav Lizner, ředitel svatyně v ČR nej- světější - Centra kupónové privatizace. Ani první republika nebyla bez skandálů, ale za dvacet let její existence nebylo afér ani zdaleka tolik, jako za jediný rok první polistopadové pětiletky. -X- ŽIVOT BEZ KRIMINÁLNÍKŮ by si přáli asi všude, obec Květnice u Prahy začala toto přání uvádět do praxe. Obecní rada se usnesla, že bydlení ve vesnici bude dovoleno pouze občanům s čistým rejstříkem tres- tů. Příslušný obecní úřad chce ustanovení zrušit, protože je v rozporu se zákonem: nikoho nelze za týž skutek trestat dvakrát. Přitom se obecní radní zřejmě inspirovali přímo v zákoně o českém státním občanství. Tam je od nových žadatelů požadována beztrestnost po dobu posledních pěti let. X- ZÁKON O OBČANSTVÍ byl podroben už tolika kritickým rozborům („uzákoněný nesmysl a nespravedlnost“ - Jaroslav Anděl v Polygonu 6/94), že nemusím nosit další dříví do lesa. Ostuda už dávno přesahuje státní hranice ČR: zákon postupně odsoudila Rada Evropy, vysoký komisař KBSE pro národní menšiny, vysoký komisař OSN pro uprchlíky, Evropská unie, americká senátní komise pro KBSE a řada nevládních organizací z celého světa. X- KDYKOLIV SE PODIVUJEME nad Chodem věcí, měli bychom si připomenout důležitý údaj, který počátkem října zveřejnila Světová zdravotnická organizace (WHO): Počet duševně chorých obyvatel naší planety činí dle této zprávy 500 milionů osob. Číslice zahrnuje pouze registrované pacienty. X- ZDRAVÝ ROZUM naproti tomu osvědčila vláda Madarské republiky, byť i vedená postkomunisty. Oznámila totiž, že se EXPO v roce 1996 v Budapešti konat nebude. Světová výstava prostě v dané situaci přesahuje macfarské síly, což si vláda včas uvědomila. Méně okázalosti a chvástání před světem by možná prospělo i jiným zemím středoevropského regionu. X- NIKOHO NENAVÁDÍM, aby přestal věřit euforickým vyhlášením otců českého hospodářského zázraku, středoevropským ekonomickým tygrům a pardálům. Pouze bych doporučoval, aby si čtenář doplňoval své informace i ze zdrojů nezávislých, protože vládní oficiální optimismus nebývá vždy v souladu s realitou. X- VÍDEŇSKÝ ÚSTAV pro mezinárodní ekonomické porovnávání (WIIW) nedávno „varoval před iluzí“, že by se reformním zemím mohlo v dohledné budoucnosti podařit dohnat Západ: „V obou nejpokročilejších zemích, Česku a Slovinsku, rovná se hrubý domácí produkt (HDP) na hlavu obyvatele, měřen paritou kupní síly, jen 45 procentům průměru Evropské unie.“ A kdyby HDP těchto dvou zemí rostl rok co rok stále o 3% rychleji než v EU, dosáhl by za 15 let, tj. v r. 2010, teprve 70% stavu Evropské unie. X ČESKÉ BANKOVKY se povedly esteticky a myslím, že i funkčně. Z evropských měn se vzhledem podobají nejvíce novým I německým bankovkám, mají podobný styl. Méně šťastnou ruku měla ČR při volbě nových kovových platidel. Základní jednotka české měny, jedna koruna, by v žádné zemi, jež na sebe dbá, neměla vypadat tak bezprecedentně uboze, tak tence a inflačně lehce, až připomíná plíšek z dětské hry. X- V MINULÉM POLYGONU jsem věnoval celou řadu glos ústavům pro výzkum veřejného mínění, najmě českým. Netajil jsem se skepsí k některým výsledkům jejich práce. Dnes k tomu musím dodat, že volby do německého spolkového sněmu podstatně poopravily můj názor na demoskopy, přinejmenším ty ze SRN. Provedl jsem totiž experiment: vypočítal jsem vážený průměr z předpovědí šesti prominentních německých ústavů a porovnal ho s výsledky voleb. Rozdíly činily u CDU/CSU, SPD a Zelených jen po 0,2, u FDP 0,3 a u PDS 0,6 procenta; přesnost hodná obdivu! X- NA ROZLOUČENOU s dnešním glosářem si vyslechněte pohádku, kterak Honza, pardon: Vlastislav Čekan, prý nejbohatší Čech současnosti, k miliardám přišel. Mám to z první ruky - přímo z Rudého práva: „ V sedmdesátém jsme s bratrem opustili republiku. Chtěl jsem zkusit to tržní hospodářství, toužil jsem po tom už jako malý kluk. “ X- A JAK VÁS PŘIVÍTALO? - zeptal se redaktor RP. Pan Čekan: „Začal jsem nevalně. Musel jsem se učit řeč. Dělali jsme s bratrem u čisticí firmy, takže jsem se dostal i na čištění záchodů, pak jsem povýšil na umývače nádobí. Nakonec jsem od roku 1981 začal jako obchodní cestující na volné noze prodávat bavorským sedlákům vysavače Elektrolux za tisíc marek. Od konce roku 1981 jsem se dostal k prodávání pojistek. Ke konci roku 1989 jsem měl vlastní firmu s 200 stálými zaměstnanci. Se změnou režimu tady jsem veškeré know-how rozprodal a vrátil jsem se do republiky. “ - A teď už, milé děti, zavřete očíčka a pěkně spinkejte. Dobrou noc! 16. listopadu 1994 XXX POLYGON 7+8/94 25 [pageend27]Časovost názorů T. G. Masaryka MARIE L NEUDORFLOVÁ Úsilí Evropy o ekonomickou a politickou integraci se obráží i na různých mezinárodních společensko-vědních konferencích. Kupodivu názory, spojující prosperitu a bezpečnost Evropy s co nejrychlejší integrací, jsou od začátku vyvažovány jinými názory, které v podstatě varují před podceňováním existence národních entit pro stabilitu a celkovou úroveň většiny lidí. Na rozdíl od marxistů a stoupenců extrémního ekonomického liberalismu, kteří považují ekonomiku a rozsah trhu za základ veškeré další lidské činnosti i její úrovně, stoupenci skeptičtějších názorů na možnost rychlé a úspěšné ‘integrace Evropy vidí úroveň života jednotlivců i společnosti zrovna tak závislé na duchovnějších hodnotách, vytvořených dlouhodobým vývojem. Z těchto hodnot jsou nejdůležitější jazyk (jako prostředek efektivní komunikace na mnoha rovinách pro většinu lidi), kultura (zvláště jako prostředek sebe- poznání i znalostí druhých), péče o dobré všeobecné i odborné vzdělání (a jeho relativně snadná dosažitelnost), vědomí historické a civilizační kontinuity, náboženství, mravní úroveň většiny, a možnost se organizovat na různých rovinách. Všechny tyto faktory hrály důležitou roli v dlouhém historickém procesu, který Vedl k vytvoření národních a státních celků, bez kterých by byla politická i společenská demokratizace neuskutečnitelná. A moderní pokrok, který přinesl podstatné zvýšení celkové úrovně lidí i společností, je nerozlučně spjat s postupným vznikem těchto značně integrovaných entit. V kontextu vztahu národních ceiků a konceptu „pokroku“ jsou názory T.G.Masaryka poučné i časové. Masaryk ve svých úvahách vycházel z předpokladu, že názory zůstanou důležitou součástí organizace lidské společnosti ještě po velmi dlouhou dobu, protože se vyvinuly dlouhým a bolestným procesem s řadou pozitivních a obdivuhodných výsledků pro celkovou úroveň většiny jejich členů. Tento proces do velké míry obrážel potřebu lidí patřit k větší komunitě, která měla potenciál být více citlivá na jejich různorodé a měnící se potřeby a poskytovala jim možnost se efektivněji organizovat k řešení různých problémů. „Národ“ se ukázal jako nejkomplexnější komunita, se kterou se ještě většina jeho členů byla schopna smysluplně ztotožnit. To, že se křesťanské církvi, se svojí nadnárodní filosofií a universalismem, nepodařilo za více jak tisíciletí sjednotit Evropu duchovně, jazykově i kulturně, viděl jako důležitý důkaz pro svůj názor a jako varování před různými teoriemi „universalismu“, které si sice dělaly ambice na vyřešení hlavních problémů lidské společnosti, ale zároveň byly na hony vzdáleny komplexnímu pohledu na lidskou existenci, kterou mělo křesťanství. Zkušenost ukazovala, že všechny „universalistické“ koncepty braly jak malý ohled na existenci a blaho menších a slabších národů a skupin, tak na práva jednotlivců, a obsahovaly řadu aspektů s potenciálně vážnými destruktivními důsledky, což se těžko srovnávalo s myšlenkou pokroku a demokracie. Například kosmopolitismus, rasismus, fašismus, marxismus, panslavismus, pangermanismus, ruská ortodoxie, socialismus, komunismus a částečně i ideologie extrémního ekonomického liberalismu obsahovaly silný aspekt ospravedlnění dominance jedněch nad druhými a vyhýbaly se konceptu spravedlnosti a rovnoprávnosti i v té míře, ve které je uznávalo křesťanství. Podceňování národních celků, zvláště z hlediska jejich schopnosti řešit sociální, mravní, politické i jiné problémy, v sobě obsahovalo veliké nebezpečí vážných konfliktů. V důsledku těchto skutečností Masaryk přijal z Herdera a Palackého myšlenku „přirozeného práva“ národů na svou existenci, doplněnou vírou v jejich právo na pozitivní rozvoj své kulturní, jazykové, mravní, sociální, ekonomické i politické dimenze. Sdílel s nimi, i s Palackým a Karlem Havlíčkem, víru, že respekt pro existenci malých národů byl otázkou svědomí a lidskosti, a tudíž i v zájmu stability, míru a pokroku. Tento postoj byl důležitý zvláště ve světle dobových politických teorií (včetně marxistické a ekonomicko-liberalistické), které ve své většině nebyly příznivě nakloněny malým národům a považovaly je za překážku pokroku. Větší důraz na vzájemný respekt a znalosti národů o sobě i o druhých Masaryk považoval za daleko realističtější prostředek k jejich klidnému soužití a spolupráci, než důraz na destruktivní konkurenci a expansi v různých podobách. Masarykův přístup k „nadnárodním“ celkům, které většinou vznikaly z obranných potřeb, nebyl výhradně negativní. Byl však určován jejich schopnostmi reagovat pozitivně a efektivně na potřeby a možnosti rozvoje všech důležitých skupin. Například, pokud jde o budoucí existenci Rakousko-Uher- ska, Masaryk se stával čím dál skeptičtější k možnosti jeho existence ne proto, že to byla mnohonárodnostní říše, ale proto, že ani postupná politická demokratizace nebyla schopna podstatně omezit privilegia a neúměrný a egoistický vliv tradiční elity (šlechta) a privilegovaných národů (Němci a Maďaři) na politiku a organizaci říše a tím do velké míry bránily řešení hromadících se problémů. V jednom ze svých projevů ve vídeňském parlamentu v roce 1892 Masaryk dokonce obvinil rakouské Němce, že jim jde o zachování říše jen do té míry, pokud říše zaručuje jejich privilegované a dominující postavení nad ostatními. (Vývoj v roce 1918 dal v tom Masarykovi za pravdu.) Za takovýchto a podobných okolností, kdy všechny nenásilné prostředky k dosažení nápravy a spravedlnosti byly vyčerpány, Masaryk uznával právo na úsilí o samostatnost, třebas i v podobě revoluce, mající naději na úspěch, jako oprávněné. Velmi zajímavý je Masarykův pohled na agresivní a negativní aspekty nacionalismu. Kořeny těchto nebezpečných rysů viděl především v nedospělosti národů, v jejich vzájemné neznalosti, nedostatečné pozitivní komunikaci a destruktivní konkurenci, i jako důsledek různých nezdravých ideologií. To, že „nacionalismus" začal sloužit k mobilizování vnitřních sil národů ke svému celkovému rozvoji, samo o sobě nebylo zcela nezdravým jevem, zvláště ve světle skutečnosti, že tradiční mocenské elity nebyly už schopny zajistit potřebný rozvoj společností. Ale v kombinaci s pocity superiority silnějších, s přijetím konceptu konkurence, který zahrnoval darwinistický princip, že je přirozené, když si „silnější“ podrobují „slabší" a s podceňováním konceptu spolupráce, se nacionalismus stával nebezpečnou silou. Masaryk uznával, že vůči takovémuto nacionalismu, podobně jako vůči jakékoli agresi, měl každý národ svaté právo i povinnost se bránit. Ideologie, které byly v podtextu potenciálně destruktivního nacionalismu, byly většinou výplodem intelektuální imaginace. Například Masaryk viděl hlavní příčinu moderní agresivity německého nacionalismu částečně jako výsledek Schoppenhauerovy nenávisti vůči Francouzům a Angličanům a jeho I vlivu na německé umělce a částečně jako výsledek Fichteho vlivu na Bismarckovu víru ve „světové poslání pruského a německého národa“ s tím, že Bismarck svým tlakem nesmírně přispěl k tomu, že rakouská vláda i Němci odmítali spravedlivé řešení problémů plynoucích z mnohonárodnostního charakteru říše. Masaryk viděl podobně ruský nacionalismus jako neschopný přispět pozitivně k lidskému pokroku, protože se soustřeďoval převážně na glorifikaci konservatismu, nevědomosti a nevzdělanosti ruského lidu. Masarykovo chápání pokroku bylo velmi široké, dotýkající se všech důležitých oblastí lidské existence (kultura, jazyk, mravnost, sociální problémy, náboženství, vzdělání, politika, právo, ekonomie, zdraví, ale i lidské vztahy, postavení menšin, žen a dětí atd.). Protože Masaryk spojoval lidský pokrok se schopností identifikovat a řešit problémy v co nejširší prospěch, a ne na úkor slabších, pokládal snadno dosažitelné informace a dobré všeobecné i odborné vzdělání jako jeho naprosto nezbytnou podmínku. Důležitou součástí vzdělání byl také mravní růst a pěstování kompetence a charakteru (vlastnosti také nutné k předcházení problémů i k identifikaci těch, které bylo nutné řešit), pěstování smyslu pro veřejný zájem a schopností pro informovanou diskusi, týkající se veřejných záležitostí. Hlavním účelem bylo vytváření jak podmínek na různých rovinách k růstu většiny jednotlivců i komunity ke svému pozitivnímu potenciálu, tak schopností účastnit se aktivně a zodpovědně záležitostí veřejného zájmu. Jinými slovy: hlavním cílem bylo dosažení úspěšně fungující demokracie. I když Masaryk věnoval hodně práce na to, aby ukázal, že víra v oprávněnost a možnost moderního „demokratického“ ideálu má převážně křesťanské kořeny (zvláště v myšlence rovnosti lidí před Bohem a v konceptu křesťanské lásky), byl velmi kritický vůči církvím pro jejich nedostatek realistického kontaktu s potřebami a problémy věřících. Ve vztahu k českému národu Masaryk vytvořil termín „humanistické ideály“ k vyjádření slo26 POLYGON 7+8/94 [pageend28]žitosti hodnot, tradic, přístupů, vědomostí a předpokladů k žádoucí individuální, skupinové i politické iniciativě, potřebné k efektivnosti demokratizačního a zlidšťujícího úsilí. Protože demokracie, svým ohledem pro spravedlnost a respektem pro práva a iniciativu jednotlivce, se ukázala v moderní době jako nejpříznivější systém pro pozitivní rozvoj většiny i celku, byla vlastně jak zárukou pokroku (tím, že umožňuje daleko větší individuální i skupinovou iniciativu ve všech oblastech včetně politiky), tak cílem pokroku. A protože demokracie je velmi zranitelný systém a dokonalá demokracie není dosažitelná, je na veřejnosti, aby péče o její dobré fungování a trvání byla jejím hlavním politickým zájmem. Každá demokracie vyrůstá ze specifických podmínek té či oné komunity (národa, státu atd.) a má své vlastní problémy a možnosti rozvoje. Komunita, ve které lidé sdílí řadu základních skutečností jako je území, jazyk, kultura, tradice, historie, komunikace, je nezbytnou podmínkou demokracie, ale podobně důležitá je loyalita většiny k principům demokracie a její odborná a politická kompetence. V praxi dělání politických kompromisů tak, aby byly ve prospěch většiny a neubližovaly menšinám, je největší umění demokracie. Masaryk byl snad první intelektuál, který si všimnul důležitosti specifických podmínek každé komunity pro možnosti rozvoje své demokracie. Zkušenosti jednoho národa se dají jen do malé míry použít pro národ jiný. Proto je sebe-znalost tak důležitá pro úspěšnou demokracii. Zavedení politické demokracie v případě, že na ni společnost není svými hodnotami, úrovní a společenskou a jinou praxí alespoň částečně připravená, může vést spíše než k systému prospěšnému většině, k zneužívání demokracie, někdy i k anarchii. Pokud jde o českou společnost před rokem 1914, Masaryk věřil, že byla připravena na větší stupeň politické demokracie, než jí existující politický systém dovoloval. Z této perspektivy si Masaryk nesmírně cenil práce, kterou pro se- beznalost, kulturní a politickou úroveň českého národa udělal Palacký, Havlíček a značná část české inteligence od 19. století. V tomto ohledu byl v roce 1918 český národ více připraven na demokracii než v roce 1989. Masaryk přispíval k dospívání české inteligence i národa hned od 80. let svojí publikační i překladatelskou činností, ale od 90. let se záměrně soustředil na tuto práci mnohem intensivněji, jako publicista i jako poslanec. K tomuto rozhodnutí ho vedlo několik důvodů. Ze své zkušenosti profesora na universitě věděl, že mladá česká inteligence byla pod vlivem nejrůznějších cizích módních trendů, aniž rozuměla jejich kořenům a důsledkům, a žila v atmosféře, kterou Masaryk nazýval „mravní zmatek", neschopná skutečné zodpovědnosti za sebe i za druhé. Zároveň postrádala žádoucí stupeň znalostí o světě kolem sebe, včetně důležitých skutečností vlastního národa. Také nebyla schopná přejímat od „světa" to, co cenného vytvořil a co bylo v zájmu pokroku sdílet. Celkově byla nedostatečně vybavena pro svoji hlavní roli - přispívat k důkladným znalostem a porozumění světa a života, k prevenci, k identifikaci i k řešení závažných problémů. Dalším důvodem byla skutečnost, že česká politika byla od 80. let příliš jednostranně a převážně neúspěšně soustředěna na politické úsilí získat pro český národ postavení rovnoprávnější s Němci v Českém království. Jako poslanec mlado- českó strany patřil k těm nejaktivnějším českým poslancům, kteří pronesli desítky řečí důkladně analysujících důležité reality a problémy Rakousko-Uherska, včetně problémů Českého království. Období 1891- 1893 patří politicky mezi nejaktivnější pro český národ. Ale vyhlášení výjimečného stavu vídeňskou vládou nad Prahou a okolím na podzim 1893 za účelem blokovat politický rozvoj českého národa, mělo brzy za následek demoralizaci celé české společnosti, která nebyla s to celou situaci hned pochopit. Hledání obětního beránka, ztráta sebe- respektu, pocit bezmocnosti a únikové tendence od zodpovědnosti i tam, kde byla možná, se staly výrazným jevem na mnoho měsíců. Tato situace byla málo příznivá pro další pozitivní rozvoj českého národa. Masaryk se dokonce obával, že se znovu zvýšila možnost poněmčení českého národa. Masaryk dobře chápal že záchrana z této demoralizace byla jen v pozitivní práci, spojené se skutečnými potřebami národní komunity a jejími různými skupinami. Jako filosof věděl, že pocit historické kontinuity a znalost zvláště pozitivních aspektů vlastní historie byly jak důležitou součástí osobní identity jednotlivců, tak cenným zdrojem inspirace, poučení a síly k překonávání problémů. (Zdá se, že západní společenskovědní odborníci teprve v současnosti docházejí k poznání, jak důležitá je kolektivní se- beznalost pro stabilitu a rozvoj jednotlivce i společnosti.) A protože sebeznalost českého národa byla z různých důvodů nedostatečná, Masaryk začal publikovat řadu studií o českých dějinách a jejich významných osobnostech. Nejvýznamnější z nich je „Česká otázka" a „Karel Havlíček". Šlo mu především o vystopování hodnot, konceptů, filosofických přístupů, a práce, které v minulosti pomohly malému českému národu nejen překonat těžké situace a přežít, ale které mu alespoň v některých ohledech pomohly dosáhnout úrovně srovnatelné s tím nejlepším, co Evropa vytvořila. Masarykovy interpretace českých dějin byly později různě kritizovány. Zvláště Josef Pekař ze svého pozitivistického a úzce katolického hlediska nesouhlasil s Masarykem především v jeho víře, že český protestantismus hrál důležitou roli v obrození českého národa a že znalost historie má inspirační sílu. V těchto kritikách se však přehlédlo, o co Masarykovi skutečně šlo a k čemu objektivně přispěl. V době, kdy čeští historikové nevěnovali českým moderním dějinám potřebnou pozornost, Masaryk odhalil osobnosti, trendy, zápasy a ideály, které byly obecně neznámy a zapomenuty, ačkoli tvořily podstatnou a cennou součást nejen českých dějin, ale i evropského demokratického a humanizačního trendu. Z tohoto hlediska bylo irelevantní, zda tyto reality byly ve své době „vítězné“ či ne. V době, kdy to bylo nesmírně potřeba, Masaryk se zasloužil o rozšíření nejen pozitivních prvků české identity, aie odhalil důležité moderní zdroje inspirace zvláště pro mladou českou inteligenci, která žila spíše svým „individualismem“, negativismem, nejrůznějším napodobováním, neschopná vidět hlubší smysl své práce. Zdá se, že její podstatná část zásluhou Masaryka pochopila, že svou vědomou identifikací s českým národem, jeho problémy a možnostmi pozitivního rozvoje, dá nejen větší smysl svému osobnímu životu a práci, ale že tím přispěje i k celkovému světovému pokroku. (F.X.Šalda, Rozhledy, IV, 1895). Podobně jako marxisté neměli nikdy sympatie pro Masarykův komplexní pohled na lidský život a pro jeho víru v důležitost mravních a humanitních způsobů řešení lidských problémů, ani stoupenci krajního ekonomického liberalismu nesdílí tento Masarykův 'praktický' idealismus. Masaryk totiž nikdy nepřijal základní předpoklady těchto dvou ideologií, že ekonomická sféra je základem všech ostatních dimenzí lidské existence a vývoje a že existence národů je spíše na překážku lidského pokroku než jeho legitim- 1 ní a pozitivní součástí. Filosofickým základem Masarykova názoru byl předpoklad, že materiální stránka života je neoddělitelně spojena s duchovní stránkou života, a duchovní a mravní úroveň určuje, jakým způsobem se k řešení různých problémů přistupuje. Demokracie, vzhledem ke svému daleko většímu ohledu než systémy jiné na úroveň celku i většiny lidí, a k možnostem jejich individuální iniciativy, se jeví jako nejvhodnější systém k zajištění kontinuity pokroku i k úsilí o spravedlnost. A protože demokracie není možná bez značně historicky integrované komunity, národní entity, se svým pozitivním a komplexním potenciálem, se z tohoto hlediska jeví jako cenný výsledek evropského dějinného vývoje. Masaryk byl vlastně se svými názory o sto let napřed. S poukazem na téměř neřešitelné problémy a konflikty, které mají ty části světa, kde k širšímu integračnímu národnímu procesu nedošlo do dostatečné míry, se koncept národní komunity, třebas i malé, dostává v současnosti do daleko příznivějšího světla, než tomu bylo v posledních desetiletích. Každá komunita, ať už národní či státní, která je schopná demokratické orientace v řadě důležitých oblastí včetně sociální, a která řeší své problémy převážně vlastními silami a bez násilných vnitřních či vnějších konfliktů, se v současném, různě ohroženém světě začíná jevit jako nesmírně cenná komunita, bez ohledu i na to, zda patří mezi „rozvinuté“ či „méně rozvinuté“ země. Jinými slovy: pojem „pokroku“ se dostává daleko více do souvislostí s kulturní, duchovní a mravní stránkou života, než tomu bylo do nedávna, kdy pokrok byl měřen převážně úrovní ekonomiky a materiální stránkou života, a problémy, které tento přístup přinášel, byly ignorovány ve víře, že věda je schopna všechny problémy včas vyřešit. V tomto kontextu jsou české demokratické a humanitní tradice velmi cenný historický odkaz, i když v současnosti v Čechách nezodpovědně podceňován většinou inteligence i nově se vytvářejícími elitami. Offatva - (Zd) H POLYGON 7+8/94 27 [pageend29]Nepřekročit? Při studiu dokumentů v našem generálním řádovém archivu v Římě jsem narazil na stopy prvního Brňana, který v letech 1749-1751 vykonal po souši i po moři na tehdejší dobu, ale i dnes nevídaně dlouhou cestu z Brna až na Filipíny, a to západním směrem. Sledoval jsem v dokumentech jeho cestovní trasu: Brno, Vídeň, Benátky, Janov, pak lodí po Středozemním moři do Cádizu, odtud po dlouhém čekání na vojenský konvoj přes Atlantický oceán do Kartageny, přes Panamskou šiji opět pěšky, a pak až do Manily. Dobrodružný člověk, vábený neznámými zeměmi či objevitelskou touhou? Ani bych neřekl. P. Josef Bauer byl 28letý jezuita, který požádal svého generálního představeného o vyslání do misií - hlásat evangelium Indiánům. Byl vyslán a roku 1751 začíná v misijní stanici ’Zasnaľ hlásat Krista domorodcům kmene Tagalog. Avšak v roce 1767 je podle dekretu španělského krále Carlose III. o vypovězení všech jezuitů zatčen a zpáteční cestu do Španělska koná s ostatními spolubratry jako přísně hlídaný vězeň. Po propuštění (na zásah rakouského vyslance z příkazu císařovny Marie Terezie) putoval pěšky celou Evropou a 13.5.1771 dorazil do Brna. Krátce nato 15. července téhož roku umírá. Neubránil jsem se hlubokému obdivu. Až mě lehký mráz přejel po zádech. Jací to byli lidé? Když nás všechny české jezuity v noci z 13. na 14. dubna 1950 přepadla komunistická milice a „stráž národní bezpečnosti“ a jako přísně hlídané vězně, za doprovodu pistolí a samopalů, odvážela do neznáma, jen se opakovalo, co už naši dávní spolubratři dávno zažili. Má redaktorská práce v rozhlase mě nutí sledovat denní tisk. A tak hned nato se mi hrnulo na hlavu: V Chicagu byl čtyřletý Eric vyhozen z okna ve 14. poschodí svými o několik let staršími kamarády, protože nechtěl krást bonbony. Hned se vybaví nádherný horror: V Liverpoolu dva utřinosi-kluci odvedou malého Jamese do ústraní a tam ho ubijí k smrti. Snad vrchol tomu nasadila černá kronika z Trondheimu v Norsku. Jako zanícená rána pálí jméno pětileté Silje Marie Redegard, kterou její o něco starší vrstevníci v rámci zprvu bujného skotačení svlékli, ubili a ukopali. Jako „ránu z milosti“, podle televizních vzorů Power Rangers, jí zasadili ránu kamenem do hlavy. „Najednou přestala plakat“, přiznával udiveně jeden z nich policii. Nedávno zesnulý rakouský filosof Karl Popper v posledním eseji těsně před smrtí bil na poplach. Její pointou bylo lapidární: opravdová hrozba, jediný ďábel je - TELEVIZE! Z těch novinových řádků na mne civí jakési zlověstné ustrnutí. Po zádech mi tentokrát jezdí pořádný mráz. „A tedy: Nebojte se! Nemějte strach z tajemství Boha, nebojte se Jeho lásky a nemějte strach ze slabosti člověka, ani z jeho velikosti. Člověk nepřestává být velký ani ve své slabosti. Nebojte se být svědky důstojnosti každé lidské bytosti od chvíle početí až do přirozené smrti.“ (Jan Pavel II. - Překročit práh naděje) 19. října vyšla zároveň v 38 zemích kniha-interview „Překročit práh naděje“. První slovanský papež odpovídá bez vytáček na „provokativní’1 otázky Vittoria Messoriho („Buď jste záhadným živým svědectvím Stvořitele vesmíru nebo jste nejvíc odpovědný za tisíciletou iluzi; nikdy se neviklala vaše jistota?“ - nebo - „Proč by nemohl být Ježíš pouze mudrc jako Sokrates, nebo prorok jako Mohamed nebo osvícený jako Budha? Je opravdu možné zastávat jeho neslýchanou jistotu... že je Boží Syn, téže podstaty s Otcem?“) Italská televize vysílala hodinovou prezentaci knihy s názory různých osobností. Z politiků hovořili francouzský ministerský předseda Balladur (katolík), předsedkyně italského parlamentu Irena Pi- vetti, senegalský president Diouf (moslim) a izraelský předseda Rabin (žid). Tomu se mluvilo zvlášť těžko. Týž den v ranních hodinách teroristé organizace palestinských extremistů Hamas spáchali atentát na autobus v Tel Avivu, při němž zahynulo 20 osob a desítky lidí byly zraněny. A přesto Rabin dokázal vyslovit důvěru ve vítězství „toho dobrého a velkého, které je v lidech, navzdory všelijakým nánosům zla, a pevné odhodlání >překročit práh naděje« po cestě spravedlnosti a míru.“ „Stvoření bylo člověku darováno a svěřeno jako úkol, aby mu nebylo pramenem utrpení, ale základem tvořivé existence ve světě. Člověk, který věří, že stvořené věci jsou v podstatě dobré, je s to odhalit všechna tajemství stvoření, aby stále zdokonaloval dílo, které mu Bůh svěřil... v evangeliu je velká výzva zdokonalovat všechno stvořené: jak v sobě, tak ve světě.“ (Tamtéž.) 23. října v 18.15 hodin zavraždili islámští integralisté dvě španělské řehol- nice na schodech kaple ve čtvrti hlavního města Alžíru Bab-EI-Oued. Sestra Ester Panigua šla se sestrou Caridad Marií Alvarez na večerní mši svátou jako každou neděli. Stovky nemocných hlavního města Alžíru si nemohly vynachválit sestru Ester, která po dvacet let ošetřovala nemocné, těšila malé i velké pacienty nemocnice Bologhine. A sestra Caridad znala zase chudé rodiny a zvláště ženy chudinské čtvrti, kam chodila pomáhat a pečovat o ty, kteří nikoho neměli a yet- šinou žili v bídě. Své ustrnutí, ale i křesťanskou důvěru vyjadřuje alžírský arcibiskup Henri Tessier větou: „Prosíme Boha, aby osvítil svědomí všech a aby podporoval úsilí lidí dobré vůle osvobodittuto zemi od násilí a dát jí mír; vždyť těmito dvěma řeholnicemi Bůh vyzývá všechny lidi, aby respektovali své bratry a sestry a aby věnovali své síly šíření a růstu solidarity mezi lidmi.“ Hned vedle článek o tom, že italská vláda po zavraždění dalšího italského technika na stanici podzemního plynu daleko v poušti uvažuje o stažení všech Italů z Alžírska. A je to potvrzeno průzkumem veřejného mínění, že většina (67%) je v tom zajedno s vládou. Mně se však vybavilo vyprávění našeho P. Kolvenbacha, když jako generální představený přišel na oslavu patrona našeho „domus scriptorum“, sv. Petra Kani- sia. Bylo to nějaký měsíc po zavraždění šesti profesorů naší university v Nikarague (k níž došlo 16.11.1989). Pravicové živly v armádě je obviňovaly z „nadržování marxismu“ a prostě je likvidovaly. P. Kolvenbach byl krátce předtím na vizi- taci v Nikarague. Důkladně se seznámil se stavem věcí a s přesvědčením hájil rektora P. Ellacuríu i ostatní jezuitské profesory. „Jejich největší vinou bylo, že dodávali utlačovaným naději, jakou dává Kristus.“ Pak ale jen tak mimochodem dodal: „Poslal jsem okružní list do všech provincií, že je potřebí nahradit zavražděné profesory, aby universita nemusela zavřít brány, což bylo cílem pravicových živlů. A potěšilo mě, že se nepřihlásilo jen potřebných šest profesorů, nýbrž 21!“ - Jací jsou to lidé? A v tomto ohlušujícím příboji televizí banalizovaného zla mluvit o naději se zdá mírně či nemírně nemístné. Naděje? Koupit se to nedá. Vyrobit se to nedá. Žádný parlament ji nemůže uzákonit, žádné usnesení vlády ji nemůže učinit závaznou pro celý národ, a přece člověk, který nevidí žádnou naději, je odsouzen k zániku - a národ...? Není výjimkou. Dýchlo to na mne z dopisu sestry Zdi- slavy, která byla poslána do Alma Aty, hlavního města Kazachstánu, aby tam vedla noviciát františkánek. Čtyři sestry tam působí jako misionářky a už mají pět novicek. Avšak v jakém prostředí? Sestra Zdislava píše: „Nejvíc na mne zapůsobili lidé - ještě nikdy jsem neviděla na lidech takovou únavu, smutek, jako by nesli obrovské břemeno... Tváře velice vyčerpané, vrásky, jako bez životní jiskry... samovolně mě to nutí modlit se za ně... pak mi to došlo, že jejich tváře bez radosti a bez života jsou ohlasem jejich srdcí bez Boha. Je to strašné, jaká apatie zavalí člověka, jehož život nemá smysl, ani špetku naděje.“ ... že by tedy bylo na konci druhého tisíciletí nutno „Překročit práh naděje“? Jan Pavel II. se jen tak mimochodem vyjádřil k téhle knize: „Chci otevřít dveře, ale nikoho nutit, aby vstoupil.“ Naděje boří totalitní atmosféru, kde se „dobrovolně musí“. Je totiž druhou božskou ctností. Řím. 1. listopadu 1994 JOSEF KOLÁČEK 28 POLYGON 7+8/94 [pageend30]Mnichovský diktát - otázky, které se stále vracejí Pod tímto titulkem uveřejňuje Jiří Berounský v Lidových novinách ze 30. září 1994 svůj názor na události, které rozhodujícím způsobem ovlivnily nejen existenci Československa, ale i vývoj, směřující k druhé světové válce. Úvodem je uváděna nabídka sovětské vojenské pomoci Československu. Fraška, kde se již od počátku s jistotou počítá s tím, že k této pomoci nemůže nikdy dojít. SSSR věděl, že nedostane povolení průchodu pozemních jednotek ani přeletu letadel nad územím Polska nebo Rumunska. Jak často byla tato „pomoc“ zdůrazňována a jakou roli hrála v náladě obyvatelstva? Od začátku taktická lež. Její odhalení a odsouzení politiky druhé republiky vyznívalo vždy velmi neurčitě a zamlženě. Prosovětská a prokomu- nistická nálada nesměla být ani v nejmen- ším narušena ani v letech 1945-1948, ale ani později. V souvislosti s Mnichovem je správné zmínit se také o sudetoněmeckém problému. Hodnotíme-li Mnichov se zaměřením k vojenské strategii, pak musíme uvést, že německé obyvatelstvo v celém státě - nechci zde uvádět sporné územní vymezení Sudet - nastoupilo při mobilisaci na ochranu československých státních hranic. V otázce obrany existence státu stáli vedle sebe Češi, Slováci, Němci i Madaři. Deserce nestály za zmínku. Okolnost, kterou rádi zamlčujeme. Československo jako suverénní stát končí Mnichovem dne 30. září 1938. V neurčité formě vasalského státu vstupuje na světové forum opět 9. května 1945 a přestává opět existovat v únoru 1948. K návratu samostatnosti dochází v listopadu 1989, ale pak dochází ke změnám, které vyúsťují ve vznik České republiky a Slovenska v roce 1993. V obou fázích zániku státu (1938 a 1948) hraje význačnou, možno říci rozhodující roli dr. Edvard Beneš. Často a rádi svalujeme vinu za mnichovský diktát na Francii. Svádíme na druhé jak Mnichov, tak únor 1948. To zavinili oni - my jsme byli vždy dobří, ušlechtilí, byli jsme obětí. K tomu malé extempore: Respekt č.39 z 26. září '94: „Podle publikovaného průzkumu STEM se nadpoloviční většina českého obyvatelstva (58%) otevřeně hlásí k rasismu." Bez komentáře! Nebylo rozhodnutí Francie (a pak také Anglie) do značné míry ovlivněno dr. Benešem? Ferdinand Peroutka byl vynikající žurnalista a snažil se být nadstranický. Jeho orientaci bych zařadil mírně vlevo od středu. Určitě ho nemůžeme považovat za protibe- nešovského, právě naopak. V předmluvě k „Muži Přítomnosti" (Konfrontace, Curych 1985) o něm Jiří Kovtun uvádí: „Peroutka byl důležitý účastník a svědek své doby a informace o něm vždycky nějak budou přispívat k celkové znalosti epochy, ve které žil.“ Proto si dovolím citovat z Peroutkova deníku, z „Muže Přítomnosti", velmi zajímavou poznámku, kterou napsal 27. května 1945 (strana 129): Na obědě u maminky. Večer u Míly. Jaro a Honza Stránští. Skutečným ministerským předsedou je prý Gottwald. Beneš má těžkou posici pro Mnichov, jako by tu bylo nějaké tajemství, jako by se bál, že něco vyjde ven; to prý na něm leží jako můra; snad žádal 1938 Anglii a Francii o rázné ultimatum, aby to mohl doma prosadit. Prý nikdy neřekne, kam lze ustoupit, kde je čára odporu; v zajetí komunistů; změnil se, Ripka prý jím až opovrhuje. „Co lze od Beneše čekat?“ - „Nic. “ Jaké tajemství to bylo, čeho se Beneš v souvislosti s Mnichovem bál? Odpověd najdeme v publikaci East Central Europe, 16, č. 1-2 (1989), str. 53-70: „Nečasová mise během mnichovské krise. Nečasová vlastní zpráva z archivu Hooverova ústavu.“ Autorem je historik Jonathan Zorách. Jsou zde uvedeny instrukce, které dal Beneš Nečasoví k jednání s francouzským politikem Leonem Blumem (1872-1950). Blum byl ministerským předsedou v letech 1936-37, 1938 a 1946. Beneš zde nabízí odstoupení území s německou populací, uvádí 1,5 až 2 miliony obyvatel. Jistě těžko pochopitelný tah v jeho politice. Při vysokě autoritě presidenta, který určoval zahraniční politiku Československa od vzniku státu prakticky až do svého odjezdu z londýnského exilu do Moskvy (pak již určuje tuto politiku Stalin), nemohl Nečas odmítnout toto poslání vyplnit. Informoval tedy podle Benešova příkazu Bluma, ale sám upozornil francouzského státníka „na zvážení teritoriálního ústupku“ (viz Henri Nogueres, Munich, Me Graw - Hill Book Comp., Toronto 1965). Nečas pinii úkol, kterým byl pověřen, i když sám měl k němu výhrady. Po opuštění Paříže navštívil ještě Anglii, „aby poskytl přesné informace svým politickým přátelům“ (viz „Poznámky k Mnichovu a naše účast na událostech“ - dodatek k Nečasově misi, uveřejněné v East Central Europe). Odstoupení území s německým obyvatelstvem mělo nesmírný strategický význam. Na tomto úzeitní byl vybudován ochranný val, který byl srovnatelný s Maginotovou linií. Prakticky to znamenalo vzdát se již předem jakékoli obrany, tedy kapitulaci. Výpověcf maršála Keitela před norimberským tribunálem, kterou Berounský cituje, potvrzuje, že Německo nebylo přesvědčeno, že by bylo v té době natolik silné, aby prorazilo opevnění na československé hranici. Tento pasus, často zlehčovaný, hraje velmi důležitou úlohu. Je možné a dokonce i pravděpodobné, že rozhodnutí neustoupit a bojovat by změnilo celý souběh událostí kolem Mnichova. Vojensky by to znamenalo úplnou změnu v poměru vítěze - Německa - a kapitulanta - Československa. Morální vliv na obyvatelstvo by byl dokonce ještě významnější. Národ chtěl svůj stát bránit, přijetí Mnichova bylo těžkým psychickým traumatem, přivodilo desorientaci a poraže- nectví. (Nenacházíme totéž později v únoru 1948?) Zatajování Nečasový mise v Benešových „Mnichovských dnech" je charakteristické a přinejmenším nefair. Toto zamlčení historické události velkého významu je odsouzeníhodné. Jednání dr. Beneše by asi těžko někdo uvěřil, kdyby se neuchovaly písemné instrukce, které Beneš Nečasoví dal. Dokonce je uchována i přímá výhrůžka Nečasoví: „Mohl byste být obviněn z neloyálnosti, kdyby to bylo odhaleno, neříkejte, že to pochází ode mne.“ Nečasoví byl dán přímo příkaz, aby o záležitosti neinformoval tehdejšího československého velvyslance v Paříži dr. Štefana Osuského. Jen tak na okraji se při dvacátém výročí Mnichova zmiňuje V.Vrabec v Rudém právu z 16. září 1958 v článku „Zrada se začala naplňovat“ o písemných instrukcích, které Beneš Nečasoví předal. Ve stejné době se zabývá touto událostí i Tigridovo exilové Svědectví (č. 10/1959, str. 122-131). Na nepříjemné věci se rádo zapomíná a tak v mysli národa přežívá dodnes „epiteton constans“, že agrárníci zaprodali republiku. O úloze Beneše v Mnichově (a také v únoru 1948) se taktně mlčí. Zamlžování, zkreslování a falšování historických událostí setrvává dodnes a je dobře, když se Jiří Berounský k těmto otázkám vrací. Mnichov a únor 1948 jsou nejtragičtějšími údobími naší historie. Zrada Francie byla do značné míry objednána. Bylo to rozhodnutí ve velmi těžkých dnech, ovlivněné obavami, které dostávaly stále konkrétnější formy, ale bylo to rozhodnutí nešťastné s tragickými následky. Příslušník našich vojenských jednotek, bojující v druhé světové válce na Západě, žurnalista, činný později ve vysílání BBC Londýn pro Československo, spisovatel Ivan Jelínek, ve svém televisním interview s Antonínem Při- dalem v relaci „Z očí do očí“ v roce 1993 klade Benešovi za vinu, že se těm, kteří přišli do zahraničí prolévat svou krev za osvobození vlasti „ani za Mnichov neomluvil“. Málokdy to bylo tak jasně řečeno. My jsme si vládli, my jsme nesli odpovědnost, za nás ještě za Mnichova rozhodl demokraticky zvolený president. Není možné lépe vystihnout úvahy o Mnichovu, než citátem závěru Jiřího Berounského: „Svým mnichovským rozhodnutím jsme popřeli smysl dvaceti let Československé republiky.“ Je to obžaloba jedince i celého národa. OTAKAR ZOUFALÝ Dodatek redakce k článku „Obavy na Západě“: 24. listopadu odevzdali velvyslanci Francie a Spolkové republiky Německo jménem Evropské unie slovenskému presidentu de- marši, ve které rada zahraničních ministrů EU vyslovuje znepokojení nad politickým vývojem ve Slovenské republice. POLYGON 7+8/94 29 [pageend31]Restituce exulantům KDS od roku 1990 prosazuje naturální restituce jako nejrychlejší, nejperspektivnější a přitom i nejspravedlivější formu privatizace. Zprvu jsme stáli prakticky sami proti téměř jednotné frontě našich i západních ekonomů (viz např. varovný manifest několika desítek našich nejrenomovanějších ekonomů, vč. pravicových, proti restitucím a zvláště naturálním restitucím z února 1991, deset dnů před přijetím rozhodujícího restitučního zákona). Později nám praxe dala zapravdu, ze tří plánovaných forem privatizace (restituce, „malá privatizace“ = především dražby a „velká privatizace" = kupónová metoda plus další formy) proběhly restituce nejrychleji, v největším objemu a povětšině s velice perspektivními výsledky, zatímco „velká privatizace“ není ještě ani zdaleka realizována a „malá privatizace" byla evidentním omylem, nebol kromě přeprání špinavých peněz se subjekty na ní zúčastněné musely (často jen za pouhý dočasný nájem) natolik zadlužit při tehdejší šílené úrokové míře 21%, že se nezačaly chovat tržně a perspektivně, nýbrž chtě nechtě zcela zlatokopecký plundrovaly své podniky k rychlému získání peněz na splacení úvěrů a úroků. Všechny tyto záležitosti by si zasloužily odbornějšího a podrobnějšího zpracování, uvádím je zde jen pro ilustraci toho, že všechny restituční zákony vznikaly v tvrdém a zdlouhavém boji mírné pravicové většiny v parlamentu s tehdejšími vládami a bohužel i s velkou částí veřejného mínění a výsledek je kompromisem, často nepříliš šťastným a hlavně nepříliš jasným. Jednou z obětí tohoto kompromisu se stali exulanti, jejichž restituční nároky byly zjevně protiústavně vázány na podmínku občanství a dokonce tzv. trvalého pobytu (což je podivný právní pojem, zavedený v našich zemích nejprve nacisty a později nadšeně přejatý komunisty). Několikrát jsme se ve federálním a později v českém parlamentu pokoušeli prosadit novely restitučních zákonů, které by odstranily jejich hlavní závady vč. ponižujících a protiústavních podmínek pro exulanty. Když jsme nakonec museli konstatovat politickou neprůchodnost prakticky všech novel restitučních zákonů v současném parlamentu, rozhodli jsme se pro cestu poslanecké stížnosti k ústavnímu soudu. K tomu malé vysvětlení k našemu ústavnímu systému, ostatně analogickému systémům v demokratických zemích Evropy: na rozdíl od parlamentu, který má právo zákony měnit a přepisovat, může ústavní soud v zákonech toliko škrtat to, co je podle jeho nálezu protiústavní. Po nákladných a důmyslných expertizách jsme nakonec vymysleli způsob, jak rozhodnutím ústavního soudu uznat nejen morální, ale i faktické právo českých občanů bez trvalého pobytu v republice na restituce - a ústavní soud naše návrhy akceptoval. V praxi toto rozhodnutí znamená, že od 1.11.1994 znovu běží šestiměsíční lhůta k uplatnění restitučních nároků těm a jen těm českým občanům, kteří ji v r. 1991 nemohli využít, protože nesplňovali podmínku trvalého pobytu v ČR. Bohužel musím konstatovat, že druhá podmínka (držení českého občanství), kterou pokládám ve vztahu k majetkovým právům za stejně nespravedlivou a protiústavní, nebyla z výše uvedených důvodů rozhodnutím ústavního soudu efektivně odstranitelná a změnit ji může jen současný nebo příští parlament. Na závěr trpký povzdech. Úspěch u ústavního soudu okamžitě vysloužil tomuto soudu i KDS ostré pokárání od premiéra, ministra spravedlnosti a dalších státních činitelů. Po léta bylo vedení naší strany bombardováno peticemi i individuálními žádostmi exulantů ve věci jejich práv, znovu a znovu jsme na jejich žádosti jednali s představiteli exilových organizací. Od příznivého rozhodnutí ústavního soudu se tyto hlasy zcela odmlčely, nanejvýš se někdo občas rozhořčí nad tím, jak je toto rozhodnutí nedostatečné. Naprosto souhlasím, že není důvodu, proč by měl občan děkovat státní instituci, že v jeho případě rozhodla podle zákona. Jestliže se však ve své žádosti obrací na instituci nestátní, např. politickou stranu, aby mu pomohla domoci se jeho práv, pokládal bych za elementární zdvořilost říci v případě úspěšného zásahu alespoň „děkuji“. Praha. 9. Njna 1994 VÁCLAV BENDA Potíže vývoje a nebo vývoj potíží ? Je zcela logické a dokonce bylo možné, na samém počátku celoplošné privatizace v takovém rozsahu a v tak krátkém období, předvídat, že tento proces bude nést s sebou jisté potíže. Ani ten největší optimista nepředpokládal, že v tak krátkém čase po pádu centrálně řízené ekonomiky a celého hospodářství dojde k zprivatizování drtivé většiny podniků. Svědčilo by to o naivitě každého, kdo by si myslel, že v rámci tohoto nezbytného procesu přechodu k tržnímu systému nebude chyb, omylů a selhání lidského faktoru. Jsme svědky toho, kdy různé „malverzační“ aféry provázejí ekonomiky a hospodářský svět stabilizovaných států západní Evropy, kde nikdy v jejich existenci neprobíhaly tak zásadní systémové změny, jako v našem případě. Ze svého pohledu bych však v jednotlivostech viděl pouze ten rozdíl, jak a do jakých důsledků se s těmito negativními jevy dokáže „ten či onen" stát a jeho legislativa vypořádat. Je jistě zavrženíhodné, když státní úředník zneužije svého postavení a svůj úřad, zcela a nebo zprostředkovaně, k svému osobnímu prospěchu. To by rozhodně neměl! Toto své selhání by měl zaplatit úměrně míře svého provinění a škod, které svým jednáním způsobil. Morální škody takového jednání jsou mnohdy větší, než škody hmotné. V tržní a naprosto otevřené ekonomice je pro takováto selhání rozhodně více příležitostí pro více subjektů, než v ekonomice svázané direktivními opratěmi, kdy i obyčejná zlodějina byla přístupná pouze několika málo vyvoleným ve vládnoucí hysrarchii a pro celý národ platilo i informační tabu. Celý mocenský systém jedné neomylné strany včetně policejních orgánů a soudů spíš zloděje chránil, než aby je postihl a vystavil opovržení ze strany široké veřejnosti. Národ je zděšen, národ se baví! Tak je možné nadsázkou shrnout titulky z novin a jiných sdělovacích prostředků, když na svých stránkách nebo na obrazovce presentují zprávy týkající se aféry Lizner (ředitel centra kupónové privatizace) a jeho údajného 8milionového úplatku. Aféra Lizner je v poslední době jistým vyvrcholením menších či větších afér, jako např. „Rumová aféra“ či aféra Čermák-Helbig apod. Domnívám se, že není náhodou, že k vyvrcholení docházívá před volbami a nebo vždy před událostmi, kdy se o lecčems zásadně rozhoduje. Ať se „té či oné" události dává jakékoliv politikum, není třeba v tom spatřovat zcela zásadní nebezpečí. I takovéto jednání patří do spektra demokracie. Je jenom chybou těch, kteří pominuli náležitá systémová opatření, a to ne k tomu, aby byla umlčena publicita (v jakékoliv době), ale že vůbec u nich a nebo v jejich lůně takovýto jev existoval. Vždy je nutné počítat s tím, že opozice bude těchto jevů využívat ve prospěch své argumentace, nejlépe v té době, která pro ni bude příznivá pro zvrat mínění a názorů voličů. Bylo by však katastrofální, kdyby na podkladě selhání jednoho, či třeba i více osob, došlo k zpochybnění kupónové privatizace jako metody. Všemi a nebo téměř všemi aférami se jako černá niť táhne i vize působení různých pohrobků a agentů bývalé StB. I toto může být pravděpodobné, a to jenom z toho prostého důvodu, že síť agentů, ale i nomenklaturních příslušníků StB, se rekrutovala z lidí různého morálního resp. nemorálního profilu, kteří vždy svoji existenci spojovali s ekonomickou mocí. Po ztrátě svého existenčního zázemí se na různých úrovních zabydleli ve vznikajících soukromých subjektech a nebo je i sami zakládali. Jakých finančních prostředků k tomu používali a nebo i používají, je problém pro zasvěcené a nebo experty z této oblasti. Kolik naše ekonomika vstřebala špinavých peněz, je chybou těch, kteří zastávali či ještě stále zastávají názor, že jsou pouze peníze, které platí a neplatí. Hromadění a zmnožování kapitálu u takovýchto „nečistých“ subjektů je i jistým hromaděním potencionální moci, ať již k tomu využívají systému korupce nebo nájemných „koňů". Jít pouze cestou verbální agentománie a za vším vidět pouze jakási spiknutí temných sil minulosti, je prosté zjednodušení situace. Je to v podstatě totéž jako v době minulé, kdy dřívější mocní za vším viděli působení imperialistických sil a jejich domácích přisluhovačů. Tím se vytvořil fenomén třídního nepřítele s příslušnou represí každého, kdo zastával jiný názor než ten, který byl diktován vedoucí stranou ve státě. Jedině tvorba takových legislativních nástrojů, které se dokáží účinně postavit proti všem projevům kriminality na všech úrovních, bez rozdílu společenského postavení, je cestou k demokratické a občanské společnosti. Více bezpečnosti je i více demokracie. Zločinec jako individuum ohrožuje na ulici po setmění v podstatě každého. Míra ohrožení a možného nebezpečí je dána pouze tím, zda je a nebo není provázen osobním ochráncem. Ti, co mají k dispozici z titulu svých funkcí osobní ochránce, by se měli především starat, aby prostý občan se cítil stejně bezpečný a konflikt se zločincem byl spíše náhodným jevem a ne vysokou pravděpodobností. Kdo není vybaven základními vlastnostmi chovat se ke svému okolí podle pravidel demokratické tolerance a morálky občana ve svobodném státě, musí být, bohužel, k tomu donucen a za své prohřešky i postižen. Přikláněl bych se k názoru, že vše, co nás provází, jsou jisté potíže vývoje v občanskou společnost a bylo by velmi špatné, abychom všichni, svojí nevšímavostí a nedůsledností, stimulovali vývoj potíží, které by mohly položit nezdravý základ pro budoucnost. JIŘÍ ŘÍHA 30 POLYGON 7+8/94 [pageend32]Kongresové postřehy (z mezinárodního kongresu PEN-klubu) Programy kongresů, bývají víceméně politizovány, a tak hlavně v kuloárech se narazí na téma zajímavé, třeba o recenzích slovesných děl, jejímiž autory nejsou profesní recenzenti, nýbrž jiní autoři jiných slovesných děl. Dumám a dumám, je-li to patřičné dopouštět se veřejné kritiky svých kolegů. Jde-li o pochvalu, budiž! Je to laskavá vzájemná výpomoc. Jaké podezření však musí budit básník, cupující verše jiného básníka? Přinejmenším je podezřelý z pramalé soudnosti. Nejeví se mi to důstojným, i když tento náš svět má své pyromany alias hasiče, policajty alias zloděje, prostě kozly alias zahradníky. Kolegyně a kolegové, ptal jsem se dotyčných, je nezbytně nutné ujídat chleba těm, kterým jest určen, oněm jedincům, pro něž cupo- vání kumštu je životním posláním a fatálním hobby ? Prý ano a právě proto. ❖ ❖ ❖ Ve čtvrtek se v Baráěnické rychtě diskutovalo na téma „Znáte nějakého skutečného spisovatele?“ Do toho vtrhl Ivan Magor Jirous s peticí za vyloučení Václava Klause z PEN-klubu za to, že se český premiér odmítl v Číně zastat tamních vězněných disidentů. Mám I.M.J. upřímně rád, ale vsadím se o cokoli, že za deset let nám v Evropě bude úplně jedno, kdo je v Číně konfuciánem, marxistou, disidentem, komunistou. V té souvislosti se mi vrací žertovná vzpomínka na úvodní recepci ve Španělském sále. Vzápětí po úvodním projevu nastal nájezd asijských delegátů na stoly, obtížené lahůdkami. Jako jeden muž, jako jedna žena, s předstihem před ostatním světem nabírali vrchovaté talíře a cestou do koutů už v chůzi mlčky a zarputile konzumovali. Nemluvili. Nezírali. Jedli. Překotně. Dobře vím, že dle jejich kulturních zvyků je slušné nenechat nabízený pokrm okorat. Jsem opravdu šťasten, když lidem chutná a za svou zjitřenou představivost nemohu. Tentokrát jako by po mně, bytostném Evropanovi, chmátlo příští století svou saraněí, apokalyptickou pazourou. & V metru 10. listopadu cestou na seminář o dětské literatuře ve Viole. Lkali jsme s kolegyní M.Marboe, oba žízniví, nad zlikvidovaným Klubem spisovatelů (jak dávno už tomu) a tu se muž vedle otočil a pravil: „Dovolte, abych se vám představil, kolegové. Jsem největší žijící ilegální básník v Cechách.“ Jmenoval se ... (ta moje skleróza!). A vysvětlil nám pravý smysl poesie. Vlak zastavil na vždy přecpaném Můstku, my vylézali a on se zeptal přes cizí hlavy: „Chcete slyšet mou nejnovější báseň?“ Křičte ji na nás, vybídla ho kolegyně. Tak ji na nás křičel. Přes hlavy těch, co se bili o svůj decimetr čtvereční ve vagonu, volal ji z vlaku na nás, které masa hnala z podzemí, ty verše o ... (ta moje skleróza!). Od té chvíle však byl ten čtvrtek super. Až do večera měl grády. Měl šmrnc. Tak celkově. To si zase pamatuju docela jasně. ❖❖❖ V Divadle Na zábradlí se četla za účasti autora Arthura Millera hra Archbishop’s Ceiling. Ve druhém dějství naplnili diváci kongresové heslo o toleranci ve chvíli, kdy inspicient špatně zazvonil \ telefonem a jinak skvělí herci ztratili text, horlivě listovali a jeden po druhém opakovali poslední Suchařípovu větu. Za bouřlivého aplausu to šťastně našli. Méně tolerantní byla jakási novinářka, nabízející mi příštího dne v Atriu foto, na němž jsem stál v pozadí za slavným dramatikem, za rovných šest set korun. Do háje jsem ji poslal v mezích kongresové tolerance. ❖❖❖ Řečníkům na kongresech je třeba časových limitů. Většinou to bývá pět minut. Iránský delegát referoval o devastaci lidských práv v jeho zemi. Začal nesvobodou slova, přešel na nesvobodu shromažďování, předestřel hrůzy funda- mentalismu, zatýkání, mizení nepohodlných, nelidské podmínky ve věznicích, mučení zatčených a odsouzených. K uřezaným hlavám, znásilněným ženám a mrzačeným politickým odpůrcům se už nedostal. Přešvihl pětiminutový limit a byl umlčen. Po něm vystoupila šarmantní Australanka. Mluvila o krásné Praze, o prezidentovi, jehož nám závidí svět, o perfektním průběhu kongresu, o příjemných lidech v Cechách... koukám na hodinky, už povídá osm minut a nikdo ji nepřerušuje. Kongresová relativita času. vvv Každý kongres je časově rámován místním kulturním životem. Hleďme! Mág Jiří Suchý, Básník a génius českého divadla, tvůrce duchovního stylu jedné generace, si zve divadelní teoretiky a veřejnost, aby se jich zeptal, co má hrát, co dál se Semaforem. Josef Skvorecký, autor Legendy Emoke, té Bible adeptů beletristického psaní, diskutuje na stránkách novin s jakýmsi redaktorem, zda ho docenil či nedocenil. Dva čeští (a fenomenální) filmaři Jiří Menzel a Zde- nčk Svěrák natočí po 46 letech, po která jejich země blila svou důstojnost pod ruskou válenkou, švejkárnu o Rusech, dokonce o vojákovi, s rusliými herci, film dabovaný, se jménem Conkin (etymologicky asi Pábitel) v titulu. Aspoň že se jim ten film nepovedl, ten film tak bezbřeze tolerantní až k posrání. Marta Kubišová, žena, jež měla by jednou stát nějakému novému M.B.Braunovi modelem pro sochu Nepokořitelnosti, vyleze na pódium s Vondráčkovou a Necká- řem, těmi tak lehce pokořitelnými Golden Kids. Mám strach, bože jak hrozný mám strach z roků, jež přibývají a nasazují nám masku politováníhodných, nechtěných klaunů. vw Ještě dopoledne 11. listopadu chodil Günther Grass po kongresové hale hotelu Atrium s ustaranou tváří. Den předtím dostal Cenu Karla Čapka, výjimečně udělovanou i zahraničním spisovatelům. Jenže ji dostal ve volně nesměnitel- ných českých korunách. K čemu mi jsou koruny?, ptal se slavný prozaik organizátorů kongresu po zjištění, že vyměnit naši netvrdnoucí měnu za marky je pro české peněžní ústavy neřešitelným problémem. Snad to nakonec nějak dopadlo. ❖❖❖ 61. světový kongres mezinárodního PEN-klubu 1994 skončil v sobotu 12. listopadu odpoledne v hospodě U černého vola. Vešli jsme se k jednomu stolu. Irčan Gerald Turner pil černou desítku a zpíval teskné irské balady stejně pěkně, jako zpívá Vaculík ty slovácké. Štamgasti uznale tleskali. Jarda Vejvo- da z Zůrichu jedl se svou půvabnou chotí cmundu a sálala z něho nostalgie. První se rozloučil estonský básník Andres Ehin. Namísto pozdravu nám sdělil nejdelší estonské slovo bez souhlásek. Zní: aoáiaoeuueoaoieoueeauaau. U nás prý ho dovede vyslovit jen spisovatel V.Macura. Přeloženo do češtiny to znamená: Cest dětinského psa na dvoře nových fazolových květin ve vlastnictví sestry otce mé ženy raného slunce. PAVEL VERNER Nejsi-li hezký, ani již mladý, tvá jediná šance je - elegance. V. DAVYDOVSKI POLYGON 7+8/94 31 [pageend33]Fejeton Už zase buduju Tak už zase buduju, ale nikoliv socialismus, nýbrž vyspělou kapitalistickou společnost. Já ji vlastně budoval vždycky, i když jako soukromník jsem o tom nevěděl, ale co jsem prodal obchod, znovu jsem se zapojil. Stal jsem se státním zaměstnancem. A zde, v australském státním sektoru, jsem zjistil, že i když se to jmenuje jinak, tak vyspělá socialistická společnost existuje. To, o čem snily generace našich velikánů z dělnického hnutí, se podařilo vybudovat takřka pod nosem vykořisťovatelů, kteří o tom ani nevědí! Já se vůbec vládě nedivím, že se snaží zoufale privatizovat, protože tohle, kdybych měl na krku já, jako soukromník, tak už jsem dávno zkrachoval. Však také celý ten humbuk s privatizací je vlastně státní přiznání. Ba volání na poušti! Lidi, my to neumíme, vemte si to zase zpátky a něco s tím udělejte, něco pěkného, aby to zase vydělávalo a my to mohli snímat na daních. Stát neumí zkrátka manažovat. Otázkou je, proč ty manažéry vůbec zaměstnáváme? Leč nepředbíhejme! Začalo to tím, že jsem se stal nezaměstnaným a nebýt toho, že jsem měl nějaké peníze z prodeje obchodu, tak jsem byl příživníkem, který tyl z práce své ženy. Já bych býval tyl, v kapitalismu se to smí, ale žena o tom nevěděla a po čase mě vyhnala hledat práci. I hledal jsem. A tu jsem zjistil, že o lidi se zkušeností nikdo nestojí. Teda stojí, ale zároveň chtějí, aby takový člověk byl i mladý. Já jsem odborník na gravírování. Kromě jednoho frajera, jehož jméno vám nevyzradím, si myslím, že asi tak nejlepší v Sydney. Všude, kde jsem se o práci ucházel, mě chválili, ale zároveň neopomněli podotknout, že jako že jo, že umím, ale kdyby mi bylo, proboha, dvaadvacet... Já se bránil, že mi je dvaadvacet už skoro třicet let, a proto že mám ty zkušenosti, ale bylo mi to houby platný. My chceme někoho s perspektivou, odmítali mou nabídku. Tohle jsem nedokázal pochopit. Dvaadvacetiletý kluk vydrží u firmy tak rok a pak jde dál, leč moje perspektiva patnácti let do důchodu se zdála malá. Já ty firmy nechápal a smál se jim, ale po roce mě smích přešel. No, ani tak ne mne, jako mou ženu, a když to vypadalo bledě, usmálo se na mě štěstí a dostal jsem práci jako řidič autobusu u místní nemocnice. Lidi, já měl radost! Sice to byla práce jen na půl úvazku (tři dny v týdnu), ale práce. A jednoduchá. Sice taky vyžadovali někoho se zkušeností, ale protože je to státní job, tak nesměli diskriminovat věkově. To, jak jsem to naznačil s tou zkušeností, vám neřeknu, jen bych rád podotknul, že je smutné, když systém nutí lidi lhát. Leč mám práci! Ráno svezu pár pacientů do našeho oddělení dementia a odpoledne je zase rozvezu domů. Mezitím se jim věnuji s jednou sestrou a tliera- peutkou. A jsem nevyhoditelný! Dostávám nemocenskou, penzijní pojištění atd. atp. Já vůl! Kdybych tohle věděl dřív, tak už jsem pro stát pracoval dávno. Volný den si mohu vzít asi desetkrát v roce, dovolenou mám čtyři týdny, deset dní je státních svátků a vůbec, co vám budu vykládat, prostě socialismus! Každé tři měsíce máme den vyhrazený ke schůzování. To prostě celé oddělení zavře a my, pracovníci, se sejdeme a diskutujeme. Všechno placený i s obědem a se svačinama. Zrovna první den, co jsem nastoupil, byla taille schůze. Já si připadal jako doma v létech šedesátých a hned jsem se zapojil do tvůrčího dění. Celé dopoledne jsme řešili, jaké je naše poslání ve společnosti. Já, blbec, navrhoval, že abysme svou práci konali dobře, ale to mi neprošlo. Nakonec nás předseda schůze usměrnil, neboť měl pokyny shora a odhlasovali jsme větu, kterou tady nedokážu přeložit. Je to jedna z těch vět, kterou dovedou stvořit jenom právníci a na jejímž konci si už zaboha nevzpomenete, co bylo na začátku. Tím nechci říci, že by vám ten konec nebyl srozumitelnější. Já, jak jsem byl rozra- dostněnej, že to je jako doma, jsem do toho volal ano, musíme více a radostněji a posílit mír a dohnat, co - dohnat, předběhnout... a teprve teď jsem se zarazil, neboť jsem si uvědomil, že my, jako kapitalisti, bysme předbíhali sami sebe. Leč prošlo mi to a vedoucí ohodnotil mou snahu s povděkem, řka, von v tom ještě neumí chodit, ale.má snahu. Snahu jsem teda měl. Po obědě, kdy jsme řešili otázku, jaká je naše vize do budoucna, jsem se mohl přetrhnout s návrhem, že naše vize je, abychom splnili své poslání... A zase jsem nepochodil, neboť naše vize byla rozhodnuta někde výše, někým povolanějším a náš vedoucí nás přes celé odpoledne k této vizi pomalu dokecal. Prý budeme první v přístupu ke zdravotnictví. Jelikož je zdravotnictví v rukou státu a tudíž nemáme konkurenci, musím uznat, že vedoucí měl pravdu. Skutečně budeme první. Tím skončil můj první pracovní den, den nového a nadšeného státního zaměstnance. Ještě jsem se na schůzi dozvěděl, že pacienti se už nejmenují pacienti, ani klienti, jak se jim do naší schůze říkalo, ale zákazníci. Ano, soudruzi, ode dneška nemáme klienty, ale zákazníky! Příští schůze se konala za tři měsíce. Samozřejmě celodenní s obědem atd. atp. Na schůzi jsem se řádně uvědoměle připravil, neboťjsem dospěl k názoru, že říkat pacientům, pardon: klientům, zákazníci, je blbost. A také jsem svůj názor odůvodnil. Jelikož máme zákazníky zapomnětlivé (dementia), tedy lidi, kteří si nic nepamatují, dochází k absurdním situacím. Kupříkladu: Vzali jsme zákazníky do klubu na pivo. John se šel vyčů- rat a zapomněl, jak si zapnout poklopec. I pomohl jsem mu jej zapnout. Na veřejném záchodě. A co čert nechtěl, zrovna v nejlepším zapínání tam přišel nějaký stachanovec, který zrovna překonal nějaký rekord v pití piva, a když mě viděl i skloněného nad Johnovým poklopcem, začal něco mumlat o buzerantech. To jsem, jako uvědomělý státní zaměstnanec, nemohl připustit. Pane, volal jsem zoufale, to, co vidíte, není to, co si myslíte! John je můj zákazník. Ten holomek se jen usmál a zeptal se, kterým směrem je fronta a postavil se za Johna. Proto, volal jsem vášnivě na schůzi, se musíme vrátit ke starému názvu pacient! A zase jsem nepochodil. Instrukce se shora byly zřejmě jiné a můj návrh neprošel. Naskýtá se sice otázka, proč ty schůze, když na nich smíme vše jen odkývat, vůbec konáme, ale já, odchovanec pravého socialismu, vím své. Až do té chvíle, kdy jsem navrhoval něco jiného, jsem měl pocit, že jsem nevyhoditelný, ale už ho nemám. Von ten kapitalistickej socialismus je přece jenom kapitalistickej. Jsou, soudruzi, chvíle, kdy jednomu přijde jeho výchova v právém socialismu vhod. Mám zkušenosti, o jakých se mým spolupracovníkům ani nezdá. A tak jsem zase ten tichý budovatel, souhlasící se vším, co přišlo shora a mám jen radost, že aspoň u toho nemusím nadšeně tleskat, ale jinak - už zase buduju. STANISLAV MOC (Austrálie) INZERÁT UBYTOVÁNÍ V PRAZE: 3+1 s přísluš. nebo 1+1 s příst, blízko stanice metra v Praze za rozumné ceny. Volejte +42.2.256806 nebo pište na adresu: J. Plíhal, Mánesova 48, 12000 Praha 2. 32 POLYGON 7+8/94 [pageend34]SLOUPKY JANA BENEŠE Opět pokus o svědomí národa Pokud by byla bývala nebyla byla bývala onoho dne zazněla poněkud rozměrům doby neodpovídající slova o tom, že spisovatelé jsou svědomím národa, či čeho, byl by to pokus snesitelný a vlastně docela potřebný. Velmi časově však vše znělo v prostorách Psychiatrické léčebny v Bohnicích, kde akustiku Divadla za plotem možno než obdivovat v porovnání se sály, které vybudoval socialismus, a nikoli na zámku Dobříš. To, že spisovatelé přešli z Dobříše do Bohnic, explicitně uvítala psychiatrická hvězda našich obrazovek - dr. Čimický. iniciativou Obce spisovatelů sešla se tu dne 13. řijna 1994 Konference kriminalita a literatura, byť tedy tuto konferenci otevřela Eva Kantůrková slovy o semináři. Takhle to, chca nechca, působilo hlavně dojmem shromáždění osob tiše na svém písečku želících výsluní, které jim druhdy přinesla organisa- ce společnosti pod vedením předvoje dělnické třídy, a neschopných vyrovnat se s podmínkami svobodné společnosti. Ba i cosi na vlasteneckou notu zaznělo, kopírování Západu, kterého nám netřeba. Odpudivě zle, dovolím si tvrdit, pak zazněla slova do TV Nova se usilovně obouvajícího Ludvíka Vaculíka, celkem dvanáctkrát se Ludvík na Novu obořil. Vše v zájmu dětí a jiných atributů obecné nevinnosti. Nevím, jak se Ludvík Vaculík stará o svá dítka, vím však, že bych silně nesnášel, kdyby se chtěl po svém způsobu starat o mé. A tohle tím silně zavánělo. Bah, i výzvu pronesl, kterou nelzé považovat za víc, než za výzvu po znovuza- vedení censury. Nu a poněkud komicky z týchž úst pak pobídka ku spolupráci s Literárními novinami, milým periodikem, penízem poplatníkovým živeným a milým okruhem tvůrců do sebe uzavřených obhospodařovaným. Podobně jako - na rozdíl od Novy - Česká TV z penízu poplatníkova živa jest. VybíráníTV- poplatku nebrání jí ovšem ve vysílání reklam, v čemž shledávám jistý rozlučovací dvoj bor. Převýchova pachatelů trestné činnosti pak označena také za jakýsi nezdravý dovoz ze Západu, ačkoli převýchovou kasal se už dávno před našimi soudruhy podlý pokrytec Maxim Gorký, a i naši soudruzi přece více než pilně převychovávali. Sám jsem produktem hned dvojí této převýchovy. Literární aberant Norman Mailer, respektive jeho Katova píseň, rovněž označen za nositele západní dekadence spravedlnosti. Špatná informace, špatná premisa, špatný závěr. Atd. Atp. Třebaže diskutéři byli brilantní, vtipní a elegantní, případně nikoli takoví, ale spravedlivě rozhořčení. Snad až na sám závěr to vše opravil Antonín Přidal, a budiž mu za to čest, tím základním: Kdo se cítí práv rozhodovat o tom, co je zdravé a co ne? Předmětem kritiky byla inflace násilí z obrazovek, jaksi pomíjející sílu svobody, nenutící nikoho toto násilí proti své vůli obzírat. Na druhé straně této kritiky pak pýchu vy- bublané sebedokonalosti lidstva, leč chtivé po způsobu chámů rozhodovat o tom, co je a co není pro občana dobré. Nikoli vše pak, to nutno říci zřetelně, možno považovat za zmarněný čas. Vystoupení plukovníka Miloslava Dočekala Zločin z pohledu kriminalisty, nutno považovat za vynikající, stejně jako určité části přednášky profesora Vladimíra Študenta. Za přínos konečně možno považovat také to, ačkoliv to k programu konference/semináře nepatřilo, že přítomní shodně pokládali odstranění trestu smrti z našeho zákoníku za předčasné. Na nedostatku pozornosti k obětem a přemíře k pachatelům trestných činů bylo se možno shodnout rovněž, stejně jako na neuspokojivým způsobem fungující justici naší. Škoda, že nikdo nevzpomenul, že naprostá většina této justice poděděna jest z minulosti, jakož i nepotrestanost pachatelů zločinů komunistických. Inu, leckterý z přítomných si na tomto poli v mládí škrtnul a nehodí se mluvit o provaze v domě oběšencově... Na pro člověka východního nepochopitelný rozpor mezi lpěním na lidských, tj. svých právech pro sebe, u pachatelů těch nejtěžších trestných činů a absenci výčitek tamtéž, poukázáno. Jenže ono tomu málokdy bývá jinak. Pan Masaryk o tom psal už dávno. Nu, a předvedli nám snad soudruzi jakousi výčitku za vše, co na hrbu mají? Pan profesor Študent dokonce způsobem resolutním poukázal na to, že momentálně jsou obžalovaní u soudů drzejší, než jak tomu bývalo za totality. Znělo to jako nostalgie. Zločinnost považována za produkt TV (detektivky omluveny), nu a po zákonné normě trestající propagaci násilí zavoláno, stejně jako po jakési vládní komisi, která by uvedla do funkce hezký návrh Bílého kruhu bezpečí. Pozapomenuto, soudím, že nejlepší způsob, jak zabít sebelepší myšlenku, je ustavit k její realisaci komisi. Že patřičná komise rozhodla o zákazu reklam na tabák, v době denních hlášení o inversi, což možno za eufemismus smogu považovat, nevadilo nikomu. V kuloárech pak vyslechnuto, že po pěti letech už nikoho nezajímá, kdo byl a kdo nebyl komunista... ajta krajta - zřejmě už ani to heslo onoho listopadu: ABY SE VZDUCH DAL DÝCHAT A VODA DALA PÍT také dnes nikoho nezajímá. Ze zákonodárců dostavil se jediný: Marek Benda. Zasalutujme mu! Kdy bude mít občan možnost přímé korekce omylů svých zástupců, například způsobem referenčním, jsme se ovšem nedozvěděli, ale po pravdě řečeno, nikdo se po tom ani nepídil. (Referenční volbou například volič kalifornský mohl napravit omyl zákonodárců ad vocem zrušení trestu hrdelního.) Zřejmě občansky negramotným učňům demokracie české ovšem zákonodárce, a zdá se ani spisovatelé tentokrát v Bohnicích shromáždění, cosi podobného do rukou svěřit nemohou. Přinejmenším se tato myšlenka nikomu ani ne- podvrhla. Škoda! Kriminalita totiž doopravdy ohrožuje samé základy demokratických mravů ve věcech veřejných. Z hlediska občana není jedno, zdaje občanem či poddaným, aleje lhostejné, není-li si jist poctivou prací nabytým statkem, a životem, vzhledem k třídnímu boji, anebo jen vzhledem k všelijakým volně ze řetězu vypuštěným pobertům či všelijakým šejdířům. Kriminalita samozřejmě vyvolána je také příkladem osob veřejně činných, případně přímo ve veřejné službě se nacházejících, kteří zájmu svého osobního více si hledí než důvěry voliče. Situace, při které zákonodárce i vláda působí spíše jako sbor lidí vesele utrácejících peníz, který vydělávat nepomáhali (dejme tomu na skupinku Literární noviny), než jako lidé ve službě občana se nacházející a tomuto odpovědní. Nicméně, bylo by dobré, že se jistí lidé sešli a vyměnili si názory o možné nápravě věcí, byť nápravě kdesi v nedohlednu vězící. Bud Pánu chvála, že se vyskytly názory i jiné než jednotné. Ve svém poslání neúnavná Jana Štroblová pozvala do útulku zvířat, zde navíc therapeuticky využitých, také zkušenost dekadentního Západu, dodejme, - ale to napadlo jen mne a na konferenci nezaznělo. Uháněje domů cestou na Strakonice nedodržel jsem rychlostní limit a dostal pokutu. Dobře mi tak, nepřel jsem se a sáhl po šrajtofli. Zákon je zákon a věděl jsem, že je tam limit, a i kdybych nevěděl, neznalost zákona neomlouvá. Nicméně, když jsem-se doma chystal získané bločky vyhodit, zjistil jsem, že mají razítko policejní služebny jednoho moravského městečka. Nepozdává se mi, že je to zcela v pořádku a nemám dojem, že moje pokuta šla do státní kasy. Odvolání na to, že je tomu teprve pět let, co... na mou duši, v roce 1966 vyslechl jsem v SSSR, jak jinak, názor, že sovětský člověk nemůže mít spací pytel jako my Čechoslováci máme, protože v letech 1941 až 1945 byla v Rusku válka. Co s 28. říjnem? Moudrá slova jest nám zaslechnouti tu i onde. Moudrá slova zviditelňující, inu, ledajakého hlupce slabého rozumu zejména, řekl bych, který ani úřadem svým rozumu nenabyl. Že prý jaksi 28. říjen už se nehodí, že bychom si měli najít cosi lepšího, jaksi prý modernějšího a duchu doby odpovídajícího. Ejhle, ejhle! Slyšte, slyšte pastuškové! Odpadkový duch komunismu podsvětí odpadků lidstva hovoří tu, řekl bych. Částečně z blbosti, částečně za cizí peníze, specifikovali tento typ myšlení pánové V+W už před více jak padesáti lety. POLYGON 7+8/94 33 [pageend35]Sv. Václav by se více prý hodil. Nebo snad narozeniny Václava Havla, či kouzelníka Žita? Co takhle 1. leden prý, když jsme dědictví 28. října bez dlouhých řečí zabalili? Nu, a co takhle 1. duben, soudruzi, aby bylo každému jasné, oč jde? Že to vše není jen pokračující snaha urazit a ponížit, ale pouhý šprým k milému rozptýlení? Případně našim holým lebkám by vyhovoval 20. duben. Není den jako den. Potíž je v tom, že není a nikdy nebude. Inu, nemáme nic proti svátému Václavovi, míti ovšem nutno proti čemukoli, co čecháčkovstvím, podučitelstvím ubzděným a Svatováclavskou orlicí zavání. Oním neustálým usilovným mícháním lejna s pískem v naději, že mísíme-li dosti dlouho, dosti pilně a ve svaté víře ve své poslání mísit, vznikne nakonec diamant. Snaha známá od strýce Claudia Picmause pana herce a vypravěče Menšíka, který vyráběl perpetuum mobile z březového dříví a věřil, že jednou do toho jaksi kopne a ono to začne fungovat. Snaha pilných aparátčíků, věřících, že socialismus bude fungovat přidáním ještě několika usnesení, ještě několika předpisů a ještě několika vhodných hesel. Anebo víra, že bude-li tato ulice uzavřena takto a ona křižovatka jinak než včera, zvýší to průjezdnost Prahou. Působí tyto řeči stejně odpudivě, jako když jeden politik tak rozvážně, jako vždy, navrhoval, bychom si změnili modrou barvu na vlajce a tvar klínu. Trapné, když lidé, kteří snad i čemusi rozumí, pominou se smysly natolik, že mají za to, že jim přísluší vyslovovat se k čemukoli a začnou mluvit do věcí, o kterých jim, tak řečeno, zjevně není dáno ani ponětí. Podle mého názoru to má s posláním politika země asi tolik společného, jako slovo důstojník s těmi nositeli tohoto titulu naší čacké PéeS, hráze míru, přesněji řečeno 8. roty této zločinecké organisace, kteří, a jistě to neměli z vlastní hlavy, účastní se zahlazení stop úkladné vraždy. Jedné z mnohých, které PS má na svědomí. Co jsou ty věci, o kterých takováto individua nemají ponětí? -Například čest, odpovědnost, tradice, závazek, pravdomluvnost, vlajka, hymna, ústava a takové ty jiné nemoderní věci. Máme se jich zřejmě zbavit jako škatule od televisoru, či co? Hrome, i bolševik si dal pozor, aby 28. říjen vymazal, ač to základní, co základního kdy na KSČ bylo, že byla proti tomuto státu a usilovala o jeho zničení. Leč ještě žilo mnoho lidí, kteří si pamatovali, že znárodnění bylo vyhlášeno symbolicky právě dne 28. října 1945, díky tomu, že to byl 28. říjen opět v Republice a nikoli v něčem jiném. Co takhle Den privatisace, pánové? 28. říjne, ne, tys nezradil, to lidé zradili, a na kříž bolestný Tvé srdce přibili. Takhle to kdysi napsal dnes už zapomenutý český básník. Jednou, takhle v roce 1942, soudili v Berlíně spolu skoro s dvěma desítkami dalších, jistou Marii Vančurovou. Byla ve skupině pomáhající k útěku z okupace ministru protek- torátní vlády, byla odhalena, a protože byla jen obyčejná holka z ulice, nacismus byl přece socialistické hnutí, sám strašný soudce, krvavý soudce německého Lidového soudu v Berlíně, myslím, že Freisler se jmenoval, házel jí záchranné lano otázkou, proč se dopouštěla velezrádné činnosti. Zda pod vlivem svého milence či pro peníze. A nikoli důstojník, nikoli bystrý politik, holka z ulice Marie Vančurová odpověděla: „Já jsem chtěla, aby zase byla Československá republika." Za kteroužto větu, a nic jiného, byla jí uťata hlava a jako zrádkyně Říše musela pod sekeru obličejem vzhůru, aby si ještě něco užila pohledem na padající břit. Nuže, 28. říjen znamená vyvrcholení úsilí mnoha generací a vyvrcholení úsilí těch, kteří k dosažení tohoto cíle nasazovali své životy. Nebyli to jistě podle měřítek dnešních úspěšných moudří lidé, ale byli to lidé stateční, poctiví a čestní. Mnozí umřeli. Další se pokusili jejich práci a poslání zopakovat a bývali pod vlajkou s modrým klínem pohřbíváni. Můžeme tudíž s plným právem říci, že víme o mnohých, kteří byli ochotni zemřít za zemi, vynořivší se na mapě svobodných národů dne 28. října 1918. Nevím o nikom, kdo by byl ochoten umírat za ČSSR, případně za ČSFR a na mou duši nevím ani o nikom, kdo by k tomu byl ochoten za Republiku českou. Většinou je tato svoloč složena z lidí nevinných. Jejich nevinnost vězí v tom, že jsou ovládáni parchanty, kteří neví, proč 28. říjen má být 28. říjnem. FINOVÉ BOJOVALI 30. listopadu uplynulo 55 let od sovětské agrese vůči Finsku Každá země má takovou vládu, jakou si zaslouží. Někdy 19. srpna 1969 mi buď Jiří Pištora, či Petr Pujman, svěřil jakési peníze a čtyři finské spisovatele, hosty Svazu čs. spisovatelů. Tak se stalo, že o cosi později jsem chodil po Brně se čtyřmi Finy. Pozorovali bratrskou pancéřovou pomoc v ulicích města. Bez stínu výčitky jen poznamenali: „Jsou nás jen čtyři miliony, ale bránili jsme se. “ Finsko, podle tajného dodatku sovětsko- německého paktu z 23. srpna 1939, bylo zahrnuto do sovětské sféry vlivu. Současně se sovětským útokem do zad bránícího se Polska, 17. září 1939, začala i sovětská diplomatická ofensiva proti baltským státům, končící konečně na jaře 1940 jejich anexí. Dne 5. října 1939 Moskva předestřela své požadavky také Finsku. Požadovala posunutí sovětsko-finských hranic u Leningradu výměnou za jakousi neobydlenou tundru na severu Karélie, finskou záruku bezpečnosti železniční trati do Murmanská, pronájem ostrova a námořní základny Hanko ve Finském zálivu. Nu a samozřejmé smlouvu o přátelství a vzájemné pomoci, na fous podobnou té, kterou později podepsal v Moskvě dr. E. Beneš a kterou byly přinuceny s podzimem 1939 podepsat vlády Litvy, Lotyšska a Estonska. (Litva 10. října, Lotyšsko 5. října, Estonsko 28. září 1939, součástí smlouvy bylo i rozmístění sovětských vojenských jednotek.) Jak pravili sovětští i naši odborníci na dějiny, Moskva se obávala Hitlerova útoku přes Balt, téhož Hitlera, se kterým právě podepsala smlouvu a rozdělila si „sféry vlivu" v tajném dodatku. V případě Finska vzájemný pakt o neútočení už existoval od roku 1932, jen smluvní přátelství jaksi nikoli. Jak Baltové, tak Finové měli historickou empirii a nadšení pro slovanského bratra neexistovalo. Nu a vyjednávalo se. Až do 13. listopadu, to už sovětskému nátlaku podlehla Litva, Lotyšsko i Estonsko, a kdy Rusové zorgani- sovali provokaci. Velice podobnou přepadení německé rozhlasové stanice v Glivici „polskými bandity", kterou dal dohromady Heydrich, případně bombardování německého Freiburgu vlastními letadly, což mravně zdůvodňovalo „odvetné" nálety na Anglii. Sovětská vesnice Mainila ležela asi 800 metrů od tehdejších finských hranic. Na osobní Stalinův rozkaz byla dělostřelecky napadena - a ze zločinu obviněni Finové. Finsko mělo sociálně-demokratickou vládu Wajno Tannera a takořka žádnou armádu ani výzbroj. Státní rozpočet byl převažující měrou věnován na sociální programy. Finské letectvo mělo například k disposici přesně 17 letounů. Armádu o 130.000 mužích, zatím co jen sovětská posádka Leningradského okruhu čítala půl milionu. A takořka žádnou výzbroj. Několik tisíc kilometrů dlouhou sovětsko-finskou hranici chránila „Mannerheimova linie“, dlouhá 123 km. (Tehdy byla taková móda. Kromě Maginoto- vy existovala i Metaxasova, chránící Řecko, opevnění jsme měli i my, než jsme byli vzdáni.) Stalin věřil, že Finsko se dá zastrašit. Že postačí pár dělostřeleckých salv a země před ním poklekne. Z čistě vojenského hlediska byl každý pokus o obranu šílenství a na budoucnost Finska nesázel nikdo ani zlámanou grešli. Finsko, zoufale hledající jakoukoli oporu, se obrátilo i na Německo. Náměstek říšského ministra zahraničí Weitzsácker odpověděl na dotaz finského velvyslance Wuorimaa, že Říše nebude nijak zasahovat do vztahů finsko-sovětských. Tak to tedy vypadalo s tou „Hitlerovou hrozbou", kterou se svou agresi pokoušel předvoj lidstva obhájit později. Moskva, „spravedlivě rozhořčena finskou agresí a smrtí nevinných vesničanů", vypověděla dne 28. listopadu „Smlouvu o neúto- čenP. 30. listopadu začaly bojové akce. Málo se dnes ví o tom, že první vpravdě teroristický útok na otevřené město podniklo toho dne Rudé letectvo náletem jednoho tisíce strojů na Helsinky. Stošestasedmdesát strojů Rudého letectva však nad Helsinky nedokázalo doletět. Zároveň byla vytvořena na prvém kousku okupovaného finského území v Terioki „Lidová vláda Finské demokratické republiky“. (Vzor byl použit ještě za Leninova života na Dálném východě i na Kavkaze, tudíž žádná deformace Stalinova, později to fungovalo v Madarsku a konečně byl podobný pokus učiněn i u nás roku 1968.) Vládě předsedal starý veterán Kominterny a bývalý Leninův 34 POLYGON 7+8/94 [pageend36]tajemník Otto Kuusinen. Nu a s touto vládou SSSR ihned hbitě po- depsal tu ždanou Smlouvu o přátelství a vzájemné pomoci. Naplánována Karelo- finská sovětská socialistická republika. (Později vskutku vznikla, aby byla ještě později zase zrušena.) Jak už to v plánovaném hospodářství bývá, byly dokonce natištěny i mapy, na kterých byly baltské státy už jako sovětské republiky, a to ještě v době, kdy právě s jejich vládami podepisovala Moskva své „Smlouvy o přátelství". Pravda, komunistické přátelství. Dost důležité adjektivum. Asi jako v případě demokracie a lidové demokracie, kdy to znamená rozdíl mezi kazajkou a svěrací kazajkou. Obdobně tomu bylo s Finskem. Mapy později padly do rukou wehrmachtu. Nemalou Stalinovou snahou ovšem rovněž bylo ohromit Hitlera něčím takovým, čím ohromil Hitler svět v Polsku. Podobně,jako když později za Chruščova usnesl se ÚV KSSS na pěstování kukuřic a kázáno rozsévat ji z letadel na Sibiři v naději, že to Sibiř změní v lowu či Kansas, ani tentokrát události, díky těm zatraceným Finům, nenásledovaly patřičné usnesení. Nejprve se Finové nezalekli ultimata, svou integritu národní i státní nehodlali kompromitovat ani tváří v tvář tak zvaným ne-, předvídaným následkům. Státnost se prostě udržuje, i když prší. Postupující sovětské kolony narazily na odpor, který nedokázaly překonat. I náš, a vůbec světový slovník, byl tehdy obohacen o heslo „Molotovův koktail". Vynalezli ho Finové náhradou za chybějící dělostřelectvo. Ukázalo se, že lyžař s flaškou je nad tanky, a v severských podmínkách stačí družstvo odstřelovačů na lyžích na celou di- visi. V prosinci nejsou tam na severu „bílé noci", ale naprosto černý den. Vysloveně minijednotky Finů ve sněhových maskáčích, které se šily v každé rodině z lajntuchů, pronikaly stovky kilometrů do sovětského týlu, likvidovaly štáby a zásobovací základny, aby opět beze stopy zmizely. Sovětské jednotky kupodivu neměly ani pořádnou zimní výstroj, ztráty omrzlinami vyřazovaly celé jednotky. Nikdo z rudoar- mějců neměl lyžařský výcvik. Chyběly automatické zbraně, zatím co Finové dokázali vyrobit zázračně jednoduchý samopal su- omi. Dne 20. ledna 1940 mluví v BBC Winston Churchill. Inu, známý válečný štváč a nepřítel pokroku: Finsko ukazuje, čeho jsou schopni lidé svobodní. Služba, kterou Finsko vykonalo pro lidstvo, je skvělá. ... Mnohé iluse o sovětském Rusku byly rozptýleny v těchto několika týdnech urputného boje na polárním kruhu. Každý může vidět, jak komunismus rozkládá duši národa, jak ji činí bezectnou a hladovou v míru, jak nízkou a odpornou ve válce. Nemůžeme říct, jaký bude osud Finska, avšak nebylo by truchlivějšího obrazu pro zbytek civilisovaného světa, než kdyby byl tento skvělý severský národ nakonec udolán a vydán otroctví horšímu než smrt, tupou brutální silou, jež nad ním má početní převahu. Kdyby však světlo svobody, dosud tak jasně zářící na dalekém severu, mělo být v této oblasti nakonec přece jen zhašeno, oznamovalo by to snad návrat do temných věků, kdy každá stopa lidského pokroku, který se rozvije! po dva tisíce let, by byla smetena. Stalin, okamžitě po prvních katastrofách svého tažení, nalezl vhodný recept. Finové mají lyžaře? Nakázal okamžitě mobilisaci členů všech lyžařských klubů a jejich nasazení na frontu. Záhy je tam potkala nehrdinská a zbytečná smrt. Někteří frontoví velitelé byli popraveni a z Dálného východu byl povolán generál Štern. Timošenko nahradil na místě lidového komisaře obrany Vorošilova. (Ten ale zůstal v Politbyru.) Teprve po soustředění 27 divisí s více než 6000 dělostřeleckých zbraní a tanků se podařilo Timošenkovi prorazit Mannerheimovu linii. Nebyly to jen ztráty na lidech a materiálu (dosud nikdy a nikde ověřitelné, sovětská vláda svému lidu pravdu nikdy nezveřejnila, ale údajně měl SSSR na milion padlých). Skomírající Liga národů označila SSSR za agresora a vyloučila. Země se ocitla tam, kam vskutku patřila. Podobného odsouzení se dostalo v té době militaristickému Japonsku, fašistické Itálii, nacistickému Německu a tecf tedy do tohoto klubu vstoupil i socialistický Sovětský svaz, k oslavě jehož pokroku statečně vyli levicoví intelektuálové celého světa. Britská a francouzská vláda, vedoucí proti Německu svou podivnou válku té zimy, konaly na vlnách světových sympatií pro Finsko horečné přípravy poskytnout zemi pomoc. Také to vhodně odpoutávalo pozornost od faktu, že proti Hitlerovi nedělaly nic. (Amerika poslala 232 letadel.) Ze Švédska dorazily tři tisíce dobrovolníků a ve Francii byl zformován Pomocný sbor o 50.000 mužích, ale nikdo dost dobře nevěděl, jak tyto síly do Finska přes neutrální Norsko a Švédsko dopravit. Posléze usouzeno, že invasí přes norský Narvik počátkem dubna 1940. Finská vláda však v březnu 1940 usoudila, že nehodlá ze své země udělat nové Španělsko, které o málo dříve právě skončilo svou občanskou válku, a roli zkušební střelnice velmocí. Požádala o příměří a přistoupila na nové sovětské podmínky. Samostatnost země byla však uhájena. Sovětský svaz si přisvojil celou Karélii včetně města Viipuri a záliv se všemi ostrovy. Západní a východní břehy Ladožského jezera včetně finských měst. Kuolajarvi a Merkrjavi. Ve spěchu z těch míst prchalo do vnitrozemí 400.000 Finů. Moskvě byl samozřejmě pronajmut Hanko. „Lidová Kuusinenova vláda" se vytratila ze scény tak zázračně rychle, jak se objevila. Kuusinen se stal předsedou Nejvyššího sovětu Karelofinské sovětské socialistické republiky, v roce 1940 vytvořené z Karélie a agresí získaného území. Teprve roku 1956, když už pokročila „finlandisace" Finska samého, byla tato republika zase zrušena a navrácena jako Karelská autonomní republika do svazku RFSR (Ruské federatívni socialistické republiky). (Naši specialisovaní milí čeští vědci - není nad odborníky na pře- vařené lejno - samozřejmě ihned překotně vyřadili Karelofinsko jak ze slovníků, tak z pravidel pravopisu.) Byla to však experience této války, která definitivně přesvědčila Hitlera, že sovětské Rusko je kolos na hliněných nohou, a může být snadno poražen. Nekalkuloval, soudruh Hitler, s organisačními a hospodářskými možnostmi USA a Velké Británie. Jeho tažení na Moskvu v prosinci roku 1941 bylo zastaveno britskými Hurricany. Zakrátko Britům chyběly na Dálném východě proti Japoncům. Generál Štern, sovětský vítěz této války, byl na Stalinův rozkaz zastřelen v dubnu 1941. Teprve pensista Chruščov dokázal napsat: Měli jsme výhodu volby času a místa. Počtem jsme nepřítele mnohonásobně převyšovali a měli na přípravu svého tažení dostatek času. Přesto, i za těchto nejvýš možných příznivých okolností, jsme nakonec pouze s velikou námahou a s enormními ztrátami dokázali dosáhnout vítězství. Vítězství, dosažené za podobných okolností, je vždy morální porážka. Náš lid o tom samozřejmě nikdy nevěděl, nikdy jsme mu neřekli pravdu. Překlad W. Churchilla od Dr. Leo Brauna z Churchillova sborníku DO BOJE, vydaného nakladatelstvím Borový roku 1946. Nikita Chruščov citován i přeložen z amerického vydání .Chruščov Remembers", excerpt pro vysoké školy z roku 1982, Chapman College California Print 1986. □ ŠPANĚLSKO - COSTA BLANCA D ENI A „RÁJ SLUNCE A ZDRAVÍ" VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny. Bližší informace podá Věra Divoká, tel. (+34.6) 642 2278 fax (+34.6) 578 3448 nebo 642 2133. POLYGON 7+8/94 35 [pageend37]Dějepis, jak jsme se ho ve škole neučili Drama dvou národů v jedné zemi Zápas Čechů s Němci o Čechy LADISLAV JOSEF BERAN Proč se zabývat touto poněkud nepříjemnou minulostí? Státoprávně je záležitost přece navždy vyřízena. Ale ignorovat minulost lze jen za předpokladu, že život je beztvarým sledem nesouvislých událostí. Pak můžeme za jakýmkoli nedorozuměním, konfliktem i zločinem udělat onu „tlustou čáru“; za předpokladu ovšem, že i druhý postižený je zticha. Je ale takový bezbřehý pragmatismus ještě lidským životem? Ten se musí snažit poznávat mnohostranné souvislosti vlastních činů a dospívat k zodpovědnosti za vlastní jednání minulé i současné. Dobrý záměr a plán pro budoucnost může vznikat jen z této zodpovědnosti. To platí jak pro jednotlivce, tak pro život celých společností, národů. Zmínky a krátká líčení sudetoněmec- ké záležitosti v českých mediích vzbuzují většinou dojem, že celý problém vznikl teprve příklonem většiny sudet- ských Němců k Třetí říši, její vůlí k odtržení od první republiky, tedy jejich vlastizradou, způsobenou zřejmě jejich hromadnou proradností. A bylo jen holou důsledností, že toto obyvatelstvo bylo po vítězství posláno tam, kam (ovšem v jiném smyslu) předtím chtělo. Takové zobrazení je v českém masovém smýšlení pevně zakotveno. Chceme poukázat ve stručných náznacích na drama, tedy vnitřní souvislost onoho národnostního zápasu v době mezi 1848 a 1946, a sice ne v obvyklém pojetí, jako kdyby se „za Rakouska“ jednalo jen o zápolení s „Vídní“, a po něm už bylo vše vyřešeno, dokud „nepřišel Henlein“; budeme se zabývat především kontinuitou zápasu s Němci českých zemí během zmíněné doby. (Národnostní označení „Němec“ používáme ve smyslu dotyčné doby - kromě pro Němce z Německa - i pro veškeré německy mluvící obyvatelstvo habsburských zemí. Národnost rakouská a souhrnné označení „Sudetoněmci“ pro německé obyvatelstvo českých zemí vznikly až 1918.) Tento boj je u nás většinou podivuhodně zamlčován, zato je ale náš národnostní konflikt přenášen na události a pochody v minulosti vzdálenější, jež však ve skutečnosti neměly v takovém smyslu národnostní charakter; například stavovské povstání 1618, bitva na Bílé hoře, poprava „českých pánů“ 1621 (více než polovina jich byla jazyka německého), a podobně následující konfiskace a rekatolisace neměly s národnostním utlačením a germanisací, jak jisté vlivné směry české propagandy celým generacím namlouvaly, nic společného. Určitá jazyková germanisace nastala až v období absolutismu, především za Josefa II. Roku 1784 byla zavedena němčina jako úřední jazyk správy habsburských zemí. Bylo to opatření racionální pro zjednodušení správy a ve prospěch poddaných zemí; jejich odlišné jazyky tím neměly být potlačovány. V základním školství zůstal vyučovacím jazykem jazyk obyvatelstva, u nás tedy čeština a němčina. Upřednostnění němčiny v celém společenském dění to ovšem přece jen za následek mělo. Opravdovou germanisaci ale podpořil další a rozhodující faktor: energické německé národní obrození, probíhající zhruba od poloviny 18. století. Obrodou jazyka, návratem němčiny do salonů dosud porománštěných vyšších vrstev, rozkvětem klasicko-romantické literatury započal vzestup německé národní kultury na světovou úroveň. S ním nastal rozmach ostatních oblastí národního života, divadla, hudby, výtvarného umění, uměleckých řemesel, řemesel a průmyslu, hospodářství; přišlo období první bouřlivé industrialisace a s ním proměna, re- strukturalisace celé společnosti. I v zemích Koruny české budovali zde usedlí Němci zařízení a posice nové epochy a jejich bohatnoucí měšťanstvo se stávalo novou, sebevědomou a politicky aktivní vrstvou. Teprve do této situace vstoupilo české národní obrození, tedy o jednu až dvě generace po obrození německém. Franz Martin Pelzel („Pelcl“) založil na pražské Karlo-Ferdinandově universitě 1793 katedru českého jazyka a literatury; následující rozmach českého národního obrození, během první poloviny 19. století především kulturní (v užším slova smyslu) povahy, byl podstatnou měrou podporován šlechtickými mecenáši, liraběcími domy Stembergů, Chotků, Deymů, Kolowratů, Kinských a dalších, veskrze v duchu zemského patriotismu, „bohemismu“, zahrnujícího obě národnosti a oba jazyky. Šlechta jím též posilovala specifickou posici země proti vídeňskému centralismu, v níž zdůrazňovala dvojnárodnostní kulturu. V revoluci roku 1848 zaujalo vzkvétající německé měšťanstvo, nedílně též v českých zemích, pokrokový demokratický postoj a připojilo se k liberálnímu a německy vlasteneckému hnutí Frankfurtského národního shromáždění. Česká strana, ústy svého vůdce Palackého, frankfurtské pozvání odmítla a zaujala postoj konservativní, rakouský monarchistický, což jí mělo před nadnárodním trůnem získat výhodnější postavení oproti tehdy „nevěrným“ Němcům. Vznikající národnostní rozkol v zemi se dále prohloubil českou revolucí červnovou, jejím národnostním a sociálním radikalismem, jenž německý revolučně měšťácký liberalismus daleko předčil, ovšem na opačnou stranu, než předtím konservatismus Palackého. V této bouřlivé atmosféře formuloval Havlíček-Borovský poprvé osudové myšlenky, namířené proti rovnoprávnosti v zemi, o níž zápasili umírnění politikové obou národů: požadavek nadvlády Čechů, zdůvodněný tím, že jim tato země historicky patří. Pro Němce lze připustit jistou rovnoprávnost ve škole a v úřadě; vyvstala i myšlenka vysídlení Němců. Ať byly tyto požadavky jakkoli vzdálené panujícím mocenským poměrům, jednou do světa postaveny, musely nezvratně v budoucnosti působit dál. Ale působily i v přítomnosti: u Němců vyvolaly první pocity ohrožení, národnostní uvědomění a obranné reakce. V několika německých městech Čech byly uspořádány sbratřovací slavnosti se saskými sousedy, jako protest proti hrozícímu vzniku českého státu v rámci monarchie. Původní nepřátelé, potlačite- lé revoluce, se pak pro Němce stali zachránci před českým nebezpečím. Starý zemský patriotismus, bohemismus, byl jakožto politický postoj v měšťanských táborech pohřben. Jen nadnárodní tábor 36 POLYGON 7+8/94 [pageend38]vyšší šlechty jej zajímal až do konce, čímž působil i v celém dalším průběhu jako vyrovnávající a usmiřující faktor, aniž by ovšem konečný výsledek podstatněji ovlivnil. Energický hospodářský rozvoj českého živlu v druhé polovině století vyšel především ze zemědělství. Úrodné roviny živily dlouhodobě průmyslové pohraničí, čímž zemědělství finančně sílilo. To podmínilo vznik potravinářského průmyslu, převážně v českých rukách; jeho prosperita umožňovala postupný růst průmyslu strojírenského. Ke konci století tak stálo proti německému i české kapitálově silné velkoměšťanstvo. S tímto vzestupem šel ruku v ruce český ofen- sivní postup na poli politickém, zahájený hlavně liberální érou 1860. Český zápas této doby, tedy naše vlastní téma, se stal oproti kulturnímu obrození první poloviny století hnutím globálním. Počáteční stav byl pro Čechy značně nepříznivý; národnostní složení legislativních, a v důsledku toho i exekutivních orgánů bylo výsledkem třídně cen- surního volebního systému, který zaručoval nadvládu Němců. Zemské sněmy (český: 241, moravský: 100 poslanců) volily své zástupce do Říšské rady (hlavní legislativní orgán, dolní sněmovna, 343 zástupců ze všech zemí monarchie). Roku 1861 bylo z 54 poslanců z Čech 20 české národnosti, z Moravy z 22 jen 4 a Slezsko (tedy náš kousek celého Slezska, jako doposud) zastupovali jen Němci. Češi nastoupili do vytrvalého boje za změny ve volebním a sněmovním systému. Významného úspěchu bylo dosaženo hned na začátku novým komunálním zákonem (1862); alespoň obecní zastupitelstva zrcadlila nyní skutečné složení obyvatelstva. Češi mohli na této úrovni v převážně českých obcích své požadavky prosazovat. Vlastním počátkem německého nacionalismu v habsburských zemích byla porážka Rakouska Pruskem u Sadové 1866. Domácí Němci jí ztratili vědomí celonárodní opory v Německém spolku, který jí zanikl, a cítili se být vydáni na pospas neněmecké většině Řakouské říše, což bylo zesíleno Bismarckovými intervencemi ve prospěch neněmeckých národů při mírových jednáních v zájmu oslabení Vídně. Zástupci čeští (Palacký, Rieger), polští, slovinští a chorvatští (biskup Strossmayer) jednali s dobrými vyhlídkami o federalisaci říše. Tyto snahy byly ale zmařeny daleko vehementnějším nátlakem maďarským, který dosáhl svého cíle „vyrovnáním“ 1867, jímž bylo zrovnoprávněno pouze Maďarsko: vzniklo soustátí Rakousko- Uhersko se společným panovníkem, společnou armádou a měnou. Politické důsledky tohoto „dualismu“ byly katastrofální; nejen násilné pomaďaršťování národů velkého Uherska, nýbrž též neustálý nátlak Maďarů na západní část říše, prosazování jejich zájmů pod výhrůžkou odtržení nebo alespoň neplacení smluvního podílu do říšské pokladny, vyděračské znemožňování emancipace ostatních národů, jmenovitě Čechů, aby postavení Maďarska zůstalo výsadním. Pro Čechy se podobné postavení v říši stalo cílem pro celá další desítiletí: jejich situace byla ale dodatečně znevýhodňována tím, že jejich země nebyla jednotná, Němci z Čech se stavěli proti autonomii, protože by je přivedla do menšinové situace. A jakmile autonomie hrozila, žádali politicky správní oddělení pohraničních německých území, na což zase nechtěli nikdy přistoupit Češi, činíce si nárok na zemi celou a nedílnou, v jejích historických hranicích. Tyto neslučitelné posice měly zůstat neměnné až do tragického konce dramatu. Vyváženého kompromisu nebylo nikdy dosaženo. Pro české cíle bylo též nezbytné sloučení s Moravou a naším kouskem Slezska, což vyvolávalo z obdobných důvodů odpor všech Němců monarchie, o Maďarech ani nemluvě. Ale ani čeští Moravané nebyli příliš nakloněni spojení s Prahou, spolehlivě byli pro ně získáni až značně později; Slezsko je vůbec odmítlo. Nejtěžší etapy zápasu museli vybojovat Češi z Čech sami. Roku 1871 byla už autonomie („Fundamentální artikly“) s novou vládou téměř dojednána, ale bouřlivým odporem všech zmíněných protivníků byla smlouva znemožněna. I další zápas Čechů 0 jejich zem se tedy musel odehrávat v prostoru celé západní části říše. Významným úspěchem byl nový volební zákon 1882, který silně snižoval voličský census a tím zajišťoval trvalou českou převahu v zastoupení země. Pražská universita byla téhož roku rozdělena na českou a německou. Už v předcházejících letech byla profesorská místa obsazována dvojitě, vědci českými a německými, takže rozdělení nepřineslo personální problémy. Vznikly ale dlouhodobé tahanice o universitní insignie, o následnické právo atd. Mezi studentstvem obou národností docházelo k projevům nepřátelství, několikrát 1 hromadným. Technika (založená 1806) byla rozdělena už v letech 1868/69. Českým rozmachem během celého století se Němci v Praze dostávali do stále tísni- vější menšinové a neklidné situace, takže už koncem století vážně uvažovali 0 přenesení své university do některého německého města v zemi, nejspíše do Liberce; k uskutečnění však z různých důvodů nedošlo. V českém povědomí se začala rýsovat možnost žít i bez Rakouska, respektive po něm; to se týkalo i někdejšího austro- slavisty Palackého. Jeho konservativní strana staročechů prováděla vcelku efektivní „politiku malých kroků“, jíž Češi dobývali politický terén kousek po kousku. Daleko větší odstup k mocnářství 1 k domácím Němcům pěstovali mlado- češi (v čele s bratry Grégrovými a Karlem Sladkovským), kteří též měli v Sokolu nástroj národnostní aktivace mas. Po volebním vítězství nad staročechy 1889 vedli národní politiku. Už v osmdesátých letech otevřeně publikovali plány počeštění celé země, což ovšem jen zostřovalo pocit ohrožení, nacionalismus a nepřátelství Němců. V Zemském sněmu přecházeli nyní oni k politice obstrukcí, v jejich oblastech vznikaly hromadně národní spolky a svazy. Také struktura obyvatelstva se během století nepřetržitě měnila ve prospěch Čechů; v českých zemích bylo Němců roku 1847 42%, 1863 38%, 1918 35%. Především tři faktory tuto tendenci ovlivnily: větší porodnost u zpočátku agrámějšího českého obyvatelstva, dále příklon dvojjazyčných i německých obyvatel k české národnosti - pro mnohé byla ve svém vzestupu přitažlivější - a konečně mnohem větší vystěhovalectví německého obyvatelstva do Německa a do Vídně - z důvodů hospodářských i z pocitu národního ohrožení. Dojem české expanse ještě zvyšovalo stupňující se české přistěhovalectví do oblastí dříve čistě německých, především k důsledku další výstavby průmyslu v pohraničních oblastech. Za dělníky přicházeli čeští živnostníci, obchodníci a posléze úředníci, učitelé a inteligence. Téměř ve všech pohraničních městech tak vznikaly stále početnější české menšiny. Roku 1897 bylo konečně dosaženo ústavního zrovnoprávnění obou zemských jazyků. Jelikož tento požadavek nebyl pro Čechy problémem, pro Němce ale ano, pronikalo navíc mnoho českých úředníků do německých oblastí. Starý německý požadavek územního oddělení se nepodařilo prosadit. V Říšské radě vznikla krise, v německých městech Čech i Rakouska se zvedly protestní demonstrace i bouře, demokratická zařízení byla ochromena a vláda byla nucena řídit stát pomocí nouzových zákonů. POLYGON 7+8/94 37 [pageend39]Česko-německý zápas ochromil politický život celé Cisletánie (západní část dvojmonarchie). Teprve roku 1905 bylo dosaženo uklidnění, zvlášť díky sílení nových, nadnárodních politických sil: sociální demokracie a křesťansko-soci- álního hnutí. Nový volební zákon zavedl téhož roku všeobecné a rovné volební právo a nové volební okresy v českých zemích, jejichž hranice pokud možno souhlasily s hranicemi jazykovými, tvořily určitý základ k přece jen zamýšlenému oddělení národnostních oblastí. Volby roku 1907 přinesly významné změny: sociální demokracii jako nejsilnější frakci, ale přemoženou koalicí stran křesťanských; nacionálni strany poklesly na síle a významu. Neúspěchy v jednáních mezi Čechy a Němci v Cechách vyvolaly roku 1913 opět celostátní krisi. Němci blokovali činnost Zemského sněmu, Češi činnost Říšské rady. Vídeňská vláda si nevěděla jiné rady, než zrušit - beztak slabou a už málo uspokojující - zemskou autonomii českých zemí. S touto psychologicky tak nešťastnou hypotékou musela o rok později vstoupit do války. Ta skončila pro Němce v Čechách katastrofálně. Všem národům Evropy zaručoval Wilsonův program sebeurčení - jen českým Němcům bylo toto právo upřeno, zásluhou neústupnosti české politiky, jež trvala houževnatě na hranicích historických (ovšem jen pro země české). Čeští Němci prohlásili vzdor tomu 29. října 1918 prostřednictvím naprosté většiny svých poslanců svá území za provincii nové republiky rakouské, Praha ovšem bez ohledu na vůli obyvatelstva i na protesty Rakouska obsadila tato území během listopadu a prosince vojensky, což se neobešlo bez místních bojových akcí. Čemu se Němci po řadu uplynulých desetiletí úporně bránili, a sice na kolbišti demokratického systému, stalo se pro ně rázem skutečností, a sice cestou mocenskou, totiž život pod českou nadvládou. Na územní oddělení a vnitřní autonomii, o něž pro ten případ usilovali, nebylo ani pomyšlení; cítili se být vydáni na pospas dávnému protivníkovi, stali se občany třetího řádu. Češi - i ústy presidenta Masaryka - je opět před celou politickou veřejností prohlásili za „přistěhovalce a kolonisty“. Nový, údajně národní stát byl ve skutečnosti krajně mnohonárodnostní. Vládnoucí národ - Češi - činili pouhých 46% obyvatelstva; aby bilance vycházela alespoň o trochu lépe, prohlásili se se Slováky za jeden - státotvorný - národ a dosáhli tak 66%, Němci měli 22,5% (víc než Slováci: byla to ještě menšina?) Maďaři 5%, Poláci 0,7%, Podkarpatští Rusové 3%. Pohraniční Němci, dříve několika rozdílných etnických ražení a dialektů, se stmelili do jednoho kulturního a politického osudového společenství, téměř nového národa Sudetských Němců. (Předtím se označení Sudety používalo jen zřídka, povětšinou ve vědecké zeměpisné literatuře pro jen menší část českého pohraničí.) Počátek nového soužití byl dán nepříznivě ovlivněn událostmi ze 4. května 1919, kdy byly - v den otevření parlamentu nového Rakouska - uspořádány ve většině sudetských měst protestní demonstrace, aby světová veřejnost byla upozorněna na upírání práva na sebeurčení Němců v českých zemích. Československé vojsko do demonstrací střílelo, padlo 54 účastníků a mnoho bylo zraněno. Stalo se tak např. v Kadani, Karlových Varech, Chebu, Stříbře. Při následující pozemkové reformě nebyla občanům německé národnosti přidělena žádná půda. Řada zákonů, mezi nimi i národnostně tak citlivý jazykový zákon, byla vydána bez německé legislativní účasti. Vzdor těmto nepříznivým předznamenáním se po počátečních nezdařených pokusech podařilo navázat určitou politickou spolupráci. Předseda vlády Antonín Švehla, „virtuos kompromisu“, dosáhl účasti většiny sudetoně- meckých stran a do své vlády postavil dva německé ministry. Pro tuto spolupráci s pražským centrem se ustálilo označení „sudetoněmecký aktivismus“; během následujících desíti let byl podporován zhruba čtyřmi pětinami německého voličstva, nicméně asi spíš jako rozumná nezbytnost, než jako vlastenecká náklonnost. Ale i s rozumnou nezbytností to bylo pro Němce nesnadné. Státem všemožně podporováno bylo podnikání české, německé pokud možno brzděno, ovšem v rámci zákona. Do německých obcí a měst bylo nasazováno co nejvíc českých úředníků a zaměstnanců, růst českých menšin - a tím i škol a dalších zařízení - byl všemožně podporován. I v klidných dobách mezi 1921 a 1930 bylo ze státních služeb propuštěno na 33 tisíc Němců, ale zároveň bylo vzato do služby 41 tisíc zaměstnanců českých. Všechny veřejné nápisy musely být česky a německy, v německých školách byla čeština povinná, bylo počítáno s postupným počešťováním obyvatelstva. Takový všudypřítomný národnostní tlak nevyvolával u průměrného Němce právě sympatie k československému státu. Po odchodu Švehly z politické scény už nebylo na české straně ochoty vycházet vůbec v něčem Němcům vstříc. Jejich pro- republikoví „aktivisté“ stáli před svými voliči bez výsledků. Situace se dál značně zhoršila hospodářskou krisí třicátých let. Sudetoně- mecké pohraničí jí bylo postiženo zvlášť těžce. Vláda sice nepřihlížela událostem nečinně, byly uskutečňovány rozsáhlé investiční programy, ale převážně ve prospěch českého a slovenského těžkého, strojírenského a stavebního průmyslu. Pod státním řízením tak probíhal přesun výrobních kapacit z převážně lehkého průmyslu Sudet do zmíněných oblastí. Státní a státem ovlivněné zakázky šly, když ne do vnitrozemí, pak radši do spřátelené ciziny než do Sudet, i když tam pro ně byly kapacity a podmínky připraveny. To ovšem u Němců vyvolávalo bezmocnou zlobu. Z 846 tisíc nezaměstnaných v celé republice roku 1936 připadalo 525 tisíc na Němce. Za hranicemi, v sousedním Německu, vyvolával naproti tomu zdánlivý hospodářský rozkvět nacistického režimu silné dojmy, a vyhlídky na osvobození z českého útlaku lákaly. Henleinova Sudeto- německá strana byla sice zpočátku zaměřená na zápas o co největší autonomii v rámci republiky, časem v ní ale zvítězila snaha o připojení k Hitlerovu Německu, v listopadu 1937 se Vůdci podřídila úplně. Nemalou roli pro smýšlení Sudetoněmců hrálo přitom uzavření paktu o vzájemné pomoci mezi Československem a Sovětským svazem (1935) a z něho plynoucí částečná mezinárodní isolace republiky. Volby roku 1935 přinesly v Sudetech přímo převrat: Henleinova strana dostala 68% německých hlasů a stala se nejsilnější stranou v Československu vůbec. „Aktivistická“ politika se tím smrštila na bezvýznamnou míru. Sudetští sociální demokraté spolu s několika menšími stranami podporovali nicméně spolupráci s republikou až do konce. (Nepostrádá jisté grotesknosti, že čeští sociální demokraté vystupovali roku 1918 obdobně až do konce proti rozpadu starého Rakouska.) Zvlášť po připojení Rakouska v březnu 1938 dostaly události rychlý spád. V obecních volbách téhož jara dostala Sudetoněmecká strana dokonce 87% hlasů. Beneš byl nucen zanechat své zdr- žovací taktiky a - též pod vlivem britského a francouzského nátlaku v tzv. III. a později ještě IV. plánu - vyjít Sudeto- němcům dalekosáhle vstříc. Ale bylo pozdě; Sudetoněmecká strana dostala mimoto z Berlína příkaz, na žádné pod- 38 POLYGON 7+8/94 [pageend40]minky už nepřistupovat. Ve Velké Británii se na počátku války soustředilo nejen československé zahraniční politické vedení, ale i vedení sude- toněmecké sociální demokracie v čele s Wenzlem Jakscliem. Britská vláda se snažila přimčt obé strany ke konstruktivní spolupráci, aby se tak vytvářely základy pro poválečné demokratické soužití. Beneš se podvolil z nezbytí a zřejmě jen formálně. Brzy začal formulovat první, opatrné varianty „transferu“. Měl se týkat jen aktivních nacistů mezi Sudeťany. Další plány už zahrnovaly asi třetinu obyvatelstva. Mezitím intrikoval Beneš proti Jakschovi a ostatnímu sudetoně- meckému demokratickému exilu, takže už během roku 1942 byli z veškerých jednání vyloučeni. Následující plány počítaly s odstoupením menších, čistě německých částí Sudet a transferem už většího podílu obyvatelstva z oblastí ostatních. Beneš plány dále stupňoval, ale s obludným návrhem transferu téměř veškerého obyvatelstva nemohl před Brity předstoupit, ač stáli vůči Německu v plném válečném nepřátelství. K uskutečnění takového plánu mu mohl dopo- moci jen stalinismus. Tak se stalo „konečné řešení“ sudetské otázky jednou z příčin zaprodání Československa Sovětům. Počáteční měsíce „odsunu“ byly zcela neorganisované. V pohraničí se mohli plně vyžívat sadisté, sexuální zvrhlíci, kolaboranti, kteří se potřebovali „osvobozenecky“ vyznamenat, a především ovšem lupiči. Nedozírným krutostem, nejen při „pochodech smrti“ a v koncentrácích bez potravy a hygieny, ale především ve skrytu tisíců bytů a domků padlo teroru za oběť podle střízlivých německých odhadů na dvě stě tisíc lidských životů, podle skrovných údajů českých komunistů „pouze“ asi desetina tohoto množství. Teprve po Postupimských dohodách v srpnu 1945 nabýval „odsun“ organiso- vanějších forem, jež si nevyžadovaly tolik lidských životů, na pozdější nátlak Spojenců nastalo pak další zlepšení, takže v závěrečných fázích v roce 1946 mohli konstatovat upokoj ující průběh „transferu“ z Československa. V oblastech obsazených Američany k počátečním krutostem ve větším měřítku nedocházelo; jsou ovšem známy případy, kdy i sovětští důstojníci učinili českému běsnění přítrž. A vyskytlo se i nemálo českých lidí, kteří bez ohledu na krajní osobní ohrožení proti krutostem vystoupili nebo milosrdně mírnili jejich následky. Většinou zůstávají neznámi. Retribuční dekret z 19. června 1945 prohlásil veškeré jednání proti republice od května 1938 za trestné; dekret z 21. června 1945 konfiskoval zemědělský majetek Němců, Maďarů a zrádců: dekret z 25. října 1945 vyvlastnil bez náhrady veškerý majetek těchto skupin obyvatelstva; parlamentámě nebyly tyto dekrety nikdy ratifikovány (i když by to tehdy nebylo problémem). Drama dvou národů v jedné zemi skončilo. Bylo to vlastně drama poněkud jednotvárné, Češi v něm byli téměř sto let na stálém postupu, Němci v obraně, na ústupu, s pocitem ohrožení, jak už z dob poměrně regulérního zápasu ve starém mocnářství, tak především následkem mocenského prosazení všech českých požadavků (vyjma toho posledního: odsunu) v první republice a hrozby dalšího národnostního ústupu bez konce. Jejich „zkratové“ jednání vůči nacistické politice lze na základě těchto zkušeností pochopit, i když ne ospravedlnit. Jak jsme i na sobě poznali: není zodpovědné, připojit se k nějakému politicky mocenskému hnutí na základě okamžitých emocionálních dojmů a povrchního řešení momentální situace; k zodpovědné volbě politického kursu je nezbytné důkladné poznání jeho podstaty. Naši Němci zaplatili za své pomýlení, k němuž jsme je ale do značné míry sami dohnali, nesmírně draho. Rozsáhlým nacistickým zatýkáním sociálních demokratů, katolíků a dalších hned po obsazení, nepoměrně vysokým podílem padlých ve válce (215 tisíc) a nakonec ztrátou vlasti. Ale také naše „vítězství“ bylo úzce spojeno s pomýlením bohužel značně analogickým. A k tomu s hrubým znevážením nejzákladnějších lidských práv, která jsou přiznávána i příslušníkům národů poražených. Především práva na život a osobní integritu civilních osob, k tomu v době míru a ve zřízení údajně demokratickém; a jak lze pohlížet na právo na vlast, i když ji dotyčná skupina obývá „pouhých“ 700 let a jako první a jediná toto území kultivovala, i když nebyla srozumněna s nadvládou jiné národnostní skupiny? Nacistické zločiny byly nezvratně a mezinárodně odsouzeny; následnický stát Třetí říše, i když sám bez viny, za ně převzal zodpovědnost. Detmoldské prohlášení Sudetoněmeckého krajanského sdružení se roku 1950 oficiálně a slavnostně zřeklo pomsty a odplaty a nabídlo Čechům novou kapitolu ve vzájemných vztazích. Ministr Seebohm, mluvčí Sudetoněmeckého krajanského sdružení, poprosil v křesťanském duchu před politickou veřejností roku 1963 český národ o odpuštění všeho, co na něm bylo Němci, včetně Sudeťanů, spácháno. Zločiny Čechů na německých Sudeía- nech jsou naproti tomu beztrestné, tedy společensky a státně schválené, doposud všemi následnickými vládami: věc v ci- vilisovaném světě neslýchaná. V českém národním společenství nebyly náležitě přivedeny k vědomí, natož alespoň všeobecně morálně odsouzeny. President Havel se Němcům za česká příkoří omluvil: čin nesmírného morálního a dějinného dosahu. Je ale na národní veřejnosti, aby tento čin provedla též, především ve svém smýšlení, ústy směrodatných publicistů, medií, politiků, umělců. Chceme-li poznat svoji minulost nestranně, musíme vzít na vědomí i hlediska druhé strany. O to se snažil i tento článek, čerpaje jak z řady českých prací posledních pěti let, jež publikovaly předtím většinou nezveřejněné materiály z pozdnějších dějství onoho dramatu, tak i z podobných materiálů německých. V orientaci o německém hledisku se opírá o souhrnná zpracování, především: Friedrich Prinz: Böhmen und Mähren, v řadě Deutsche Geschichte im Osten Europas, Berlin, 1993 a Karl Bosi (vydav.): Handbuch der Geschichte der böhmischen Länder, Mnichov, do 1970. Přesto zůstává toto líčení jednostranně politickým. Pro celkový náhled, i publicistický - vědecké zpracování je zcela jiným polem, o němž zde nehovoříme -, by bylo třeba řady dalších hledisek, jako církevního a konfesijního, školského, armádního atd., jakož i důkladnější přehledy hospodářsko-sociologické. I tak by nebyly vystiženy osobní zážitky účastníků: jedni strávili svůj život jako bojovníci za národní školství, ve vlasteneckých tělocvičných spolcích, za národní turistické hotely v pohraničních horách, v nejrůznějších komunálních záležitostech a za mnoho dalšího; jiní vzpomínají jen na poklidné a samozřejmé soužití obou národností i ve smíšených oblastech, „až do Henleina“; politický zápas na vyšší úrovni se části obyvatelstva vůbec nedotkl. I to jsou dějiny, i když nesouhmné, jež patří též k hledání pravdy. □ POLYGON 7+8/94 39 [pageend41]Fejeton „I vůl může trpět, ale nikdy nebude bojovat, “ řekl můj dobrý přítel, též bývalý politický vězeň a nyní exulant v Německu, jedné zanícené vlastence, když mu namítla, že „vy jste utekli a my tu celou dobu trpěli“. Zatím se nepodařilo zjistit příčiny nebo kořeny antagonizmu mezi trpiteli doma a exilem. Je to snad jakýsi podvědomý pocit studu, že „oni se neodvážili?“. Závist vyjádřená přesvědčením, že „bohatým krajanům se nemusí nic vracet“? Aťjsou příčiny jakékoliv, snaha dělat to exulantům „těžké“ je zcela evidentní; k tomu navíc zdůvodněná a opřená o zákony. A to je světová rarita. Vyvaluji se v pohodlí a přepychu exilu již 26 let, a to podruhé; mrzkých 16 měsíců prvního odchodu v roce 1948 nepočítám. Někdy, zřídkakdy, mi pocit rejpalství, čížkům tak vlastní, nedá - a tehdy se ozvu. Jako právě nyní. Lidé vzdělaní, spisovatelé, někteří novináři jakož i básníci používají češtiny spisovné, ušlechtilé, protkané nezvyklými slovy, jako: jestiť, semo-tamo, přehršle; ba i ci- toslovců; ó jaro, ó země česká, případně rodná nebo dokonce sladká, apod. Jazyk se neustále vyvíjí. Už si sice nemusíme nic vyříká- vat, ale chcete něco iniciovat a oni vám to zpochybní. Zviditelníte se a když uspějete, je to paráda. Cizácká vteřina byla nahrazena českou sekundou. Proč si stěžovat, že jsem ztloustl jako prase, když mohu slušně prohodit, že se mi nějak zvýšila hmotnost? Sám dávám přednost, hlavně z nedostatku takových slov, češtině prosté, tzv. zednické. Patřím mezi novinářská rochňata. Polygonu oddaná. O » « Je to již pět let, co američtí televizní komentátoři hovořili z Prahy. Dan Rather z CBS z Karlova mostu, Tom Brokaw z NBC od ,koně“. Východní Němci v zástupech přelézali plot německého velvyslanectví v Praze a odjížděly „vlaky svobody“. Už jsme zbývali jen my, Bulhaři a Rumuni. Konečně jsme si oddechli, když byla v mrazu na Letné „odskákaná sametovka“ a znovu „zasvitlo slunce svobody“. Netrvalo dlouho a exil, ten „smrdutý výmět v pangejtu zářné cesty k lepším zítřkům“ se téměř přes noc změnil v renegáty, kteří se nehodlají pokorně vrátit s prosíkem, aby jim bylo odpuštěno těmi, kteří zatím trpěli. Protože - celý národ utéct nemohl a vůbec - kdo nechtěl, utíkat nemusel, jak řekl dokonce tehdejší pan ministr zahraničí Dienstbier. Co se to děje? Kde se vzala ta oficielní státní linie, která nejoddanější občany, kterým se nechtělo jen doma „trpět“, bezostyšně diskriminuje, nakradené, zabavené a znárodněné majetky nevrací. Kam tak náhle zmizela masa půldruhého milionu „budovatelů toho krásného“? Na seznamech je přes stopadesát tisíc „pomocníků“ a třetí protikomunistický odboj se jen hemží „parašutisty“. Každý druhý byl „shozený“, řečeno zednickou češtinou... « « « Poslyšte tedy, co se mi přihodilo. (Ještě bude o tomto začátku odstavce řeč.) Potřeboval jsem v Praze ověřit dokument, originál jsem bohužel měl v US A. Po návratu jsem se rozhodl, že se pozeptám na místě, kde mi jistě řeknou, kdo ve světové metropoli jako je New York ověřuje dokumenty, pořizuje překlady apod. Zašel jsem na misi České republiky při OSN. Dveře budovy zely dokořán, vnitřek k nepoznání. Jeden jediný prostor. Vybourané příčky, suť a hřmot pneumatických kladiv. Na výtahu oznámení, že prvá dvě patra jsou v rekonstrukci. Vyjel jsem do patra třetího. Kanceláře pusté, nikde ani živáčka. Byly tu televize, kompjútry, v jedné místnosti viselo sako. Vyšel jsem do patra čtvrtého. Tady byly dveře zavřeny. Seshora sešel po schodech jakýsi muž. Spustil jsem na něj domorodou pražštinou. Odpověděl domorodou newyorštinou. Byl to také - řekli bychom - klient. V patře pátém jsme klepáním prověřili několik dveří, až jsme uspěli. Ukázalo se, že je to nějaký soukromý byt a svou dotěrností jsme přerušili sledování jakéhosi zajímavého televizního pořadu. Mladá žena v zástěře, buď diplomatka nebp jen sloužící u diplomatů, začala na chodbě „úřadovat“. Nejdřív krátce vyřídila mého souputníka s tím, aby se obrátil „na Washington“. Pak vzala „do práce“ mne. Oznámil jsem, že potřebuji jen informaci. Sešli jsme do čtvrtého patra. Během cesty jsem podotkl, že tu mají pořádek jako v holubníku; cizí lidé se potloukají po baráku a mohou odnést cokoliv. Diplomatka v zástěře vzkypěla a poučila mě, že dole u dveří je zvonek, na který je třeba zazvonit a „služba si vás vyzvedne“. „Rozumíte česky?“, otázal jsem se jedovatě. „Já o zlodějích, vy o zvonku na dokořán otevřených vratech.“ V dalším soukromém bytě sídlila jiná dvojice. Žena právě telefonovala, muž vybavený identifikačním štítkem na košili se mnou zavedl hovor o problému. Pak se přidala žena, zřejmě manželka, ale ani jeden z nich mi nemohl pomoci. Měli však dojem, že ověřování provádí jen „Washington“. Paní se odebrala opět někam zavolat a muž podotkl, že se pracuje na zřízení konzulátu v San Francisku. „Je to tak, jak jsme říkali,“ sdělila mi paní výsledek telefonátu. „Tady není nikdo, kdo by vám v češtině ověřil, že kopie je totožná s originálem. To musíte do Washingtonu. Tadyhle máte adresu a telefon,“ řekla a podala mi kousek papíru. „Udělejte si ale napřed schůzku, aby vás opravdu přijali, mají toho teď hodně. A buďte trpělivej. Číslo je často dlouho obsazený,“ řekl zas ten manžel. Musím říci, že oba byli příjemní a ochotní pomoci. Dokonce muž, i když diplomatický úředník, jel se mnou výtahem do přízemí a provedl mne přes haldy šutru zadním východem kolem odpadků na ulici. Rozumíme-li tedy českým diplomatům v osmimilionovém New Yorku správně, je ve 280milionových Spojených státech oprávněn dávat „berana“ na jakýkoliv dokument, který má být uznán novo- byrokraty v České republice, jen úřadující velvyslanec nebo konzul ve Washingtonu. Je to typický úkaz, neboť najít někoho oprávněného vynést nějaké závažné rozhodnutí je unikum. Typická česká povýšenost, nafoukanost. Jsme výjimečný, Bohem vyvolený národ, kterému je každý povinen pomáhat, a to nezištně. V osmatřicátém jsme to „zabalili“, když ta Francie s Anglií tak hanebně selhala... V roce šedesátém osmém si prezident Johnson dovolil odjet na weekend, právě když se mělo něco dělat s tou internacionální výpomocí... « « « Když jsem u té výjimečnosti: Jak jsem výše upozornil, začal jsem odstavec právě o našich „diplomatech“ slavnou Platonovou obranou Sokrata. Záměrně. Jsou to totiž kolegové, stejně jako Archimedes, Pythagoras, Einstein nebo Galilei. Prostě všichni, kdož obdarovali lidstvo nějakou věčně platnou myšlenkou, zákonem, větou nebo teorií. Jsem skromný a nic od nikoho za svůj objev nežádám. Stanovil jsem totiž zákon o všelidské rovnosti: Rambouskova věta zní: Každý má jeden konečník. Je to vyjádřeno češtinou spisovnou. Čeština zednická hovoří o díře a místě určení. „Když Pythagoras objevil svou poučku, obětoval bohům sto volů. Od té doby se třesou všichni voli, kdykoliv se objeví nová pravda,“ napsal německý filosof. Jsme národ s tisíciletou křesťanskou kulturou a tedy v mém případě není tato úlitba bohům potřebná. I když sehnat potřebný počet volů by byla ta nejlehčí práce. Živočišná výroba je u nás na odpovídající úrovni. Je vůl vůbec posvátný? Jistě mi dáte za pravdu, když tvrdím, že jen co se kdokoliv vyšvihne na j akékoliv místo - a nemusí to být zvlášť vysoko - začne se mu zhusta zdát, že náhle má konečníky dva. Je to běžný úkaz v politice, ale ani v jiných oblastech lidské činnosti není tato anatomická anomálie žádnou zvláštností; tedy v umění, literatuře, armádě, policii, na školách a pod. Všude, kde jakýkoliv čičmunda 40 POLYGON 7+8/94 [pageend42]může o kdejaké prkotině rozhodnout a předvést svou nadřazenost. V takovém případě, a je-li žádost, podání nebo stížnost oprávněná, doporučuji buď přímo nebo u nadřízených dotyčné „zvednout mandle“. Jde-li o dotyčného, zvedají se homosexuální orgány. Na tento odborný výraz v češtině spisovné j sem narazil před drahnými léty na Hluboké, kde jsme tehdy točili závažný dokument pro filmový žurnál, neboť televize byl pojem neznámý. Šlo o melodrama ,.Majetek šlechty se vrací do rukou lidu“. Dostali jsme se s kamerou na přilehlý lovecký zámeček v oboře. Mezi exponáty rozsáhlé sbírky loveckých trofejí byl i vycpaný smeč, mající mezi parůžky jakýsi mechovitý nárost. „Toto je smeč takzvaný >paru- kář<, kterému byly v souboji o družku poškozeny homosexuální orgány,“ zasvěceně nás poučil správce. V češtině zednické jsou homosexuální orgány nahrazeny pro jednoduchost jedním slovem. Bohužel, vyskytují se oblasti, kde se nic zvedat nedá, i když je v zákoně nebo např. v americké ústavě vznešeně hovořeno o rovnosti všech, ba i „Justice for all“. Jako příklad: pan premiér Klaus zcela nedávno, v červenci letošního roku, napsal v odpovědi na žádost o navrácení českého občanství doslova (cit.): „Na závěr mi ještě dovolte na adresu našich krajanů parafrázovat okřídlenou výzvu amerického prezidenta J.F.Kennedyho a poněkud j i přizpůsobit situaci, v níž se nacházíme nyní: Neptejte se, co může Česká republika udělat pro vás, ptejte se, co můžete udělat pro ni vy.“ Řekněme hned, že pan předseda vlády píše nehoráznosti, neboť v exilu je stále dost „krajanů“, jejichž zásluhy a práce pro Československo a následnou Českou republiku již vykonané jsou nesouměřitelně záslužnější, než celá dosavadní činnost pana premiéra. Zakončeme toto povídání též parafrázovaným j iným sloganem, uvedeným ve vzletné češtině: „A vláda věcí tvých ... se k tobě opět navrátí, ó exile český...“ V to pevně doufáme. OTA RAMBOUSEK PETR HRUBÝ Šarvátky s komunisty po puči Rašelinná brigáda Všichni z nás, kteří jsme odešli ven hned po komunistickém puči, s velkou nechutí poslouchali výroky dnešních politiků, že nikdo nemusel utíkat a že jsme šli za hranice za lepším bydlem. Tak mluví i vysoce postavení representanti, kteří bučí dlouhá léta sloužili vražednému režimu zločinců nebo si aspoň dost pohodlně žili ve stínu výzkumných ústavů. Nechápou situaci mnoha lidí po puči nebo o ní nemají ani zdání. Statisíce lidí byly ohroženy stalinskou hrů- zovládou. Hodně studentů skončilo v koncentračních táborech. Uranové doly podlomily zdraví tisícům intelektuálů. I ti, kterým se podařilo uniknout přes kopečky, to neměli lehké. Tak třeba nedávno zesnulý komik, herec a divadelní ředitel Jára Kohout prchal přes Šumavu s malými dětmi; nejmenší museli uspat prášky, aby je na hranicích neprozradilo pláčem. Kolik lidí bylo na útěku zastřeleno?! Ani v uprchlických táborech nebyl život příjemný. Cekání na emigraci bylo dlouhé, omakávání svalů pro způsobilost těžké práce v Kanadě nebo v Austrálii bylo ponižující. Trvalo léta, než se uprchlíci mohli někde usadit a začít tvrdě pracovat. Na několika konkrétních případech bych rád ozřejmil tehdejší situaci a záměry odcházejících. Krátce po komunistickém puči v únoru 1948 sešla se naše skupina přátel v Praze. Dohodli jsme se, že všichni odejdeme za hranice, abychom mohli pracovat proti diktatuře KSČ. Nezdálo se nám možné, že bychom mohli pokračovat v činnosti doma, i když jen jeden z nás byl v první vlně rychle vyloučen z filosofické fakulty jako nepřítel lidu číslo jedna. Jeho vina? V Národním osvobození líčil pravdivě, tj. nekomunistický, valné hromady studentských spolků. Mé jméno na prvním seznamu nebylo. Můj partajní dozorce totiž soudil, že jsem sice pod vlivem Jiřího Vlasáka, jenž byl v čele dlouhé listiny vyloučených, ale jinak že jsem „sociálně pokrokový“ a tudíž je naděje, že pochopím „historický boj KSČ za pokrok“. Dověděli jsme se, že dva přátelé se rozhodli vstoupit do komunistické strany, protože jejich guru - dr. Křivský z břevnovského kláštera, který vystoupil z církve - usoudil, že je nutné změnit stranu zevnitř a také do ní vstoupil. (Později byl odsouzen na doživotí pro tajné organizování Junáka. Po mnoha letech byl osvobozen s podlomeným zdravím.) Začali jsme se proto stranit této dvojice. (Čestmírovy makarenkovsky laděné články jsem pak čítal v Rudém právu: máme být k dětem hodní jako jsou Rusové.) Pokusil jsem se o činnost v podzemí, ale brzy jsem poznal, že se k takové práci nehodím. Je třeba vést dvojí život a předstírat loyalitu k režimu; lhát jsem však nechtěl, zvlášť když jsem byl znechucen nedostatečným odporem k pučistům. Také jsem začal „v podzemí1 potkávat lidi, které jsem neznal a jejichž charakter nebo záměry se mi nelíbily. Pomocí přátel mezi mladými členy sociální demokracie, hlavně Václava Holešovského, jsem se zúčastnil jejich organizování odchodů za hranice lidem zvláště ohroženým. Presidentovu bratru Vojtu Benešovi, kterému jsme nabídli pomoc, stařičkému veteránu dvou exilů, jsme bohužel nemohli vyhovět, protože chtěl najednou přepravit sedm nebo osm dalších členů své rodiny. Nakonec se dostal ven zásluhou lépe napojených vlastenců. Navštívil jsem Ferdinanda Peroutku, jemuž zabavili Lidové noviny (výstižně prohlásil, že se zmocnili jen dvanácti písmen abecedy). Pomohl jsem také získat důvěru pro Václava Holešovského, který zařídil další, jak o tom ostatně psal. Peroutkův odchod se ženou prošel hladce, ale sekretářka (příští žena Siávinka) byla zachycena na hranicích s početnou skupinou, v níž byl také náčelník generálního štábu a poslanec Lesák. Byl odchod prozrazen někým, kdo příliš mluvil, nebo měl režim seznam lidí, které vědomě pustí přes hranice? Aby se jich zbavili nebo jak slíbili presidentu Benešovi; a jiný seznam těch, jež nepustí? (Siávinka se dostala ven tím, že se naoko provdala za ochotného Američana a venku se rozvedla.) V zadržené skupině byl také můj přítel Ivan Brychta, jehož žena zdárně odešla s Peroutkovou skupinou. Když ho vezli autem do vnitrozemí - policista po jeho levici i pravici - vyskočil a vrhl se do křoví. Kulky ho nezasáhly. Jako dlouholetý skaut podle hvězd po několika dnech přešel hranice, ale protože u sebe neměl žádné doklady a mluvil perfektně anglicky (doklady zůstaly v kabátě, staženém policajty), byl dlouhé měsíce držen ve vězení, než se mu podařilo přesvědčit Američany, že není špion. Podobně i Jiří Voskovec byl dlouho víceméně vězněn na Ellis Islandu u New Yorku, protože byly známy jeho bývalé sympatie k předválečnému komunismu. Já jsem se rozhodl odejít s pasem na pozvání ženevské školy na pomoc sociálním pracovníkům v zemích s dětmi postiženými válkou. (Mnohem později jsem poznal, že byla vedena ženevskými iluzionisty o blaho- dárnosti komunismu.) Jednak jsem měl na pas právo, jednak jsem silou vůle chtěl nad komunisty vyhrát další střetnutí. Trvalo mi dva týdny běhání na úřady od rána do večera, než jsem pas dostal. Stálo to jen pár nových bot. Úlohu jsem si ztížil tím, že jsem odmítl lhát. Nejtěžší zkouška mě čekala před akčním výborem filosofické fakulty. Předsedající student-komunista se mě zeptal: „A co když se tam rozhodneš zůstat?“ Opáčil jsem: „Ty bys zůstal?" Považoval to za odmítnutí uprchlických záměrů: „Ovšem že ne!“, řekl a podepsal propustku. Jedna členka Klubu mladých, nadaná čelistka, na doporučení napsala, že, jak mě zná, jistě bych se nikdy nedopustil něčeho nečestného. Nebylo přece nečestné postavit se proti partaji neznající čest. Pas však nestačil. Naráz zavedli doložku a tak jsem zadním vchodem vnikl do kachlí- kárny (u hlavního vchodu byly davy lidí) a vpadl přímo do šéfovy kanceláře. (Byl to později popravený stalinista Šváb?) Křičel na mne, že mi tu doložku nikdy nedají. Odmítl povědět, proč. Když jsem se přesto zeptal, co by mohlo změnit jeho názor, řekl, že POLYGON 7+8/94 41 [pageend43]doporučení akčního výboru továrny, v níž jsem za války pracoval. Přes noc jsem dojel do Chotěboře. Ráno otvírali. Měl jsem štěstí: jedním členem byl sympatický příbuzný dívky, dělnice, s níž jsem za válečného nasazení chodil; druhý, také dělník, byl při tom, když jsem s dělníky zakládal ochotnické divadlo a šachový klub. Třetího si nepamatu- ju. Vlakem jsem se vrátil téhož dne do Prahy, zadním vchodem jsem opět vnikl do kachlíkárny, kde šéf příslušné kanceláře kapituloval. S doložkou v pase a s rakouským průjezdním vizem jsem odjel přes hranice směrem na Švýcarsko. Poslední překážku jsem hladce překonal: na českých hranicích do mého oddělení vstoupil starší člověk a začal nadávat na komunisty a jak to budeme mít dobré v kapitalistické cizině. Na léčku jsem nenalétl. Chlapík vystoupil a vlak se rozjel. V Curychu jsem si koupil na nádraží banány a švýcarskou čokoládu. Na čas jsem měl vyhráno, i když první léta exilu byla těžká a někdy i zoufalá. Ještě než jsem odjel, musel jsem se však postarat o svého nejlepšího přítele Jiřího Vlasáka, s nímž jsem přes prázdniny prochodil mnoho českých a moravských pohoří. Nechtěl se svěřit nikomu, kdo organizoval odchody; někdy se povedly, někdy ne. Některé uprchlíky průvodci dokonce na hranicích zabili a ukradli jim cennosti, které měli u sebe. A tak jsem pro něho a pro jeho ženu vymyslel brigádu na Šumavě. Párkrát jsem tátu doprovodil na Šumavu za rašelinou. Jiní m P.T.CONSULXING Generalunternehmung zur Anlage- und Vermögensberatung, Riskmanagement H Postfach 138, CH-5212 Hausen Fax 0041 56 41 28 92 und 0041 56 42 25 74 Investice ve Švýcarsku, Německu, USA, Kanadě i v jiných zemích: Kapitálové pojištění Vklad do fondů (obligačních, akciových ...) Kapitálové investice Investice do nemovitostí Investice v různých měnách (sFr, US$, KAN$, DM, ECU) Na základě Vašich údajů Vám vypracujeme osobní nabídku, poradíme a též zodpovíme dotazy týkající se Vašich investic. Vyplňte a zašlete nám odstřižek, spojíme se s Vámi. Příjmení ® Jméno Adresa Telefon ovocnáři tam takě jezdili; nebylo dost hnojiva. Bylo hrozné vidět opuštěné pohraniční domky, patřící vyhnaným Němcům. Nikdy nezapomenu na otřesný obraz fotografií a dopisů, rozházených a pošlapaných na podlaze. Pro nikoho už neměly žádnou cenu, jen pro jejich „odsunuté“ majitele. Bylo však možno tam načas ubytovat brigádníky. Návrh na brigádu byl nadšeně přijat: bude sejí možno vykázat jako úspěšnou činností. Jirka Vlasák nemohl věřit svým očím, když si pak na Svazu, stejně jako jeho žena a další vysokoškolští brigádníci, vyfasovali deky, vysoké boty, lopaty a další potřebné náčiní. Komunističtí funkcionáři v tom asi viděli pokornou snahu buržoazních synků a dcer zasloužit si omilostnění. Jak se brigáda vydařila, znám jen z vyprávění účastníků. Moc se nenadřeli, pracovali jen pár hodin týdně; většinou se procházeli po okolí a důvěrně se seznámili s pohraniční stráží, takže nebyli nápadní, když se přiblížili hlídané hranici, kterou si také prozkoumali. Dost si vydělali a protože všichni byli studenti, většinou umělecky nadaní, užívali přátelské a tvůrčí pohody. Mezi členy brigády byl také Josef Škvorecký. Můj bratr po mém odchodu za hranice vedj rašelinnou brigádu. V posměšném napodobení stalinské obliby zkracovat oficiální názvy institucí a podniků měl titul vebriga. Jinak mu neříkali: Vebrig - velitel brigády. Později dva členové se stali manžely a dodnes v tom společenství setrvali. Pražští zahrádkáři měli dost rašeliny, Ústřední svaz vysokoškolských studentů mohl vykázat brigádní činnost a to hlavní: Jiří Vlasák se svou ženou klidně a bez nebezpečí přešel hranice. Ostatní brigádníci je doprovodili na hranice, aby se s nimi mohli rozloučit a mohli jim zamávat na cestu za svobodou. Jiří Vlasák pak v táboře pro utečence v Ludwigsburgu, kde se soustředili studenti v exilové universitě, vydával výborný cyklostylovaný časopis. Na Columbia University v New Yorku obdržel hodnost doktora za té- zi o Palackém a české otázce. Profesorská dráha ho vedla z kanadského New Brun- swicku na universitu v Miami a pak na slavnou Johns Hopkins University v Baltimore ve státě Maryland. Bohužel nedávno zemřel a toto je můj epitaf na jeho památku. V Komenského stopách stovky českých a slovenských studentů, kteří nemohli dokončit svá studia v Československu, dokázali tak učinit v cizině. Svými poznatky o proradnosti komunistů tak po desetiletí přispívali po celém světě k překonání všestranných iluzí o totalitním moru dvacátého století. (Perth, Austrálie) □ OPRAVA: V minulém Polygonu, ve 2. části „Šarvátek", je psáno na str. 32 v levém sloupci na 5. řádku od spodu: „Imponovala mu Perout- kova velkorysost...“ Správně však má být: „Imponovala mi Peroutkova velkorysost...“ - Prosíme o prominutí této chyby. Vladimír Cícha Pacific Daylight (Poznámky v čase) Příliv dne obzvlášť vysoký zahání mě k tunovému kmeni Expanse oceánu je však dočasná krutost a hloupost člověka věčné Příliv na vlnách přináší otázku jak loďku na modrém provázku zda vyměnil bych přílivy a odlivy za klidné plynutí Vltavy za Občanskou plovárnu Nade mnou vznáší se orel bělohlavý z hladiny vyhlíží tuleň hravý jedle a cypřiše k oceánu hledí zelené štědrými dešti Zde nejsem v Budapešti ani v Praze zde nejsou pachy ani saze zde ale není ani: hostinec Na výtoni a ten věhlasný U dvou koček a U zlatého tygra U Vejvodů a U tří pštrosů U Ottů a U Pinkasů ani divadlo Semafor a Činoherní klub divadlo Na zábradlí zde nechtěl bych si stříkat do žil zde Jára Cimrman nikdy nežil ... Ukázka ze sbírky Vladimíra Cíchy „Pacific Daylight“. Lze objednat na adrese: 942 Tudor Ave, North Vancouver, B. C., V7R-1X4, Canada. 42 POLYGON 7+8/94 [pageend44]Pan rechtor z Telče KAREL ŠINDELÁŘ Potulkami západní Moravou nacházíme památky hudební tvořivosti z minulých dob téměř v každém městě. V zámeckém museu v Jaroměřicích je mnoho památek na působení Františka Václava Míčů (1684 - 1744), rodáka z velké muzikantské rodiny z Třebíče. Byl ředitelem zámeckého orchestru a sboru u hraběte Questenberga. Hrabě měl německo-italské školy a česky snad ani neuměl, ale trval na tom, aby vokální skladby, prováděné jeho souborem, byly pokud možno provozovány česky tak, aby okolní vesničané jim mohli rozumět. Těm byl poskytován opravdu velkoryse volný přístup. Míča pro hraběte skládal různé kantáty a dobová oratoria a byl také původcem první moravské opery „O původu Jaro měřic“, napsané na český překlad latinského textu. Západně odtud, v Nové Říši, bylo velké středisko chrámové hudby, a velká klášterní knihovna byla pramenem vzdělání mnoha vynikajícím osobnostem, hlavně básníkovi Otakaru Březinovi. V Nové Říši se narodili také dva bratří Vraničtí, oba významní skladatelé, proslulí ve Vídni. Pavel (1756 - 1808) byl tvůrcem jedné z prvních německých pohádkových oper Oberon. Námět z této dodnes provozované opery později použil Carl Maria von Weber k vlastní opeře stejného jména. Antonín (1761 - 1820) skládal většinou komorní hudbu. Díla obou bratrů se objevují stále na koncertních pořadech i na gramofonových nahrávkách. V Nové Říši se narodil roku 1921 jeden velmi význačný novodobý skladatel Jan Novák, který s námi sdílel i úděl exilu, kde zemřel v roce 1987. Bezprostředně po smrti mladého studenta Jana Palacha 1969 složil k jeho uctění na vlastní latinský text kantátu „Ignis pro Ioanne Palach“ - dosud nejdůstojnější tribut hrdinné oběti tohoto mladého idealisty. V okolí Třebíče můžeme zase slyšet některé z překrásných lidových koled a vánočních písní, které jsou dnes zpívány našimi nejlepšími soubory. A v Jihlavě žil svých prvních 15 let Gustav Mahler. Byla to snad nejdůležitější doba jeho života. Měl zde učitele hudby, Čecha J. Žižku, který byl kapelníkem městské dechové hudby. Mahler byl mladý nadšenec s hlavou dychtivě otevřenou pro získávání nových a nových poznatků. Lidové písně, taneční hudba v hospodách, vojenské pochody i vážná chrámová hudba v okolních kostelích, dirigována tamějšími regenschori, působily na něho hlubokým vlivem. Až do konce svého života měl v paměti na 300 českých písní, kterým říkával „Gedudl der böhmischen Musikanten“. Idylický koutek západní Moravy je majestátně dominován městečkem Telčí. Často je s láskou nazývaná „Bílou Telčí“ - a skutečně se vznáší s královskou elegancí bílé labutě na stříbrných plochách jejích rybníků, vroubených smaragdovým plyšem okolních lesů. Po zásluze dostalo sejí před třemi roky až mezinárodní cti: byla prohlášena za světovou kulturní památku pod ochranou UNESCO. Je to uznání pilnosti a přičinlivosti mnoha generací telčských občanů, kteří po tragickém požáru města v roce 1530 si znovu vybudovali své městečko v tehdejším renesančním slohu a po celá staletí střežili tuto architektonickou krásu a nedovolili žádný zásah do této kamenné nádhery. Tuto slávu hlásá dnes slavnostní deska na telčské radnici. Tak se dosud neznámé moravské městečko stalo světoznámým a v letních měsících se ser’ sjíždějí tisíce a tisíce turistů ze západní Evropy, ale i z Ameriky a dokonce i z Japonska. Ale Telč měla vždycky dosti svých obdivovatelů. Věnoval jí své dílo spisovatel František Kožík. Vzpomínal na ni její nejslavnější student Otokar Březina. A téměř již před půl stoletím vyznal se ze své lásky k Telči nešťastný básník Ivan Blatný ve své ódě „Telč“: Laskavé světlo září, všecko zaplavuje, náměstí, kašny, kostely i černou Dušní věž... Ale po skončení proudu letních návštěvníků vrací se městečko do svého bývalého idylického klidu. Stromy v telčském zámeckém parku se začínají barvit podzimními odstíny, hosté odjíždějí a Ivan Blatný se loučí ve své ódě: Pár penízků už podzim rozhodil... Já také odjíždím, buď s Bohem, zrcadlení, dlouho jsem na jasem tvých vodních věží stál. Do krajek starých zdí si měkce lehá šero... Nikdo z návštěvníků zde nezůstane až do zimy, aby se stal svědkem chvíle, na kterou se nedočkavě těší již několik generací telčských měšťanů. Až při slavné půlnoční mši sv. u sv. Jakuba zaznějí trubky a varhany a ozve se počáteční tenorové sólo: „Křesťané milí, slavíme v tu chvíli narození Spasitele...“ Je to z jásavé Missa Pastoralis op. 39. Složil ji v minulém století telčský regenschori a učitel Jan Evangelista Kypta. Loňského roku vzpomínali v Telči jeho 180. narozenin. Narozen 1.12.1813 v Borotíně u Tábora z rodiny nezámožného tkalce, prošel tvrdým strádáním chudého studenta, který se sám vydržoval na svých studiích hudby a učitelského povolání. Po různých zastaveních nastoupil v Telči místo učitele a později i ředitele na dívčí měšťanské škole. Zároveň se podle stále trvajícího zvyku stal i ředitelem kůru u sv. Jakuba. Kypta byl zapáleným vlastencem a buditelem. Svůj citový vztah k milované mateřštině vyslovil spiskem „Proprava české řeči a jejího pravopisu“, kromě toho upevňoval české národní uvědomění čtením a horlivým rozšiřováním knih vydaných z „Knihtlačitel- ství dědiců Václava Rodomila Krameria“, poněvadž to byly „knihy ducha krasořečné- ho a obsahu Bohulibě poučlivého“, ale snad nejkrásnější pomník své mateřštině postavil, když ji použil pro své hudební skladby: vánoční Mše, písně a pastorely. Tím se řadil do stejné skupiny jako jeho předchůdcové Jiří Linek, Tomáš Norbert a Jakub Jan Ryba. Skládání vánočních písní a také pastorel s rustikálními motivy vyvrcholilo v našich zemích v 18. století, ale v době Kyptova příchodu do Telče tato produkce již pomalu ustávala. Žánr se vyčerpal a přežíval, do církevní hudby se začaly mísit nové reformační proudy z Německa. Jan Kypta si ve svém vlasteneckém zápale snad ani neuvědomoval, že se věnuje již odumírajícímu žánru. Ale obyvatelé malého městečka, odříznutého od velkých hudebních a kulturních center jako byla Praha, Brno nebo Olomouc, přijímali Kyptovo úsilí s nadšením a vděčností - „byl to jejich pan rechtor je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců POLYGON 7+8/94 43 [pageend45]a byly to skladby, které vyrostly z jejich starodávného městečka“. Po Kyptově smrti byl vydán Bohuslavem Pernicou v Telči Kyptův deník s názvem „Paměti“, který poskytuje mnoho zajímavých pohledů do jeho hudební činnosti a také do života malého městečka. Jeden zápis z jeho deníku vyjadřoval skromné, ale jistě hluboké uspokojení: „ ... pastorely o vánočních svátcích udělaly tolik hluku, že každý jen o nich a také i o mně vypravoval!“ Zájem jeho spoluobčanů byl Kyptovou snad jedinou odměnou, ale zároveň i silným zdrojem inspirace a povzbuzením, jak svědčí zápis rok před jeho smrtí, kdy prý musil narychlo složit tři nové pastorely ještě během vánočních svátků, „aby lid letošní svátky měl více nových pastorel, které velmi rád poslouchal.“ Jan Evangelista Kypta byl ovšem také velmi šťastným skladatelem, poněvadž měl ke své disposici svůj kostelní sbor i orchestr a mohl každou novou skladbu uslyšet velmi brzy po jejím vzniku in vivo. Ovšem z toho faktu, že se Kypta věnoval skladbám, které „vycházely už z módy“, se nedá podceňovat jeho talent, právě naopak. Jeho hudební projev mluví temperamentem a obzvláště silnou dynamikou, která v posluchači musí opravdu vzbudit přesvědčení, že tato hudba oslavuje mimořádnou událost velkého spirituálního významu. Kypta nebyl hudebním reformátorem, nebo dokonce revolucionářem, ale každý jeho hudební projev je překvapující zvláštní schopností spojit běžnou instrumentaci a harmonii s jeho vlastními svěžími hudebními nápady. Tato mladistvá hudební spontánnost a elán vyzařuje hlavně z jeho Missa Pastoralis, která v české vánoční tvorbě stojí v oblibě ihned za slavnou Českou mší vánoční od Jakuba Jana Ryby. Obliba této skladby vyvrcholila v Telči během nacistické okupace, kdy se při půlnoční mši sv. na svatojakubský kůr vešlo až sto zpěváků a hudebníků z hudebního spolku „Smetana“ pod řízením prof. Josefa Mátla. Bohužel za komunistického útlaku bylo provozování silně brzděno, až v posledních létech už téměř ustalo, ale ožilo znova po převratě, zásluhou spolku „Klub přátel hudby“. V roce 1991 byla Missa Pastoralis spolu s několika pastorelami nastudována a dirigována pražským dirigentem Dr Františkem Xaverem Thurim, který spolu se sólisty, Pražským komorním orchestrem a Českými madrigalisty vytvořil vynikající nahrávku na CD a také na kasetě. Poslechem této výborné nahrávky by byl telčský pan rechtor jistě mile dojat a prohlásil by ji „za opravdu rozšafné provedení, plné bohulibého kumštu a krásy“. Jan Evangelista Kypta zemřel v Telči 5.8.1868 a je pochován na hřbitově sv. Anny. V době, kdy umíral, byla česká hudba na Moravě již pevně vedena citlivou rukou Pavla Křížkovského a Arnošta Förchgott- Tovacovského. A jejich podíl, ke kterému přispěl také telčský kantor Jan Kypta, byl nakonec doveden k dnešnímu vrcholu velkým zjevem Leoše Janáčka. □ Sedmdesátník Ivan Diviš se narodil 18. září 1924 v Praze. Během války studoval gymnasium, v letech 1942 - 49 byl knihkupeckým učněm, účetním a redaktorem nakladatelství Václava Petra. Po skončení války odmaturoval a 1945 až 1949 studoval filosofii a estetiku na Karlově universitě. V roce 1949 byl krátce vedoucím knihkupectví v Liberci, potom pracoval do roku 1953 v nakladatelství Svoboda. V letech 1953 až 1960 byl soustružníkem v Liberci a v Praze-Kbelích, 1960-68 redaktorem poezie v Mladé frontě, před odchodem do exilu (srpen 1969) redaktorem časopisu Sešity. V exilu pracoval v redakci rozhlasové stanice Svobodná Evropa. Dnes je básní- kem-důchodcem. Některé z básnických sbírek: První hudba bratřím (1947), Uzlové písmo (1960), Rozpleť si vlasy (1961), Deník molekuly (1962), Eliášův oheň (1962), Morality (1963), Chrlení krve (1964), Umbriana (1965), V jazyku Dolor (1966), Sursum (1967), Thanathea (1968), Noé vypouští krkavce (1975), Přece jen... (1978), Beránek na sněhu (1980), Odchod z Čech (1981), Obraťkoně! (1988). V roce 1988 byla Ivanu Divišovi udělena Cena Jaroslava Seiferta za uměleckou hodnotu a svébytnost jeho básnické tvorby. Naše ukázka je ze sbírky Obrať koně! Drahý Ivane: jsi otcem, který nezanechá Žádný kapitál. Ty si to můžeš dovolit: tvým kapitálem je tvá poesie. Můj otec přišel o všechen movitý majetek (nemovitý nikdy nevlastnil) v roce 1938. Olžin otec přišel o movitý majetek v posledních měsících války. Dům, který koupil před válkou mu po válce rozdělili mezi čtyři partaje. Po jeho smrti prodali jsme jej za směšnou cenu, která rozdělena mezi tři pozůstalé dcery vydala na každou pár tisíc. Nábytek a pár obrazů s lustrem zůstaly po Olžině útěku komusi na pospas. Olga a já jsme přišli o všechen movitý majetek včetně obrazů (Medek, Pieseň) a mé knihovny o pěti tisících svazcích v roce 1968. Do USA jsme přijeli se třemi kufry a s balíky asi dvouset knih, které mně kdosi posílal do Vídně. Moji všichni příbuzní v Česku se dali na komunismus, bojí se mně poslat i pohlednici k vánocům, představa, že by měli poslednímu mužskému členu této větve poslat do USA fotografii jeho otce či děda, je naplňuje třesavkou. Jako dítě jsem prázdniny trávíval v Přerově, jenže to žil ještě dědeček, co mě v neděli brával do kostela. Šlechta tohle dovedla, nepromarnit statky ani za šest, sedm generací. Neuvěřitelné, když pomyslíš, že v zámožných kruzích měšť anských obvykle už druhá, určitě však už třetí generace prošustruje všechno. Samí Buddenbrokové. My jsme nepromarnili nic, a tak nám bylo vzato i to málo, co jsme vlastnili, majetku jsme se prostě vzdali ve prospěch politické svobody. Pennsylvania, State College, 30. III. 1987 Ivanu Divišovi naše opožděná, ale srdečná gratulace! 44 POLYGON 7+8/94 [pageend46]JOSEF LOVELL Milan Rastislav Štefánik Ze tří postav, Masaryka, Štefánika a Beneše, nerozlučně spojených se vznikem Československa, skončil Štefánikův život předčasně, tragicky. Po závratné vojensko- politické kariéře zahynul v troskách letadla těsně před přistáním ve svobodné vlasti, jejíž vznik si bez jeho úsilí nedovedeme představit. Generál PhDr Milan R. Štefánik, první ministr války ČSR, patří mezi největší postavy našich moderních dějin a nesporně je nejslavnějším a nejznámějším Slovákem doma i v cizině. Narodil se v Košariskách (západní Slovensko) v rodině vlasteneckého evangelického faráře. Po absolvování maďarského gymnasia (slovenská gymnasia neexistovala) neodchází na rozdíl od svých kolegů do Budapešti, ale do Prahy. Studuje zde astronomii-meteorologii, seznamuje se s Masarykem a spolupracuje s „Hlasisty", což bylo hnutí Slováků, vidících budoucnost svého národa ve spojení s Čechy. Po promoci odešel v roce 1904 do Francie. Zde pracoval jako astronom-meteorolog pro francouzskou vládu a námořnictvo. Patřil mezi pionýry radionavigace, pracoval na plánu mezikoloniální radiotelegrafické sítě a vážně studoval problémy radiokomunikace. Bystrý a společensky oblíbený Štefánik občas dostával od francouzské vlády též politické úkoly. V této funkci cestoval Turke- stanem, několikrát navštívil francouzskou severní Afriku, Tahiti, Brazílii, Ecuador, působil na universitě v Oxfordu. Díky velkému nadání a houževnatosti dosahuje Štefánik hned od počátku vědeckých a společenských úspěchů. V roce 1912 se stává francouzským občanem. O dvě léta později je vyznamenán za svou vědeckou práci a za zásluhy o Francii rytířským řádem Čestné legie a je jmenován ředitelem pařížské astronomické observatoře v Meudonu. Počátkem války vstoupil jako dobrovolník do francouzského letectva. Mimo jiné vojenské úkoly plnil Štefánik s úspěchem též politická poslání, získával v zahraničí (v Srbsku, Rumunsku, Itálii, Rusku, USA, Japonsku) dobrovolníky, většinou Čechy a Slováky, pro francouzskou armádu, později pro československé legie, nukleus svobodného československého státu. Zúčastnil se těžkých bojů v první linii na francouzské, italské a hlavně srbské frontě, kde prodělal hrozný ústup Srbů Albánií. Zde po letecké havarii vážně onemocněl. Od jisté smrti jej zachránil velmi riskantní převoz poškozeným letadlem. V roce 1915 se Štefánik v Paříži poprvé setkal s Benešem, obnovuje přátelství sTGM a společně s nimi se plně zapojuje do práce České národní rady, která tehdy vydala proklamaci o svém cíli: vytvoření československého státu po porážce Ra- kousko-Uherska. Proklamaci podepsal Masaryk (president), Důrich (vicepresident), Štefánik (zástupce Slováků a pověřenec pro vojenské záležitosti), Beneš (generální sekretář). Štefánik, aktivní důstojník, měl na starosti budování československých legií v Rusku, Francii a Itálii. Převážně v této funkci jako přímý zástupce Masarykův se zúčastnil mnoha důležitých jednání v zahraničí. Jednal s carem, který vydal rozkaz k vytvoření čs. jednotek již v březnu 1917. Mnohokráte vyjednával s francouzskou vládou, která povolila vytvoření čs. jednotek v prosinci 1917, a s italským králem a vládou, kteří povolili vytvoření čs. legií po obtížných jednáních v létě 1918. Štefánik mj. jednal též s B. Mussolinim, vydavatelem vlivného deníku Popolo ďltalia, který dle Benešova svědectví aktivně podporoval náš tehdejší odboj. Současně s těmito jednáními Štefánik společně s Benešem úspěšně prosazovali u spojeneckých vlád uznání Masarykova hnutí a československé armády jako jádra budoucí svobodné Československé republiky.. Žádný z pracovníků československého odboje necestoval tak intenzivně jako Štefánik, současně vždy též zastupující armádu a vládu své adoptivní vlasti, Francie, na mnoha obtížných diplomatických jednáních. Například pomáhal účinně vyřešit vážné hraniční spory mezi Itálií a Jugoslávií atd. V roce 1918 byl jmenován brigádním generálem. Byla to unikátní a závratná kariéra pro 38letého Slováka. Koncem roku 1918 odjíždí přes Japonsko do Vladivostoku a dále na Sibiř řešit komplikovanou situaci československých legií. V porovnání s Masarykem a zvláště socialisticky zaměřeným Benešem měl Štefánik konservativní názory. Dával přednost konštituční monarchii, obával se, že Čechoslováci nejsou pro demokratickou republiku dostatečně vyspělí. V komplikované politické situaci na Rusi zastával ostře protibolševic- ké stanovisko a byl na rozdíl od svých dvou kolegů pro účinnou intervenci. V listopadu 1918 prohlásil k sibiřským legionářům: „Bolševismus je anarchie. Ruský bolše- vismus ohrožuje také nás. Pokud se nepodaří obnovit v Rusku normální poměry, bolševismus zachvátí také náš stát. Když někomu hoří dům, bylo by bláznivou chybou čekat, až požár zachvátí náš vlastní dům; požár se musí udusit ihned v zárodku... Rusové byli první, kdo nám pomohli se organizovat. Nyní je na nás, abychom my pomohli Rusku. Tuto pomoc nemůžeme odmítnout. Bylo by to nevděčné a neslovanské...“ Beneš pokládal za největší přínos Štefánikův jeho lví podíl při budování legií a fakt, že se mu podařilo přesvědčit spojence, že československé legie na Rusi, ve Francii a v Itálii tvoří jednotnou československou armádu. Zdůrazňuje též, že Štefánik měl vynikající styky a znal řadu vlivných lidí. Pomáhal otevírat Benešovi, ale též Masarykovi, mnohé těžko přístupné cesty k významným činitelům. (Dr Ed. Beneš: My War Memoi- res, London 1928) Štefánik se vracel do vlasti v květnu 1919. Letěl se tříčlennou posádkou ze severní Itálie (Udine) italským třímotorovým letadlem Caproni 33. Měl přistát nedaleko Bratislavy, kde přistání organizoval Štefánikův přítel a asistent, francouzský major Fournier, který společně s ostatními svědky detailně popsal tragický závěr letu svého velitele a československého ministra války: „Počasí4. května bylo značně nepříznivé. Letadlo jsme spatřili po 11. hodině. Vrátili jsme se autem na letiště, nespouštějíce letoun z dohledu. Vše bylo již připraveno k přistání. Letoun kroužil po několik minut ve výši 400 - 500 metrů nad Dunajem, potom se snesl níže, jako by chtěl na některém dosti vzdáleném poli přistát. Nyní jsme dali znamení tím, že mechanik zapálil benzin, aby kouřem zdůraznil směr přistání, znázorněný již polohou přistávacího >T<. V blízkosti stálo několik aut. Zatím se letoun blížil k nám, přelétl nás a stáčeje se zpět, započal velký oblouk. Překvapila nás šíře tohoto oblouku. V okamžiku, kdy letoun začínal druhý oblouk, aby se dostal do směru k nám, zřítil se náhle z výšky asi 100 metrů přímo k zemi. Poslední okamžik pádu byl pro nás zacloněn stromy. Takřka vzápětí se k nebi zvedl sloup kouře, oznamující požár letounu...“ Na místě zničeného a spáleného letadla byly čtyři mrtvoly; tři značně popálení italští důstojníci a Štefánik, který ležel mrtev poněkud stranou, nepopálen. Pravděpodobně v posledním okamžiku z letounu vyskočil. Nečekaná smrt ministra války a člena troj- hvězdí zakladatelů republiky vyvolala mnoho fám. ČSR byla ve válečném stavu s Maďarskem, které právě zahajovalo ofensivu na jižním a východním Slovensku. Aíkalo se, že letoun byl sestřelen omylem československou protileteckou obranou nebo že se jednalo o jakousi maďarskou sabotáž. Objevily se též pověsti, podporované nepřátelským Maďarskem, že se na tragedii podílela >Praha<. Pro žádná z těchto tvrzení nebyl jakýkoliv důkaz. Oficielní vyšetřování bylo uzavřeno prohlášením, že se jednalo o blíže nezjistitelnou technickou závadu - >Act of God<. Je smutné, že některé noviny ve Slovenské^ republice v rámci „zlepšení" vztahů mezi Čechy a Slováky obnovily staré štvavé spekulace, rozšiřované kdysi maďarskou propagandou. Orgány Slovenské republiky pod vlivem tisku přešetřily počátkem tohoto roku případ smrti generála Štefánika. Výsledek šetření byl oznámen v den 75. výročí jeho smrti Dr Dušanem Kováčem, ředitelem Historického ústavu Slovenské akademie vied: nepodařilo se nalézt jediný důkaz svědčící, že by Masaryk nebo Beneš měli zájem nebo se nějak podíleli na Štefánikově smrti. Tragická Štefánikova smrt pomohla kdysi sjednotit stát. Štefánik se stal obdivovaným hrdinou nejen všech Slováků bez rozdjlu, centralistů i separatistů, ale též všech Čechů a Moraváků; stal se trvalým hrdinným symbolem všech Čechoslováků a Československa. 30. července 1994 Ü POLYGON 7+8/94 45 [pageend47]Sládkovci mezi námi v exilu Dopis, který nám zaslal pan Jaroslav Stangl z Kitcheneru, Ont., citujeme sice zkráceně (dopis je nejméně dvakrát tak dlouhý), ale citovaný text jsme ponechali bez úprav - včetně svérázné pisatelovy gramatiky. Dopis je reakce na článek „Země česká, domov můj“, uveřejněný v minulém Polygonu. Doporučujeme čtenářům, aby si jej ještě jednou přečetli (Polygon č. 6, str. 26) a posoudili. ... jsem odběratelem Polygonu od jeho vzniku. Pozorně jej s přáteli exulanty pročítáme a můžeme říci, že až dosud bylo možno ... souhlasně přikyvovat k většině uveřejněných článků. Již několikrát jsme hodlali vyjádřit vám náš kladný názorná kvalitu obsahu, ale vždy nám v tom zabránila časová tíseň. Minulé číslo (6/94) nás však vaším dodatkovým článkem na str. 26 přesvědčilo, že bychom bývali chválili předčasně. Škoda! Na uvedené stránce otiskujete panu Stika- rovskému seriál „Země česká, domov můj“. Celý tento seriál, popisující běžnou problematiku, skrze kterou většina z nás byla nucena projít, je dobré číst tak jako „Večery pod lampou“. Nic proti tomu, proti gustu žádný dišputát. K dodatku, uvedeném pod třemi hvězdičkami na téže straně, máme naprosto zásadní principielní připomínky a proti obsahu článku otevřeně protestujeme s tím, že náš názor na tento pobuřující a provokační obsah poskytneme i dalším českým novinám! V článku jsou použita velice urážející slova a nadávky, za něž by se nemusel stydět ani dřevorubec. Slova „buml, ultrapitomá hesla, obviňování účastníků z rozdmíchávání nenávisti“. Velice chutným desertem je taká výrok „nový výhřez české politické usazeniny" fungující pod nevinným názvem: „Klub českého pohraničí“, jehož členové prý jsou ochotni napadat ty, jež „chtějí podat ruku ke smíru a myslet jako kulturní lidé“. Také velice lichotivá nadávka do „bolševic- ko-fašistických grázlů“ a „tlupa darebáků“ zřejmě svědčí o vysokém IQ nadávajícího. Komunisté to také dělali, když se jim někdo nelíbyl, byl jim nebezpečný a jinak na něj nemohli, tak plivali, nadávali a uráželi sprostými výrazy. P. Frýdl se ptá: „dočkáme se dalšího Terezína?“ Odpověď zní: ano, mnoha dalších a pravděpodobně větších! Také perfektně český výraz„laitmotiv"je ryzí český vý'raz v českých novinách. Je potěšující, že „Klubů českého pohraničí‘ vzniká stále více. Je přece jenom vidět, že krev není voda a že mimo části lhostejných lidí a mnohých kolaborantů je zde ještě politická strana, která má odvahu nazývat věci pravými jmény, nedá se zaprodat a zdaleka „nestojí na nejzašším okraji politické periferie“, jak píše pisatel, nýbrž naopak. Konstatování, že „pan Sládek a jeho bolševičtí kámoši jsou, slušně řečeno, postiženi“, působí velice trapně. Toto prohlášení velice dobře známe z doby totality, kdy se nepohodlní lidé posílali na psychiatrické „léčenľ, ale v tomto případě je to výrok velice diskutabilní, neboi p. Dr Sládek je jediný politik, který má úředně potvrzeno, že je duševně zcela normální a zdráv, což u mnohých druhých, včetně těch z vysokých míst, říci a doložit nelze. Ty mapy vylepená v Brně jsou velice výstižné, asi něco podobného jako kdysi „uchvá- ti-li Tě zahyneš!“. Ten plakát z doby Protektorátu by se mohl použit znovu (znáte-li ho) stačí pouze vyměnit ten srp a kladivo za hákový kříž. Výraz, že je třeba považovat za vlastizrádce každého ministra, který by jednal se sudetskými Němci je plně odůvodněn. Sám rozpad republiky bez provedení „referenda“ je vlastizrada a račte nahlédnout do „Ústavy republiky“, kde se ■dozvíte jaký je trest na rozdělení republiky bez rozhodnutí občanů, tj. bez referenda!!! Nejsme a nikdy nebudeme ochotni podřizovat se „civilizovaným pravidlům“ potomků vrahů! Politické krédo Republikánské strany není založeno na „nejnižších lidských pudech“, nýbrž na cti, pravdě, spravedlnosti hrdosti, vlastenectví a službě vlasti! Národu nedělají ostudu, nýbrž čest! To těžko lze říci o kterékoliv jiné polit, straně. Byl-li tento článek napsán a otištěn za účelem propagandy pro stranu republikánů, pak teda splnil svůj úkol na výbornou!! Získal mnoho dalších stoupenců! Je to jediná strana (jediná možná?!), která hovořík občanům naprosto otevřeně, poukazuje na nepořádky, zlodějny, kriminalitu - včetně ekonomické, rozkrádání a rozprodávání nár. majetku atd. atd. Je jediná, která má na paměti národní hrdost a čest, jediná si je vědoma odkazu a svých morálních povinností vůči statisícům našich umučených, zavražděných, popravených otců, matek, bratrů, sester a přátel! Kde byl pisatel článku, když z našeho českého pohraničí byli naši občané vyhnáni s ranečkem na zádech, podle úř. statistiky téměř 1 milion našich občanů bylo vyhnáno z míst, kde žili po několik generací! To bylo vyhnání! Kde byl pisatel, když v r. 38 přiváželi do vnitrozemí desítky zastřelených našich občanů, četníků, policistů a úředníků? V r. 45 se jednalo o odsun o kterém rozhodly - oprávněně - spojenecké velmoci. Kde byl pisatel, když desítky tisíců našich občanů bylo odvezeno do koncentračních táborů smrti, kde byli umučeni, popravováni a dáváni do plynu. Doufám, že pisatel si nyní dovede představit ty hrůzou a bolestí zkřivené obličeje, když ho tak zajímaly zkřivené obličeje v Chebu a v Terezíně!! Kde byl pisatel, když bylo popravováno tisíce rodin včetně dětí jen proto, že byli udáni, že souhlasili s atentátem na Heydricha?.......... Bylo by velice poučné si v těchto dnech přečíst kroniku Mikuláše Dačického z Heslová (1935) který v jedné části píše: „Rovněž jako housenka v zelí, had za ňadry, myš v stohu a v stodole, kozel v zahradě, tak Němec v české radě loupí, bere, šidí, podvozuje a zjevně krade. Mnozí pak neupřímní Čechové učí se tomu od Němců!“ Dále pak pan Dačický popisuje, jak dva armádní sbory hraběte Buquoye vypalovali vesnice, ženy přivazovali za nohy ke koňským ohonům a vláčeli je po cestách a jak děti našich předků za živa napichovali na kopí!......... Je nejvyšší čas postavit se proti snahám germanizovat náš národ. Tohoto úkolu se ujala Republikánská strana, bohužel jako jediná. Co dělala Havlova rodina v době kdy naši otcové a matky byli popravováni?? Mnohonásobný Dr. HC, profesor HC, sběratel mnoha vyznamenáních, světový humanista, filosof, dramaturg, miliardář, expresi- 46 POLYGON 7+8/94 © VLADIMÍR KUBA [pageend48]dent a president, to vie v jedné osobě, pan Havel, tč. president ČR nemá naprosto žádné právo se naším jménem Němcům omlouvat že jsme s nimi jednali nešetrně. Také nemá právo nazívat odsun vyhnáním! Toto právo jsme mu my pozůstalí a jistě I většina národa nikdy nedali........... ★ ★ ★ ★ ★ Za tým Polygonu jsem požádal Jindřicha Stikarovského, aby sám na dopis odpověděl. Jeho první odpověď zní: „Nejsprávnější by bylo otisknout celý dopis pana Stangla (ať si čtenáři opravdu počtou!). Pak na jeho dopis nemusíme odpovídat nic než >No commenth Nemá totiž cenu reagovat na výplody tohoto druhu. Neboť dohadovat se s takovým individuem je pod mou úroveň." Požádal jsem však p. Stikarovského znovu, aby přeci jen odpověděl panu Stanglovi a jeho přátelům, s nimiž čte Polygon. Vyhověl a zde je jeho odpověď: Pan Jaroslav Stangl z Kitcheneru v Kanadě srší hněvem a svátým rozhořčením. Dotkl jsem se jeho idolu, pana doktora Sládka, a teď to mám! Má to teď dokonce i Polygon, neboť mým přičiněním se mu nedostane kýžené chvály, kterou pan Stangl měl v úmyslu již-již napsat, ale „zabraňovala mu v tom časová tíseň". Shame - řekli by Angličané, Schade - řekli by Němci... Ale ty pan Stangl nemá rád a jelikož si nejsem jistý, zda má rád i ty Angličany, či má-li vůbec někoho rád, řeknu sám česky: škoda! Co rozezlilo milého polygonniho čtenáře, co vytočilo do nejvyšších obrátek pana Stangla? Moje poslední, desáté pokračování „Země české“! V něm jsem se kriticky rozepsal o slabomyslných akcích sládkovců a jejich komunistických kamarádů z řad Klubu českého pohraničí. Slabomyslných proto, neboť jejich jediným cílem je rozdmýchávání národnostní nenávisti mezi Čechy a Němci a vyvolávání nízkých emocí, pomocí jichž se v době nedávno minulé dařilo bolševickým politrukům vymývat mozky jisté skupiny českého národa. Jak vidno z dopisu pana Stangla, vsadili politruci na správnou kartu. Program nenávisti vůči všemu německému je totiž v kraji kolem Řípu od pradávna thematikou, která, když už je skoro všechno v háji, rozhodně a vždycky zabere. Jednou na „pracující lid“, podruhé na Sládkovy republikány a skalní ex-komunisty, potřetí na pana Stangla. Nechodím na srazy landsmanšaftu, což mu bude možná divné. Chodím však po zemi české a koukám kolem sebe. A vidím, že tihle „potomci vrahů“, jak vlídně nazývá pan Stangl naše německé sousedy, nám opravili slušnou hromadu kostelíků i katedrál, cpou do nás moderní technologii, z níž většina je taky zadarmo (vlastně za jejich peníze), a když jim občas odkráglujeme špatně parkujícího turistu, řeší to bez emocí a hysterických protičeských kampaní. Vraťme se však k dopisu, v němž pisatel na mnoha místech cituje plamenný projev pana doktora Sládka, jenž, ač samými „perlami" naditý, reprodukovat nehodlám. Kdo má zájem, ať se obrátí na pana Stangla, ten si ho už jistě nechal zarámovat a rád se s každým o ty myšlenkové skvosty podělí. Ve stati, kde se táže, zda si dovedu představit „ty hrůzou a bolestí zkřivené obličeje nešťastníků hnaných do plynu, když mě tak zajímaly zkřivené obličeje v Chebu aTerezí- ně“, odpovídám: Dovedu, pane Štangle! A právě proto jsem vše napsal tak, jak jsem to napsal. Neboť nemám rád jakékoliv zkřivené obličeje, ať jsou v Chebu či Osvětimi. Zkřivený obličej je vždy spojen s něčím nenormálním a obvykle zlým. A nám snad jde o to, abychom zlu nefandili. Ani německému, ani ruskému, natož českému! Neboť zlo je zlo, byť i natřeno vlasteneckými barvami. Jak známo, Němci se ze svých vin upřímně káli a jejich dnešní postoje jsou svědectvím, že i z té nejhorší totality lze vycepovat vzorovou demokracii. Což je povzbuzující pro nás, Čechy, jelikož právě nám je té demokracie velmi třeba. Jakož i cepování. Nejsem si však jistý, žehecíři pana Sládka a „hraničáři“ soudruha Štěpána jsou ti praví, ořechoví. Jsem rád, že si čtete Mikuláše Dačického z Heslová. Na svoji dobu píše jadrně a břeskně. Nevím však, co poučného bych měl hledat v jeho statích, z nichž, jakoby úradkem Božím, vybral jste právě tuhletu: „Rovněž jako housenka v zelí, had za ňadry, myš v stohu a v stodole, kozel v zahradě, tak Němec v české radě loupí, bere, šidí, podvozujp a zjevně krade. Mnozí pak neupřímní Čechové učí se tomu od Němců.“ Takže i krást nás naučili tihle zlí Němci. To, jak píšete, že dva armádní sbory hra- bětě Buquoye vypalovaly vesnice, ženy přivazovaly za nohy ke koňským ohonům a vláčely je po cestách a jak děti našich předků zaživa napichovaly na kopí, je jistě drasťák, ale nemenším drasťákem je skutečnost, že Via Appia v Římě byla též kdysi vyzdobena stovkami prvních křesťanů namontovaných na kříž; nebo že za Stalinovy éry byly vyhlazeny celé národy. Miliony chudáků, jichž se novodobému „báťuškovi" znelíbilo. Je divné, že v populistické honbě na Němce jste na tuto maličkost zapomněl. Jakož i na naše ryze české zvrhlůstky typu Bytfz, Ruzyně, Pankrác, Leopoldov, Bory a Jáchymov, kde mužní synkové českých matek mlátili a trápili tisíce ne již tak mužných synků těchtýž matek a říkali jim dobrácky: „Z vašich žen uděláme prostitutky a z dětí řádné makáče!“ Tihle čeští hoši vraždili neméně efektivně, jako jejich nacističtí předchůdci. Dávali si i poetická jména: „Hvízdavý Dan“ či „Laco Partyzán“. Jeden z nich, Pich-Tůma, dodnes žije v pohodě kdesi - myslím - na Trutnovsku. A bere státní penzi, kluk jeden šikovná. Kolik myslíte, že jich takhle žije? Pět? Deset? Nebo tisíc? Já bych řekl, že víc než tisíc. A proč ne? Když jejich poslední šéf, soudruh Lorenc, si v klidu podniká a lidem do televize tvrdí, že „pouze konal svou povinnost, jak zákony kázaly jemu“. Tohle však tvrdili všichni jeho náci-kolegové při procesu v Norimberku. A bylo jim to houby platné, že? Zhoupli se. Ano, po právu se zhoupli. A ti ostatní, kterým se podařilo ujít katovi, byli honěni, dohledáváni, lapáni a trestáni. Ne proto, že byli Němci, ale proto, že se dopustili zločinů proti lidskosti. A zde jsme u jádra věci, pane Štangle. Německo a Němci dokázali své hříchy uznat a svoje zločince potrestat. Dokázali též zavrhnout a odsoudit nacistickou ideologii a vybudovat jednu z nejmodelovějších demokracií v Evropě. Zatímco my, kteří se tou demokracií akorát oháníme, jsme nenašli odvahu ani si přiznat, že jsme byli za komunistů zrovna takoví parchanti jako oni za Hitlera. Neřku-li, abychom se snažili něco napravovat. Místo toho pokřikujeme přes hranice a namlouváme si, že jsme ti praví a jediní mučedníci. Jsme pšouk, pane Štangle, promiňte mi to, při Vašem vzdělání. Jsme jeden velký a nafouklý pšouk, který, když si nedáme pozor, splaskne a vypaří se, ne do Evropy, ale do širé mátušky Rusi. Víc nemám, co bych dodal. Snad jen to, že je udivující najít mezi českými exulanty v Kanadě jedince, kteří z neznalosti či trestuhodně hlouposti fandí fašistům a zakukleným bolševikům. JINDŘICH STIKAROVSKÝ NÁSLEDUJÍCÍ DOPISY nedošly na adresu Polygonu, ale našim čtenářům, kteří nám je dali k disposici, ovšem s podmínkou, že nebudeme uvádět jména pisatelů: ... A taky je po volbách - a jak po výprasku. Zajímavé je, že v obecních zastupitelstvech jednoznačně zvítězili nezávislí kandidáti. V malých městech a obcích totiž lidi kandidáty, které volí osobně, znají, vědí, v jaké straně byli či jsou, vědí, co konkrétního se dá on nich čekat. V těchto obcích a městečkách získala ODS maximálně 1 - 2% hlasů. Hovořila jsem s mnoha lidmi o obrovském vítězství ODS v Praze a všichni jsme z toho tumpachoví. Stovky lidí tvrdí, že všichni jejich známí, příbuzní, sousedé atd. v komunálních volbách ODS zásadně nevolili. ODS v komunálkách nevolili ani zásadní přívrženci Klause a ODS, prý za trest, jako výchovný pohlavek do velkých voleb. Většina lidí, co já znám, volila DEL), nebo ODu. Jedná se o celá ekologická hnutí, umělce, výtvarníky, lidi ze školství a zdravotnictví, atd. - Tak mi řekni, kde se vzaly ty hlasy pro ODS v Praze? My máme podezření, že v Praze konkrétně, kde jsou kandidáti krom známých jmen zcela neznámí, došlo k podvodu, protože kde by došlo k téměř padesátiprocentnímu vítězství ODS, když ji nehodlali za trest volit ani její skalní přívrženci? Myslíš, že je možné, že by se jednalo o manipulaci s hlasy voličů? Výsledek je, že v Praze získala ODS 41,3% hlasů a DEU 5,0%. Já to nechápu. V lipeneckém zastupitelstvu o 15 mandátech máme za kandidáty sice sdružené do nezávislých, ale straníky příslušné dva k DEU a v Cernošicích s 35 mandáty jsou 4 kandidáti za DEU. Obě obce podléhají vyšším správním orgánům z Prahy 5 (Lipenec) a z Prahy západ (Černošice), takže si v zásadních věcech kandidáti z DEU ani neškrtnou... ♦ ♦ ♦ POLYGON 7+8/94 47 [pageend49]... Vzhledem k tomu, že to žití probíhá ve společnosti zvané postkomunistická, je důvodů k nasírání dost. Počínaje panem prezidentem a konče posledním úředníčkem, kterej Tě buzeruje na úřadě. Je to tady opravdu tak, jak si nikdo nepředstavoval. Tedy ze slušných lidí. Vlády se zmocnila banda lhářů, zlodějů a licoměrníků. (Jedno silnější označení, uvedené ve výpisu, vynecháváme. [red.] Zemi, kterou tolik let raboval ruský medvěd, tec/ rozkradou a rozprodají oni. A tento národ v nedělních volbách opět zvolil Richarda lil. našich dnů - blazeovaného kultíčka osobnůstky - Klause. Ne, že by mu lid vyjádřil lásku, ale tento lid ve své rozhorčenosti nad vývojem prostě nešel volit! 56%ní účast ve volbách znamenala, že z té poloviny, která volila, se jako jeden muž dostavila ODS (polovina členů jsou bývalí komunisté a ti jsou vycepovaní) a tak se tedy zvolili sami. Ten zbytek je roztříštěná opozice a pak ještě KDU, která pod Luxem poslušně panáčkuje Klausovi. ... Zákonnost nikde, demokracie jenom hubou, zlodějna na každém kroku, rozvrácené zdravotnictví i školství a o kultuře nemluvím. ... Propad ekonomiky je děsivý. Takže: to je realita naší domoviny, která směřuje do Evropy. Že ji Západ bere jako Balkán, kde se dají levně koupit domy, továrny, zámky a jiné, trošku „sametovým vladařům" uniká. Anebo neuniká, protože ukládat úplatky za tyto výhodné prodeje do švýcarských bank je přece příjemné. Masaryk dnes asi nad svým národem jen tiše pláče... ♦ ♦ ♦ Z DOPISŮ DOŠLÝCH POLYGONU: ... musím napsat, že se s vícero hodnoceními našich poměrů a především některých našich představitelů v Polygonu neztotožňuji a dost mi to vadí. Žijeme konečně ve svobodně zemi, nezatížené východem, tedy v ČR, která má spoustu nedostatků, včetně podvodů, korupce, násilností, ale její přednosti vysoko převyšují zápory. A to je nesmírně důležitě i perspektivně kladné. Nikdo z inteligentních lidí, alespoň trochu, by nešel zpět. Demokracie je pořád ještě nepochopená, protože většina lidí y aktivním věku i mladších ji nepoznala. Často to není zlý úmysl, ale nevychovanost a nevzdělanost. Nezapomínáme, že tady bylo jeden a půl milionu komunistů a téměř všechna vedoucí místa měli. To se nedá srovnat s poměry v žádném západním státě. Nebylo v silách veřejnosti, tedy ani jedinců, vyndat je a nahradit nekomunisty, kteří byli na místech podřízených a bez patřičného sebevědomí. -----Za těch několik let se vypracovali mnozí členové vlády a parlamentu do kvalit, odborností a slušnosti. Mezi jedny z vynikajících považuji V. Dlouhého, V. Klause vždy, přes všechny výhrady, M. Uhdeho, člověka slušného, rovného, P. Čermáka, z něhož čiší inteligence. Jsou nám nesmírně prospěšní svou vysokou úrovní a kvalitou. Nezasluhují si, aby byli záporně kritizováni právě v časopise, zasílaném do celého světa. Že někteří vystudovali za KSČ, i tam byli a omluvili se, a někde pracovali na vedlejší židli, musíme přenést přes srdce. Na první místo po zkušenostech svých let kladu slušnost, inteligenci, schopnost, pravdivost bez intrik a malosti. S kolika velkými lidmi jsem se už setkala a mohla porovnat jejich úroveň! ... Milada N. -P., Česká Lípa ♦ ♦ ♦ ... přihlašuji se tímto k odběru Vašeho skvělého časopisu ... předplatné vyrovnávám přiloženým šekem ... Dr J. J. Spanihel, Winnipeg (Z dopisů tohoto druhu - tento není jediný - máme ovšem radost největší! Polygon.) Motto: Už jsou u nás spisovatelé, volající po koncentrácích pro ty druhé! - Čím by se plnily, čím by se sytily ty ubohé, povzteklé mozkovice, čím by se dávila ta mrzká nitra než slepou a nízkou nenávistí?! ¥ ¥ ¥ Ani ne proroctví. Z dopuštění dějin nastane u nás rozmach nacionalismu, vlastenectví, které bude mizernou imitací nacionalismu německého a italského, i španělského Francova. Budou se snažiti dát nám nejhroznější cizotu ve jménu češství a nebudou to cizinci, nýbrž právě ti nejryčnější vlastenci, kdo nám bude rváti jazyky z úst. Co by mohlo být v této nešťastné zemi brutálnější než útlak německý? - Český, přece! Budou se vydávati za ústa a rámě národa, za jeho plnomocníky; ale právě to, co bude pod nimi trpěti, co budou políčkovati obrněnou pěstí a šlapati okovanou botou - právě to bude národ! ¥ y v Davy, celky, národové, příliš ochotně pracující na ujařmení druhého, pracují stejnou měrou na ujařmení sama sebe: byť nadšeni, opojeni, rozvášněni, stávají se pouhým nástrojem výbojné státní politiky. ¥ ¥ ¥ Listopad 1938. Cizí lidé nám zmenšili území hmotné, a teď nám sami naši ještě zmenšují naše území duchovní. Co jste, štváči, traviči, spekulanti bez svědomí, udělali z národa? Žádný nepřítel světa nedopustil se tolika zlého jako vy, vyděrači běd, kteří jste tento národ tak strašlivě zkazili a zhanobili! Ne ztracená území, ale toto je národní katastrofa. Tato hrozná skvrna se nikdy nesmy- je; paměť, která po vás zůstane, obsahuje jediné slovo: hanba. ¥ ¥ ¥ Těžký otřes v národním těle. - Vypadá to, že nejprudčeji se pohnula právě ta nejškaredější havěť. Ohavná politická vyděračstva a handle tohoto podzimu poskytly mnoha lidem hodně sugestivní divadlo, jak obejiti pravdu a poctivost. Toto divadlo mravní zbabělosti, tuposti, otrlosti, cynismu, kompromis- nictví, prospěchářství, bezcharakternosti - jaká je to škola, jaké placet, jaká rehabilitace pro ty všechny, kdo se v tomto životě z povahového sklonu i ze spekulace přidržují špatnosti, spatřujíce v ní ten nejbezpečnější princip úspěšné existence! JOSEF ČAPEK, 1938 Úryvky vybrala Milena Wahlenová □ 48 POLYGON 7+8/94 [pageend50]HOTEL GARNI Majitelka: JANA ŠRÁMOVÁ OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 Zpříjemněte si u nás svůj pobyt, aŕ kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav. nádraží) Telefon + fax: 0911 /44 84 48 für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafyl ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty"? ❖ Chtěli byste vědět, co Je nezbytné a co více čl méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? Švýcarské bankovnictví a pojištovnlctví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 [pageend51]ING BANK Internationale Nederlanden Bank (Schweiz) Nové perspektivy? Majetek se nejdříve vytvoří vlastní prací a podnikáním. Pak s naší pomocí pracuje pro Vás. ING Group, která je druhým největším koncernem a pátou bankou v Evropě, vytvořila síť s více jak 60 operačními středisky ve 40 zemích. Naše neustále se rozšiřující činnost ve všech rychle se rozvíjejících částech světa, k nimž dnes patří střední Evropa, potvrzuje naše vedoucí postavení v bankovnictví v hospodářsky perspektivních zemích. Naše mezinárodní zkušenost usnadňuje služby našim zákazníkům v celém světě. Nabízíme nejenom bankovní a finanční porady, ale komplexní správu majetku s pomocí nejmodernějších finančních metod a prostředků jak pro soukromé osoby, tak pro podniky. S našimi finančními poradci lze jednat česky *. Internationale Nederlanden Bank (Switzerland) Private Banking Glärnischstrasse 36, Postfach 4623 8022 Zürich, Switzerland Telefon: +41.1.207 42 92 * Fax: +41.1.207 42 60 * [pageend52]