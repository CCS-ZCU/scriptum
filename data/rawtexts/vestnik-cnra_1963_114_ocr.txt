V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 114 Září 1963 O OSUDU POROBENÝCH NÁRODŮ. Když Chruščov po letech odmítání každého návrhu k omezení atomických pokusných výbuchů najednou změnil svůj zamítavý a nepřátelský postoj a dokonce projevil přání k dohodě se Západem, byla to světová událost velké důležitosti. Ihned vyvstala otázka, co ho přimělo k této změně. Co to, že útočnost se mění ve vlídnost a třískání botou na stůl ve Spojených národech v úsměvy a namlouvání? Chruščov byl k tomu donucen událostmi doma i v zahraničí. Hospodářské poměry domácí i v porobených národech jdou od šesti k pěti. K zásobování a uklidnění obyvatelstva Sověty musí snížit obrovské výdaje na zbrojení a výzkumy. Pak je tu hrozivý problém s Rudou Čínou, který by se mohl stát Sovětům nebezpečný. Nic nestálo Chruščovovi v cestě. Podepsat o jednu smlouvu více nebo méně není mu zatěžko vzhledem k tomu, že z 52. hlavních dohod Sověty dodržely jenom dvě. Nás zarazilo to, že podepsání dohody zřejmě je jen prvním krokem komunistického manévru. Chruščov měl připraven již další tah, pakt o neútočení, který opatrně nadhodil na zkoušku a který později bude prosazovat dle možnosti. Je jasné, že Sověty sledují v Evropě tyto na sobě závislé cíle: rozbít NATO paktem o neútočení, zneutralisovat Německo, zabránit hospodářské sjednocení Evropy a přimět západní velmoci, aby přímo či nepřímo uznaly porobení národů za železnou oponou za stav trvalý. Za této situace politický výbor ČSNRA, jehož předsedou je Dr. František Schwarzenberg, vypracoval a se schválením předsednictva odeslal memorandum (přesný text byl uveřejněn v American Bulletin v září). Smysl je zhruba tento: Československá národní rada americká sdílí touhy všech mírumilovných lidí po trvalém míru. Po svých zkušenostech dovoluje si však upozornit na problémy 1) s navrženou dohodou o omezení atomických pokusných výbuchů a 2) s hypothetickým paktem o neútočení. K prvnímu bodu musíme si položit otázku: proč jsou Sověty ochotny najednou podepsat dohodu a jak dalece jsou ochotny ji dodržet. Povolaní znalci se shodují v tom, že Sověty v ničem nezměnily svůj konečný cil k rozvrácení a znásilnění světa a uchvácení světové moci. Sověty mění pouze svou taktiku, nikoli svůj cíl. Analogie sovětské povolnosti v době po vpádu nacistů r. 1941 přiměla mnohé pozorovatele k názoru, že dnešní sovětská ústupnost v zahraniční politice, právě tak jako směr k liberalisaci v sovětské říši jsou způsobeny jedině tlakem nepřiznivých událostí doma a v cizině. ČSNRA dospěla proto k názoru, že dnešní sovětská taktika nevyplývá z upřímné touhy po míru, nýbrž je pokusem vyčkávacím k docílení nezměněných konečných cílů jinými me- thodami. Nikde není náznaku, že by sovětská vláda jakkoli se vzdalovala zásady marx-leninismu, dle kterého se řídí komunistické vlády při uzavírání smluv s úmyslem smlouvu porušit bude-li tím urychlena světová revoluce. V tomto ohledu je nám filosofie sovětské vlády stále tak vzdálena jako ČEHO JSME DOSÁHLI. Memorandum Dean Ruskovi o smlouvě se Sovětským svazem získává přátele porobeným národům mezi 150 senátory, kongresníky a novináři. (Str. 1. a The American Bulletin srpen 1963.) Návrh na uspořádání americké výstavy na brněnském veletrhu byl přijat a uskutečněn. (Str. 7.) byla kdy v minulosti. Západ uzavírá dohodu, aby ji dodržel; o sovětské vládě se to říci nedá. To vše se musí vzít v úvahu bude-li se vůbec uvažovat o paktu o neútočení mezi NATO a národy varšavské smlouvy. Kdyby mělo vzniknout domněni, že mlčky přijímáme dnešní rozdělení Evropy za trvalé, následky u porobených národů by byly dalekosáhlé; Spojené státy by ztratily jejich důvěru a přestaly by být ochráncem svobody a spravedlnosti. Memorandum s průvodním dopisem bylo posláno členům zahraničního výboru v senátě, senátorům a kongresní- kům, kteří se zajímají o zahraniční politiku, a předním americkým žurnalistům, celkem 150 dopisů. Došlo nás mnoho odpovědí. V senátě se ozvalo mnoho varovných hlasů. I když bude pravděpodobně podepsána dohoda o omezení atomových zkušebných výbuchů, dostalo se nám ujištění z mnohých stran, že naši zákonodárci jsou si vědomi velkého skrytého nebezpečí. Z proslovů v senátě si zasluhuje zvláštni zminky senátor Frank J. Lausche z Clevelandu. Mohli bychom jmenovat mnoho jiných, na př. projev Romana Pucinského, který prohlásil, že při jakýchkoliv nových dohodách zásadního rázu bude kongres trvat na tom, aby ujednáni zaručovala porobeným národům právo na sebeurčení. Senátor Scott, v dopise na Department of State, vyslovil tytéž pochybnosti jako Československá národní rada americká a dostalo se mu ujištěni od zástupce Dean Ruska, p. Duttona, pověřeného pro styk s kongresem, že “Spojené státy neuznávají a nikdy neuznají dnešní sovětskou nadvládu ve střední a východní Evropě a že zájem o blaho těchto národů zůstává základním motivem při formulování a provádění politiky Spojených států v této oblasti.” Z odpovědi mluvčího našeho zahraničního ministerstva vyplývá, že americká vláda si nedělá žádných Husí, bude však nadále vyjednávat se Sověty ke snížení světového napětí. Zdá se, že Sověty budou postupovat teď opatrněji, aby nedošlo k výbuchu. Musí se soustředit na vlastni naléhavé těžkosti domácí a na hrozící čínské nebezpečí. Zdánlivé a přechodné zmírnění skrývá však pro Američany velké nebezpečí, že se dáme uspat v nečinnost. O tom napsal Roscoe Drummond, vynikající americký žurnalista, výborný článek: “The Massive Tranquilizer”. V Chicago Sun-Times byl uveřejněn dne 10. srpna, pravděpodobně byl otištěn i v jiných amerických časopisech. Congressman Craig Hosmer z Kalifornie nás dopisem upozornil na svůj článek v Saturday Evening Post dne 7. září, nadepsaný “Speaking Out: Beware the Test Ban”. (Pokračování na str. 6.) [pageend1]VESTNIK SEPTEMBER 1963 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois KARTA SE OBRACÍ. Pronásledovatelé jsou teď pronásledováni svou minulostí. Pod tlakem okolností byl pražský režim konečně donucen začít s destalinisací a nikdo neví, kde to skonči. V srpnu úředním prohlášením v Rudém právu režim očistil mrtvého Slánského a ostatní popravené komunisty, ale teď si neví rady, jak odvrátit pozornost od sebe, od viníků, kteří mají na svědomí falešné nařčeni těchto obětí a jejich odsouzení za spiknutí a velezradu. Na sjezdu československých spisovatelů v Praze se mluvilo o tomto období Slánského procesu jako o “středověké inkvisici v socialistické terminologii”. Řekli to teprve letos v květnu, ale my to víme už dávno. Režim, jenž tak dlouho tvrdošíjně odmítal se vzdát Stalina a jeho jménem spáchal tyto vraždy svých nejbližšich předáků, se hledí zachránit menšími ústupky. Je otázka, zda se mu to podaří. Sotva. VĚSTNÍK ZÁŘÍ 1963 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ Úřadovna: 4125 West 26th Street, Chicago 23, Illinois Prozatím se mluví jenom o křivdě spáchané na komunistech. Nevinných nekomunistů, českých a slovenských vlastenců, se očista netýká. Ještě dlouho si počkáme na den, kdy skutečným hrdinům českého a slovenského národa, Miladě Horákové, Helidoru Pikovi a jiným a jiným se dostane posmrtní pocty, kdy konečně český a slovenský národ nastoupí znovu na cestu spravedlnosti. Prozatím tedy jsme se dočkali alespoň destalinisace v komunistických řadách. Komunisté usvědčují sami sebe a říkají o komunismu to, co my tvrdíme od prvopočátku. Ve Věstníku jsme v červnu přinesli obšírnou zprávu o sjezdu slovenských spisovatelů v Bratislavě a československých spisovatelů v Praze, kde se začlo se vzpomínáním a obviňováním. Od té doby se ozývá nařčení z řad právníků, učitelů, i z cechu vládních vysokých funkcionářů. Uvádíme je v následujících kapitolách a vřele doporučujeme. Přečtěte si na př. článek o maďarské pohodě a poznáte, že Československo je s destalinisací hodně pozadu, že je snad ze všech sovětských vasalů nejtvrdší na vlastní lid, že byla jim bližší Kuba, zásobování Castra atd., než domácí hospodářství a blahobyt národa. Dr. V. Chalupa: Jak se soudí v Československu. Sjezd československých spisovatelů v květnu došel zasloužené pozornosti svým odhalením špíny a pochybenosti patnácti let komunistické vlády v Československu. Byla to pozornost taková, že přikryla ještě výmluvnější diskusi, kterou uspořádala redakční rada oficiálního právnického časopisu československého “Právník” dne 28. dubna 1963 a která je ještě strašnějším odsouzením komunistického režimu. Napomohly tomu dvě okolnosti: zpráva o dubnové diskusi předních komunistických (podtrhujeme: komunistických!) právníků byla uveřejněna až v červencovém čísle “Právníka”, které se dostalo do zahraničí až v srpnu; a počet čtenářů “Právníka” je mnohem menši než počet čtenářů "Literárních novin” nebo “Kulturní tvorby”, které referovaly o sjezdu čs. spisovatelů. Tak jako sjezd čs. spisovatelů tak i červencové číslo “Právníka” potvrzuje dnes prozíravý postoj Čs. národní rady americké vůči komunistickému režimu v Československu. Ze lži nebo z nevědomosti jsou usvědčováni ti komunisté a komunističtí souputníci, kteří krajanům namlouvali, že v Československu je socialistický a lidový režim, ve kterém vládnou pracující a jen vykořisťovatelé, záškodníci a nepřátele lidu jsou trestáni. Úvodník červencového “Právníka” praví suše: “. . . došlo k tak otřesné skutečnosti, jako bylo odsouzení nevinných komunistů za nejtěžši protistátní zločiny” a konstatuje, že celý soudní aparát byl jen fraškou: “. . . přes formální hovory o významu práva a zákonnosti se fakticky trpělo a podporovalo licoměrné pojetí zákonnosti v samotných státních orgánech, ve sféře trestního a občanskoprávního soudnictví, v prokuratuře i v bezpečnosti, v orgánech státní správy vůbec; připouštěla se libovůle, kterou určitý kádr veřejných činitelů považoval při tom za politicky oprávněnou, která se kryla za pojem ‘diktatury proletariátu’.” Procesy se aranžovaly podle potřeb propagandy. Když se vedení komunistické strany usneslo na nějaké “kampani”, musely soudy dodat příslušný počet provinilců — a běda těm, kdo “nesplnili plán”. “Podle obecné situace ve státě ... se hledí jen na — často jen domnělý — zájem společnosti a není jasné, že tento zájem je tíž na ochraně zákonných zájmů jednotlivce. Zakořenilo se pohlížet na problémy velmi jednostranně, jen z hlediska ‘usnadnění’ úkolů státního aparátu a ne také z hlediska oprávněných potřeb občanů; rozmohla se lhostejnost ke křivdě na jednotlivci.” (Doc. Jiří Boguszak.) “My jsme si zvykli dívat se na represi jako na určitý nástroj pozitivního působení, nástroj uskutečňování politických úkolů . . . Nevím, jak je to dnes, ale ještě po roce 1956 bylo řízeni trestní politiky např. generálni prokuraturou právě tak kampaňovité, podle toho, která politická otázka vystoupila do popředí, počítaly se příslušné kategorie trestních věcí od okresů na kraje a kdo měl málo aktuálních věcí, byl kritizován. Samozřejmě kamsi do pozadí ustupoval zájem o to, jak je to se zákonnosti nebo nezákonností v trestních věcech jak této právě ‘sledované kategorie’ tak i ostatních kategorií. . . . Praxi zároveň ovlivnily — a myslím, že ještě ovlivňuji — různé interní (důvěrné a tajné) směrnice pro postup v různých kategoriích případů, které fakticky přímo podporují nezákonný postup a v některých případech jsou samy prostě nezákonné.” (Zdeněk Mlynář.) Když toho “kampaň” vyžadovala, trestalo se podle “kampaně” každé provinění, i když se týkalo něčeho zcela jiného. Když byla zahájena “kampaň proti náboženství”, byl do soudních procesů vnášen náboženský prvek: zloději stejně jako odbojoví pracovníci byli nuceni přiznávat se. že pohnutky jejich činů byly náboženské, nebo že je k porušení zákona navedl kněz, nebo aspoň, že byli nábožensky vychováni. Když byla vedena “kampaň” proti živnostníkům, hledaly se stejné styčné body mezi trestními činy a stavem živnostenským. V ještě větší míře tomu bylo u “kampaně” pro2 VĚSTNÍK [pageend2]ti sedlákům a později tento způsob persekuce vyvrcholil po popravě Slánského, kdy kde kdo ze zatčených komunistů byl nucen se doznat k příslušenství k “Slánského židovsko- kosmopolitní bandě”. Proto dnes (ne tehdy!) praví československý komunistický právník: “Trestné činy jako by se v těchto případech při podobné kampani uměle vytvářely v trestním řízeni. Čím vysvětlit, že se tu trest uplatňuje především jen z hlediska působení na širokou veřejnost (hlavně odstrašujícího), ačkoliv především musí přece jít o objektivně pravdivé posouzeni a spravedlivé rozhodnutí individuálního případu? Vzniká dojem, že někdy vyhledávací orgán, vyšetřovatel a prokurátor i soudce hlavně všemožně usiluje o to, aby vykázal činnost odpovídající obecné směrnici, i když na konkrétní případ obecná teze vlastně nedopadá.” “Vždyť kde zůstala zásada přiměřenosti trestu a jeho výchovné působení na pachatele v oněch případech, kdy se za výstřední tanec uložily mnohamě- síčni nepodmíněné tresty odněti svobody?” (Doc. Jiří Boguszak.) Lidé byli trestáni i za činy, o nichž bylo dokázáno, že se jich nemohli dopustit, podle zásady, že “by to byli udělali, kdyby byli mohli.” . na př. při pokusu o přechod hranic se z obecné zkušenosti a hypotézy usuzovalo, že obviněný ‘by se spojil’ s nepřátelskou špionáží, neboť tak utečenci obecně činí; obdobně u některých hospodářských deliktů a pod.” (Úvodník.) Ovšem někdy nestačily nadřízeným místům ani výsledky, dosažené tímto umělým spojováním nejrůznějších provinění s právě prováděnou “kampani”. Aby požadavkům komunistické strany po více a názornějších propagačních procesech bylo vyhověno, policie zatýkala a soudy odsuzovaly lidi nevinné na základě falešných důkazů nebo vynuceného “doznání”. “. . . k porušování socialistické zákonnosti na úseku trestním docházelo na základě vykonstruovaných skutkových stavů . . (Prof. dr. Ladislav Schubert.) A kde nebyli viníci žádní, prostě se vyrobili. “. . . k porušování socialistické zákonnosti na úseku trestním docházelo na základě vykonstruovaných skutkových stavů . . .” (Prof. dr. Ladislav Schubert.) Režim, který se v zahraničí chlubil tím, že dává obžalovaným zdarma soudního obhájce, doma persekvoval ty obhájce, kteří by se byli pokoušeli o skutečnou obhajobu. Dokonce ani na znění zákona se obhájce nesměl odvolávat. “Obhájce, který v praxi zdůrazňoval v konkrétních případech, že přísné dodržování zákonů bez ohledu na osoby je podstatou zákonnosti, nebyl toliko právnicky formalista nebo šiřitel buržoazních předsudků, ale riskoval, že bude mít značné kádrové potíže ... i když se obhájci sebevíce snažili o aktivní obhajobu, přednášeli důkazy a vývody obhajoby, soud je buď odbyl — zpravidla stroze — anebo na ně nereagoval ani v průběhu řízení ani ve svém rozhodnutí.” (Dr. Zdeněk Křížek.) Zatím co souputnické časopisy nás poučovaly, že v komunismu není pánů ani chudáků, pro komunistické pány ani jejich vlastní zákony neplatily. “. . . praxe při uplatňování práva se vyznačovala rovněž tím, že se trpělo a mlčky někdy i protěžovalo zvýhodňování lidi, kteří byli vykonavateli moci, funkcionářů vůči obyčejným občanům, komunistů vůči bezpartijním atd. Zákonnost se i v tomto směru (často zase pod rouškou ‘třídního přístupu’) měřila prostě dvojím loktem.” Ale k “obyčejným občanům” se zákony, soudy i policajti chovali podle Švejkovy starorakouské zásady, že “na chudej lid musí být přísnost”: “Ačkoli šlo už o období, kdy třídní hledisko bvlo vtěleno v samotných zákonech, vydaných po únoru 1948, vytvářela se . . . praxe, kdy se pod rouškou ‘třídní aplikace’ a ‘třídního přístupu’ fakticky rozmáhala libovůle ve vztahu státní moci k občanům a zároveň i přezírání zákonného postupu jako ‘právnického formalismu’ v orgánech státu. V praxi orgánů státního aparátu (nejmarkantněji v orgánech bezpečnosti, prokuratury a soudů) se vžívalo přesvědčení, že ‘třídní přístup’ je slučitelný s porušováním výslovně zákonem ustanovených práv lidi a s porušováním zákonem stanovených postupů mocenských orgánů.” . . . “Problematiku práv občanů chápala vlastně obecně politická praxe . . . jako určité okrajové, nutné ‘formální zlo’, bez něhož se sice nelze obejít, které však nemá pro výstavbu socialismu podstatnější význam. To se odráželo pak všude -— v pohledu na právo jako nástroj řízeni, v pohledu na legislativní činnost.” (Úvodník.) A to se netýkalo jen “občanů”, ale také a zejména dělníků. Úvodník “Právníka” praví stroze, že “v pracovních sporech se často “společenský zájem' mechanicky chápal jako ‘dát za pravdu podniku’.” Jinými slovy: došlo-li ke sporu mezi dělníkem a podnikem, kde pracoval, soud “mechanicky” stál na straně podniku, protože právo dělníků bylo “proti společenskému zájmu”. * * * Ovšem, namítnou “Nová doba” a “Věk nerozumu” (jejichž čtenáři se v nich dodnes nedočetli, že v Československu od dubna vypukla jakási “destalinizace” a že tam po patnáct let vládnul režim, který bezprávně vraždil stoupence i odpůrce, mravně zničil národ a ožebračil zemi) ■— to patří minulosti, zatím co dnešek a budoucnost jsou zářné jako čerstvý sníh. Odpověď na to může být, že totéž tvrdili celých minulých patnáct let a že snad za dalších patnáct let budeme o dnešku číst stejná odhalení, jaká čteme dnes o včerejšku. Ale odpověď dávají nejlepší komunističtí (podtrhujeme: komunističtí!) právníci sami. Tak konstatuje redakční úvodník oficiálního “Právníka”: "Dodnes nebylo u nás překonáno jednoznačné pojetí zákonnosti, . . . které obviňovalo z ‘formalismu” snahy důsledně spojovat pojem zákonnosti s dodržováním zákonů.” Švejkova zásada o přísnosti na chudý lid pořád platí. “Ani v současné době jsme nejenom v praxi, nýbrž ani v teorii důsledně nepřekonali snahy vylučovat osobní práva lidí z okruhu ‘zájmu společnosti’.” (Tamtéž.) Dodnes je obhajoba více méně fraškou, neboť “byl-li v denním nebo v krajském tisku uveřejněn článek v době přípravného vyšetřováni, který oplýval jednoznačnými závěry o vině obviněného, bylo nutno si klást otázku o účelnosti obhajoby vůbec. Takové články se publikuji ještě dnes.” (Dr. Zdeněk Křížek.) Reformy soudního řízení zůstaly jen na papíře. “Prakticky . . . vstupuje obhájce do řízeni dnes až po seznámení obviněného s výsledky vyšetřování. Ustanovení nového trestního řádu, že obhájce se svolením prokurátora nebo vyšetřovacího orgánu může nahlédnout do spisů již v přípravném řízení, zůstalo dosud opravdu jenom na papíře. Neznám ani jeden takový případ, že by to obhájci bylo dovoleno. Obhájci, kteří o to žádali, byli briskně odmítnuti.” ‘(Dr. Zdeněk Křížek.) Policie stále má osud člověka ve svých rukou. "Moment utajení v činnosti bezpečnostních orgánů anuluje někdy prakticky trestní řád.” “. . . obviněný je od počátku až do konce v rukou jednoho orgánu, který ho vlastně soudu ‘půjčuje’ k odsouzení.” Jen ten, kdo sám poznal komunistickou policii, ví, co tato věta Ladislava Fajstavra, pracovníka ministerstva spravedlnosti, znamená: že totiž zatčený člověk je policií vězněn, vyšetřován, donucen doznat se i k činům, které nespáchal; a pak k soudu policií přiveden a od soudu zase odveden, takže nemá nejmenší možnosti se opravdu hájit a hledat ochranu a pomoc proti policejním praktikám, které jdou od vyhrožováni rodině zatčeného přes trýznění hladem, žízní a nedostatkem spánku až po přelámání žeber a trhání nehtů. Všechno, co usnadňuje a ulehčuje život československému člověku, je vítané. Ale nad vším uvolňováním v Československu visí slova Karla Ptáčníka na sjezdu spisovatelů: VĚSTNÍK • 3 [pageend3]“Nám se toho povolení k potlesku jen dostalo, my jsme si je nevybojovali.” Změny v Československu jsou součástí komunistických plánů na rozšířeni, ne omezení jejich moci. A dokud bude vládnout komunistická strana a ne československý lid, zhoubné důsledky nesvobody budou nadále ničit jeho život, křivit jeho páteř a bránit mu, aby svého genia dal do služeb věčných ideálů lidstva. Potíže čs. učitelů. Po vzoru československých spisovatelů začíná se ozývat kritika proti komunistickému vedení z různých stran: v kovoprůmyslu, že byly vyráběny zmetky jen proto, aby se vykázalo plněni plánu; v zemědělství, že násilná kolektivi- sace vedla k zhrouceni zásobováni; ve stavebnictví, že se šmahem kopíroval styl sovětských “barabizen” s malými parádičkami a věžičkami, jak to kdosi uvedl nedávno v čs. tisku. Tyto “barabizny” se vidi nejen v Praze, ale i ve Varšavě, a hlavně ve Východním Berlíně, na bývalé Stalinově aleji. Je to úkaz vulgárního velikášství komunismu, který dělá z rybníka oceán a z lopaty perořízek, jak to napsal Dušan Pokorný. Poslední kritika se ozývá z řad učitelstva. Časopis Kulturní tvorba č. 29 přináší článek, ve kterém říkají učitelé, že snad 90 procent dětí je z domova dobře vedeno, avšak zbytek jim dovede ztrpčovat život. Co s dětmi, které normální škola nezvládne, ptá se autor článku ? Do ústavu ? Bez souhlasu rodičů je to nemožné. Zakročit proti rodičům takových žáků? To také není možné. Žáci “dobře zapsaných” rodičů ví, co si mohou dovolit, co učitel smí a nesmí. Žák se nemusí bát propadnutí, i když má několik nedostatečných, to by si učitel odnesl. Na důtku učitele, kluk mu dokonce vyhrožuje: “Vy si to vypijete zej- tra u soudu!” Zeptejte se v sanatoriích pro nervově choré, z kterých povoláni mají nejvíc pacientů a dostanete odpověď: “Plánovači a učitelé!” Velkým problémem je nyní stálé zastupování za nepřítomné soudruhy a soudružky. Školní inspektoři chodi v Praze do bytu a prosí každého, kdo ještě může, aby přišel zastupovat nepřitomného učitele. Je výzkumný ústav pedagogický, ale učitelé o něm ví jen z novin, kde se otiskují konkursy na obsazení míst v něm. Co o něm učitelé soudí? Nic. A to je ještě horši než kdyby kritisovali. Učebnice vyšly, na školu přišly a do stoupy odešly, aniž je žáci dostali do rukou (matematika a geometrie). Čtyři roky byly školy bez učebnic matematiky. Osnovy se stále měni, mění se učebnice, nová vyjde, ale už se z ní učí tak, že se přeskakuji stránky. Učebné pomůcky — to je trapná kapitola. Mamutí školy s více než tisíci žáky a řada dalších opatření vzala školám to, co nutně k práci potřebují: stálost a klid. Stovky inspektorů, poradců, metodiků kontrolují činnost škol a přinášejí hodně zmatku a rozruch, říká se tomu hloubková inspekce A výsledek? Popsané papíry a jde se dál. Místo aby se záporné zjevy po- stuoně odstraňovaly, přibývá jich. Čs. akademie věd vydala sbornik pedagogických studu od O. Chlupa “Z theorie výchovy a vyučování”. Marie Šolleová v recensi této studie říká mimo jiné: “Studie se dotýkali nedostatku současné školy, který vyplývá ze snahy vybavit mládež co možná neivětším nočtem vědomosti. Tato snaha dává dětem již hotové poznatky a děti je pouze pasivně přejímají. Důsledek? Škola neučí myslet, nepodporuje samostatné myšlení, je často jen školou k frázím.” Autorka dále píše, že celá jedna studie je věnována pře- žitktim buržoasní minulosti v školní výchově a dodává, že by bvlo “velmi časové zabývat se přežitky dobv nedávno minulé, obdobím kultu osobnosti. Proto zejména kapitola o osobnosti učitele, která tvto skutečnosti opomíjí, vyznívá neúplně. Mnozí naši učitelé — a nejen oni — totiž osobnost vůbec nemají, protože si odvykli říkat vlastní názory právě vinou předcházejícího období.” Co lze k takové kritice dodat? Že je to vše výsledek komunismu. který nedovoluje lidem samostatně uvažovat, který rdousil staré tradice a vyhladil svobodu. Československé 4 • VĚSTNÍK školství bylo vždy na výši. Čs. národ byl národem učitelů. Jako ve všem ostatním tak i ve školství komunismus přinesl morální úpadek. AŠ. TRESTAJÍ DĚTI ZA VINY RODIČŮ. Kritika z řad čs. učitelů zdaleka není ojedinělou. Jak na to upozorňují kanadské Naše hlasy objevují se doklady v komunistických časopisech, že o vzděláni rozhoduje politická diskriminace. Škoda, že nebyly při ruce tyto doklady v Denver, když tam přednášel český theolog ve službách pražského režimu a ujišťoval posluchače, že v Československu může studovat každý a že neexistuje žádná diskriminace. Nyní se přiznávají komunisté sami, jak to u nich chodí. Bratislavská Pravda udává příklad bývalého důstojníka, který byl z armády propuštěn pro zamlčení členství v ludové straně. Jeho syn se nyní hlásil na studie a pravdivě do dotazníku uvedl případ svého otce a za to nebyl do školy přijat. Komunistický Plamen udává další případ výborného studenta, s výjimečným prospěchem v matematice, fysice a chemii, který pracoval ve Svazu české mládeže a ochotně chodil na brigády, jen aby mohl studovat, ale “jeho otec je evangelický farář a proto přijeti na vysokou školu se nedoporučuje”. Dívka čtyřikráte prošla přijímací zkouškou, čtyřikráte jí bylo řečeno, že by byla přijata, kdyby to s otcem bylo v pořádku. Byl obviněn, že spolupracoval s Hlinkovou gardou. On sice již dávno dokázal, že to není pravda, a to svědky a doklady, kádrový materiál má v pořádku, ale dívka nebude studovat, poněvadž v továrně, kde pracuje, kádrová komise “to má zapsáno ještě po stáru”. Komunistický časopis udává další případ velice talentované dívky, která marně žádá o přijetí na umělecko-prů- myslovou školu. Studovat nebude. Ptáte se proč? Když ji byly tři měsíce, uprchli její rodiče a přenechali starost o dítě babičce a dědečkovi. Provinila se i dívka, když projevila touhu poznat své rodiče. K tomu dodává komunistický časopis Plamen: “Kdy už přestaneme trestat děti za viny rodičů a odstraníme z naší společnosti dědičný hřích v podobě takovéhoto kádrováni ?” Správně odpovídají kanadské Hlasy: až zmizí režim, v němž třídní hledisko je nad právní řád. K tomu dodáváme — i nad spravedlnost a mravní řád! DARY. Naše krajanská obec poskytla národu a vlasti tuto finanční podporu: $120.00: ČSA, Cicero, Illinois. $100.00: Čs. národní rada americká—odbočka T. G. Masaryk, Los Angeles, Calif., a nejmenovaná dárkyně z Kalifornie. $90.0: Oblastní výbor Čs. národní rady americké v Chicagu. $25.00: Frank Soukal, Chicago, Ill. Po $10.00: Helen Nadel, Chicago, Ill.; manželé Rauberovi, Atlanta, Ga. $9.00: Sestry Poštovy. Po $5.00: J. Macháček, Dresden, Kanada; John J. Kocourek, North Riverside, Ill.; E. V. Novotný, Milwaukee, Wis.; manželé Konrádovi, Berwyn, Ill.; Mary Kodl, Berwyn, Ill.; B. Walciková, Dallas, Texas. $2.23: Louise Strobl, na Milion centů. $2.00: Slovenská tělocvičná jednota Sokol, Elmhurst, Ill. Po $1.00: Marie Bosáková, St. Louis, Mo., na Milion centů; M. Kalousková, Berwyn, Ill. OBNOVILI JSTE SI PŘEDPLATNÉ VĚSTNÍKU? $2.00 ročně. [pageend4]M. Zvára: Maďarsko a Československo Současný vývoj událostí v Maďarsku stojí za hlubší zamyslení. Podle někdejších předpovědí mnohých skeptiků, Maďarsko mělo upadat do stále větší mizerie, říkalo se, že Maďaři budou za svoji vzpouru draze platit, že jejich osobní svoboda bude ještě dále a pronikavě omezena, aby tak byla dána výstraha všem ostatním, kteří by se snad chtěli bouřit. Kupodivu se však stal pravý opak! Životní úroveň v Maďarsku s porovnáním s ostatními satelity se zvedla, na doživotí odsouzení protikomunističtí revolucionáři se vrátili z vězení domů ke svým rodinám, byl zrušen systém kádrových posudků, katolická církev volněji dýchá, Vatikánu bylo vráceno právo jmenovat nové maďarské biskupy, rušení zahraničního rozhlasu bylo zastaveno, byl povolen dovoz cizojazyčných západních publikaci, sundává se železná opona, mluví se o brzkém odchodu sovětské okupační armády, a co nejdůležitější byl vydán nový zákon podle kterého každý, ano, bezpodmínečně každý, občan má právo na cestovní pas a odjezd do kterékoliv země kdykoliv. Tento zákon byl nejen vydán, ale je také dodržován. Proto do Vídně přijíždí dva přeplněné vlaky denné s maďarskými turisty, kteří mají v kapse $70 kapesného, kteréžto americké dolary si mohli vyměnit za maďarské forinty. A tak Maďaři dostali nyní alespoň část toho za co v revoltě r. 1956 bojovali. Tak pronikavé změny ve prospěch obyvatelstva se v Maďarsku udály, že se naše americká vláda rozhodla plně diplomaticky uznat Kadarovu vládu a ve Spojených národech bude upuštěno od každoroční debaty o maďarské otázce. Staré přísloví říká, že “žádná oběť není nadarmo”, což se v maďarském případě ukázalo pravdivým. Nescházelo dokonce mnoho a Maďarsko mohlo být dnes plně demokratickým státem. Činšti komunisté před nedávném oznámili, že Chruščov se už s vítězstvím maďarské protikomunistické revoluce plně smířil a jen na ostrou čínskou žádost, váhavě přistoupil k intervenci. Rozhodně je jasné, že kdyby v Maďarsku k revoluci nedošlo byl by tam stalinský teroristický režim dodnes. Poslední události v Maďarsku ukázaly, že i když nedošlo k osvobození, přece jen oběti revoluce nebyly zcela zbytečné. Před nedávném vyšla v pražských Literárních novinách zajímavá dvoustránková reportáž Adolfa Hoffmeistra nazvaná “Maďarská pohoda”. Autor reportáže, známý komunista a vedoucí člen ministerstva informací, se vrátil z návštěvy Maďarska pln nadšení a otevřeně sdělil českým čtenářům o co jsou Maďaři na tom lépe, než naši v Československu! Vyzdvihoval zejména nový zákon o právu na cestování a napsal, že v Maďarsku se nestojí fronty na maso a zeleninu, ale na víza k cestování na západ. Podotknul také, že pas dostávají opravdu všichni i ti, kteří se před nedávném vrátili z vězení jako kontrarevolucionáři. Svoji reportáž zakončil prohlášením, že Maďarům závidí, ale též jim to upřímně přeje. Hoffmeister vlastně čs. čtenáři nepřímo řekl, že maďarská revoluce nebyla zbytečná. Mám zprávy z domova o tom jak velký rozruch tato reportáž způsobila. Noviny šly z ruky do ruky a o ničem jiném se dlouhý čas nemluvilo. Čs. literární měsíčník Plamen (č 8— 1963) píše o anketě, která byla uspořádána mezi mládeží a kde drtivá většina mladých na otázku co je jejich největší přání odpověděla: PRÁVO CESTOVAT VOLNĚ ZA HRANICE REPUBLIKY! Myslím, že je nutné věřit a doufat. Žádná situace není beznadějná, beznadějní jsou pouze lidé. CO NÁM PÍŠÍ Z ČSR. O “POHODĚ”. Myslel jsem, že Ti pošlu pohled z Budapešti, ale nedošlo k tomu. Od naší firmy byl totiž zájezd do Maďarska a já jsem se také přihlásil. Přihlásilo se nás asi 30, pak se však zjistilo, že v autobuse mají pro nás jen 12 míst. Ty ostatní byly pro jiný podnik, a tak se stalo, že přes polovina lidí od nás nemohla jet. Mimochodem, z těch 12 byl jen jeden dělník, ale to jen tak. Četl jsi v Literárkách ten článek od Hoffmeistra “Maďarská pohoda”? Velmi zajímavý, zvláště to o těch pasech a cestováni do ciziny. Také bych se rád podíval třeba do Rakouska a do Itálie. Vždyť je to od nás kousek. A věř mi to. že bych se vrátil, i když tu nemám nic, co by mě drželo. Majetek nemám žádný, žiju od výplaty k výplatě, ženatý nejsem, děti také nemám. Dělám těžkou práci, nemohu ani bydlet, kde bych chtěl, a přesto bych se vrátil. Nevím, jak se dívají na cizince ve Státech, někdy si sice připadám větší cizinec tady u nás, ale stačí se trochu napít a zapomeneš na všechny trampoty. Proto se u nás tolik pije. — Tvůj X. VOJTĚCH N. DUBEN: ČESKOSLOVENSKO DNES. (Z přednášky v Plzeňském parku dne 11. srpna.) Z našich i anglických novin jistě víte, že v Československu a vůbec za železnou oponou dochází nyní k zajímavým, nečekaným a proto důležitým událostem. Mám na mysli nejen kulturní a politický kvas v Československu, který vyvrcholil letos v květnu — a stále pokračuje. Myslím také na čínsko-sovětský konflikt a na nečekanou ochotu Kremlu uzavřít určité dohody se západem. Když Stalin roku 1953 zemřel, vnitropolitický komunistický monolit utrpěl takovou ránu, ze které se už nikdy nevzpamatuje. Začalo to v červnu 1953 v Plzni, pak přišel východní Berlín, Vorkuta, Polsko a Maďarsko. I když povstání za svobodu v Maďarsku skončilo tragicky, Kadarův režim, poučen stalinskou minulostí, snaží se být nejliberálnějším komunistickým režimem, který dnes existuje. Chruščov tedy dospěl k přesvědčení, že s důtkami a dráby se daleko nedojde a začal nový kurs. Jenže rozdávat z ničeho nejde a slibovat se také dá jen určitou dobu. Myslím, že zejména loňský rok ukázal, že komunistické státy jsou postaveny před hospodářské problémy, které jsou daleko složitější než ty, které komunisté až dosud přičítali s dávkou jízlivosti vyspělým demokraciím. Po destalinisací, hospodářských neúspěších, po odprošení Tita a nyní po výměně šťavnatých soudružských nadávek mezi Pejpinem a Moskvou mnozí pravověrní soudruzi zapochybovali a červ pochybnosti bude vrtat dále. Je to dobře vidět na diskusi, která nyní probíhá v Československu mezi vládní třídou soudruhů kolem Antonína Novotného a oposiční skupinou soudruhů spisovatelů, sochařů a jiných intelektuálů, kteří se vrátili ze soudružských vězení a koncentráků, nebo kteří se začínají sami zbavovat brýlí mámení, šalby, servilnosti a jiných prvků charakteru správného komunisty. Tato diskuse je zajímavá po několika stránkách. Předně odhaluje před národem všechno to morálni bahno, dědictví nacismu, gestapa a jiných zvěrstev, které ostatně nacisté a komunisté vždy navzájem kopírovali. Vám, krajanům, to dokazuje, že jste učinili správně, když jste před patnácti lety trvali na tom, že se v Praze v únoru 1948 skutečně něco stalo. Uprchlíkům je to zadostučiněním, protože už roku 1948 a dříve předvídali to, co nyní komunisté sami přiznávají. A nejen předvídali, ale i předem odmítli svým odchodem z vlasti. A když takto uvažujeme, musíme si nutně položit otázku: Jaký je vlastně rozdíl mezi nacismem a komunismem, mezi německými koncentráky a komunistickými tábory nucené práce (v Československu v nich bylo v určitou dobu na 280 tisíc lidí, asi pětkrát víc, než je uprchlíků v zahraničí), jaký je rozdíl mezi gestapem a tajnou státní policií? Jsem přesvědčen, a se mnou mnozí, kdo zkusili komunistickou justici na vlastní kůži, že je velký rozdíl. Nacisté nebyli tak důslední. Kdo mlčel, toho nechali na pokoji. Komunisté toho, kdo mlčel, buď donutili oslavovat Stalina nebo ho zlikvidovali. Tajná státní policie gestapácké methody daleko předVĚSTNÍK • 5 [pageend5]čila. Za gestapa vězeň nikdy nemluvil dobrovolně proti sobě. Tajná státní policie to dokázala: Viz brainwashing. Co asi dnes říká mladý Frejka, který před desíti lety žádal v Praze komunistický soud, aby pověsil jeho vlastního otce? Víte o tom, že komunistický hrdina Julius Fučík napsal v rukou gestapa na Pankráci celou knihu, než ho nacisté pověsili ? Soudruzi, kteří věznili slovenského básnika, komunistu Novomeského, zabavili tomuto kdysi slavnému soudruhovi básníkovi na čtyři tisíce veršů a prostě je zničili. Verši se přece socialistická republika nebuduje! Soudruhu básníku, zde máš kýbl a hadr a běž vyčistit latríny — pěkně podle básnického rytmu! To provedli svému vlastnímu soudruhovi, který nyní o tom píše v básních. Jak se asi chovali k Miladě Horákové, než ji odvedli na šibenici? Co dělali s generálem Pikou a stovkami jiných nekomunistů, které po leta mučili a pak pověsili jen proto, že si dovolili být nekomunisty? O těch soudruzi spisovatelé a básnici ve svých obžalobách českých a slovenských přívrženců “beriojovské bandy” vůbec nemluví. ‘’Bývalí lidé”, třeba byli nevinní, nejsou pro ně lidmi. Na ty se “svědomí českých a slovenských spisovatelů” nevztahuje. I justice kritiků stalinismu i jejich t. zv. lidskost zůstává třídní, komunistická, tedy nelidská. Ostatně, když už jsme u té jejich spravedlnosti, vnucuje se nám otázka, jak byli potrestáni ti, kdo páchali všechny ty ohavné činy, o kterých se nyní veřejně píše v československém tisku? Novotný tvrdí, že to všechno zavinili Slánský a spol. a že proto byli spravedlivě odsouzeni. Slánský byl však popraven roku 1952 a nejméně do roku 1954 rudý teror pokračoval! Přes tyto otázky, které se nám stále vnucují při čteni zpráv z Prahy a Bratislavy, nutno považovat nejnovější kulturní a politický kvas v Československu za velmi důležitou událost. Československé jaro 1963 je především odpovědi našim vlastním pesimistům .... To, že duch národa je dobrý, svědčí nejen nynější kvas, ale i postoj české a slovenské mládeže, která dává režimu najevo někdy i pro nás podivným způsobem, že se nemini nechat zglajchšaltovat a reglementovat . . . Slyšel jsem hovořit o poměrech v Československu mladé lidi, kteří odtamtud uprchli nedávno právě za zmíněného kulturního a politického kvasu. Vyrostli jen v komunistickém prostředí; svobody a demokracie nikdy nepoznali, snad jen od rodičů, ale měli byste je slyšet, proč se rozhodli pro svobodný svět, ačkoliv měli celkem dobrá postavení doma v Československu. V komunistické společnosti nevidí prostě žádnou příležitost ke slušnému životu. Slušný život není pro ně jen dobrý finanční příjem. Život je víc než plný žaludek. Z toho plyne velmi důležitý závěr: Komunistický režim si nedovede a ani nemůže vychovat zanicené stoupence své ideologie. . . . Musíme mít stále na paměti, že i kdyby se podařilo kritikům stalinských method v Československu postupně a bez zjevného násilí prosadit svou a nastolit nový, liberálnější režim, to nejlepší, co můžeme zatím očekávat, by byla československá obdoba Gomulkova Polska nebo Kadarova Maďarska. Jak správně napsal náš spisovatel Petr Den, jde zde zatim jen o tak zvaný gradualismus, který hledí napravit, co se dá, a tím vlastně pomáhá trvalosti komunistického režimu. Já osobně jsem však přesvědčen, že červ pochybnosti a otevřená kritika z vlastních řad budou hlodat dále v komunistických řadách i když se režim zcela zřekne stalinských method. Pro zahraniční Čechy a Slováky přináší nová situace v Československu určitou challenge nebo snad dokonce risiko. Jak vite, do svobodného světa i do Ameriky přijíždějí nyní častěji jednotlivci i delegace československé kultury a vědy. Teď je otázka, jak my se máme k těmto lidem chovat. Ignorovat je nebo naopak hledat příležitost k otevřené diskusi s nimi, ukázat jim nekomunistický svět v pravém, ne- propagačním světle a přesvědčovat je, že komunismus je zvrácená ideologie? . . . Při této příležitosti chtěl bych ještě poznamenat, že režim v Československu právě nyní intensivněji doslova ohmatává různé jednotlivé zahraniční Čechy a Slováky, kteří se vypracovali ve svém oboru na světové kapacity. Jde o vědce i umělce. Režim je přesvědčuje, aby se buď vrátili natrvalo nebo alespoň aby přijeli na kulturní nebo umělecký zájezd do Československa. Většina z nich má pevný charakter a odmítá tyto námluvy. Jistě se však najde někdo, (už se také našel) kdo, jak už to bývá, sladkým slibům neodolá. . . . Situace v Československu nyní do velké míry připomíná podobnou situaci v podobném období roku 1956 v Maďarsku. Potvrzují se zde znovu nedávná slova presidenta Ken- nedyho, který mluvil počátkem tohoto roku o rozkladném procesu v útrobách světového komunismu. President výslovně označil dva zdroje tohoto procesu. Za prvé je to historická sila nacionalismu a touha všech lidí po svobodě. A za druhé je to nápadná nevýkonnost komunistického hospodářství. . . . Loni začala být československá hospodářská situace opět kritická a kulturní i politický kvas, který tam vřel od roku 1956 pod pokličkou, najednou letos na jaře vyvřel. Podobně jako v Maďarsku v roce 1956, se nyní i v Československu vytvořilo několik mocenských a ideologických center. Na jedné straně je oficiální vedení režimu v čele s Antonínem Novotným. Za ním se skrývají i známí stalinisté. Na druhé straně je to autonomní komunistická strana na Slovensku, která má za sebou intelektuály a mládež. V českých zemích tvoři jiné oposični centrum skupiny intelektuálů a do jisté míry i mládeže. Oposice může za určitých okolností počítat s armádou a dokonce i s dělníky, kteří se obávají hospodářské integrace, kterou sovětský blok chce provádět, aby čelil hospodářskému sjednocení západní Evropy. Vývoj může jit třemi směry: 1 .) Dojde ke střetnutí jako v Maďarsku, až se naskytne vhodná příležitost. V tomto případě bude záležet na Moskvě, jak dalece se postaví za Novotného a na tom, jak daleko bude Novotný ochoten v nynější situaci ustupovat. 2 .) Chruščov dá souhlas k tomu, aby Novotný se Širokým ustoupili a uvolnili cestu liberálnějšímu režimu. Nový režim bude pak usměrněn tak, aby odpovídal dnešnímu Polsku nebo lépe Maďarsku. 3 .) Chruščov z obavy, aby se neopakoval maďarský případ z roku 1956, se plně postaví za Novotného, který dokončí rehabilitaci a likvidaci kultu osobnosti tak, aby se vlk nažral a koza zůstala celá, a postará se o to, aby kritika “zůstala v mezích mírného pokroku”. Poměry pak budou odpovídat poměrům v Rusku a do jisté i nynějším poměrům v Polsku. V tomto případě bude hrát velkou roli další vývoj československé hospodářské situace a samozřejmě mezinárodní vývoj. Nezlepší-li se československá hospodářská situace, pak možno počítat s koncem éry Antonína Novotného, ať již z rozhodnutí jeho domácích odpůrců nebo přičiněním Nikity Chruščova — či společnou rukou obou faktorů. Správně napsal list New York Times 19. května t. r. k nejnovějšim událostem v Československu: “Československý lid již patnáct let trpělivě snáší jeden z nejstalinštějších režimů v komunistickém světě. Novotný a spol. dnes neposkytují svému lidu ani relativní svobodu Polska či Maďarska ani relativně vysokou životní úroveň, které se těšil v minulosti. Napětí, které se také vytváří, se může přičinit v Praze o politické změnv daleko drastičtější než ty, ke kterým došlo od roku 1948.” O OSUDU porobených národů— (Dokončeni ze str. 1 ) Doporučujeme členům ČSNRA, aby o těchto důležitých projevech se debatovalo na schůzích a reagovalo dopisem. Veřejné míněni ve Spojených státech má velkou váhu a proto nesmíme zanedbávat tento důležitý úsek politické činnosti. Je to právo svobodných občanů vyjadřovat svoje přesvědčení. Nečekejte, že někdo jiný bude vykonávat tuto povinnost za nás. 6 VĚSTNÍK [pageend6]AMERIKA NA BRNĚNSKÉM VELETRHU. Tento měsíc, od 8. do 29. záři vystavují Spojené státy opětné na brněnském mezinárodním veletrhu. Americká exposice je umístěna v pavilonu národů na stejném místě jako vloni, kdy se Spojené státy poprvé zúčastnily tohoto veletrhu. Pravděpodobně je americká výstava stísněna do stejného, poměrně malého prostoru jako loni, kde místnost nestačila návalu obecenstva. V zápisní knize návštěvníků byla to — až na několik komunistických heslovitých poznámek — také jediná kritika nadšených diváků: “Proč máte tak málo místa? Chceme vidět všechno, všechno z Ameriky nás zajímá.” Tak zněl všeobecný posudek československých občanů. Ano, proč si nemůže Amerika dovolit prostor přiměřený jejímu významu v hospodářském světě? Málokdo tuší, že komunistická vláda Ameriku omezila na nejmenší přijatelný prostor. Byl to právě tento spor, o který se po všechna léta rozbilo jednání mezi washingtonskou a pražskou vládou. Na čs. veletrhu musí Sověty oslňovat rozměry, důležitostí a prvenstvím ve všem. Původně Spojeným státům bylo nabízeno vystavovat jenom jednotlivě, “po kusech”, po celé výstavě v různých exposicích, nikoli samostatně, aby nikde nebyla americká exposice v celosti. Spojené státy nebyly ochotny přistoupit na tyto podmínky, teprve loni došlo k dohodě a nám bylo určeno místo pro samostatnou exposici v pavilonu národů. I poměrně nevelký prostor stačil, abychom strhli na sebe pozornost všech návštěvníků. Po našem loňském úspěchu, začlo letos nové vyjednáváni. Praha si vymýšlela různá omezeni, zatím co Moskvě' bylo dáno ještě více místa na vystavováni. To na věci nic nemění, zájem o Ameriku nelze utlumit u československých občanů, marné jsou snahy sovětských přisluhovačů. Československá národní rada americká se již loni zajímala o americkou exposici, poněvadž to bylo poprvé od r. 1949, kdy čs. lid vešel hromadně ve styk přímo s námi, s americkým životem. Sledovali jsme v Chicagu se zájmem názory krajanů, dojem americké výstavy na čs. návštěvníky a na základě těchto informací podali jsme svá doporučení do Washingtonu. Zvláště posudek jednoho krajana zdál se nám velmi věcný. Dnes můžeme se hlásit k výsledku: náš námět byl v zásadě přijat washingtonským pořadatelstvem a naše motto výstavy “Save Human Hands” (Šetřte lidských rukou) je hlavní myšlenkou exposice. Vycházíme z přesvědčení, že český a slovenský občan se nejvíce zajímá o život v Americe, jak pracujeme a žijeme, s jakým nářadím si práci usnadňujeme na farmě, v kuchyni, v závodě. Komunistický tisk se sice stále chlubí obrovskými projekty v Africe, Asii, na Kubě, ale český a slovenský člověk se zajímá předně o to, co různý průmysl skýtá jemu, jaké pohodlí, jakou úsporu času a námahy. Teče-li mu dnes střecha nad hlavou v pražské nebo brněnské novostavbě, jistě ho bude zajímat americké stavitelství. Stoji-li ve frontě na maso, někdy i na zeleninu a ovoce, zajímá se především o americké zemědělství, kde jeden člověk obhospodaři celou farmu a kde země vypěstuje takové přebytky, že neví kam s tím. Na americké výstavě letos se klade hlavní důraz na zemědělství. V první části výstavy je podán celkový pohled na typickou americkou farmu a její zemědělské stroje a jiné zařízení. Druhá část exposice je věnována vzorné farmářské dílně pro drobné i větší opravy na farmě. (V Československu když vypoví jediná součástka na traktoru, celý hospodářský aparát zůstane stát.) Konečně třetí část americké exposice předvádí pohled na kuchyni v americké farmě. (Bude pro hospodyňky sensaci a komunisté to prohlásí za vylhanou propagandu.) Mimo pavilonu národů Spojené státy vystavují různé americké stroje. Tyto jsou doplněny sérií fotografickou o tom jak žije a pracuje průměrná farmářská rodina. V dílně je výběr přenosných elektrických nástrojů a jiného nářadí, jež se staly běžnou součástí průmyslového vybavení amerických farem. Původně se jednalo o to, aby na americkou výstavu přijela typická americká rodina českého původu, aby mohla odpovidat na otázky při předvádění strojů. Předběžná zpráva pak oznamovala, že do Brna pojede Ronald I. Green, farmář z Maryland. Též se chystal na cestu náš krajan Frank Růžička z Three Oaks, Mich., který po dobu dvaceti dnů měl předvádět stroje John Deere Corp., American Potato Chip a American Popcorn Co. Nevíme, zda se to uskutečnilo. Farmář Green prý do Brna nejel. Brněnské pořadatelstvo namítalo, že Američan u svého stroje loni přivábil tak velké zástupy diváků, že to zatarasilo průchod. To je sice pravda, dodáváme k tomu pouze, že Američané si prostor neomezili. Dne 15. záři byl na výstavišti Americký den. Nepotřebujeme přímých zpráv, dovedeme si představit velký zájem čs. občanů o nás ve Spojených státech. Což teprve kdyby komunisté dovolili občanům nekomunistům návštěvu Ameriky! JAK SE ŽIJE V ČESKOSLOVENSKU. Byl jsem v Československu před třemi lety a letos v létě jsem tam byl podruhé na delší návštěvě. Zásobovací situace se tam za tři roky nezlepšila. Připomenul jsem jim, že jsem jako zkušený farmář již tenkráte řekl, že nikdy nebudou mít dostatek potravin, ale netušil jsem, že to bude o tolik horši. Bez stání ve frontě nebo přátelských styků se řezníkem se dnes maso nedostane. Viděl jsem uherský salám v obchodech, ale cena byla tak vysoká, že to nikdo nemohl koupit. Stoji se ve frontě od 4. hodin ráno, jedna pani v Praze šla se židličkou přímo do fronty po návštěvě divadla a jiná — moje příbuzná — byla celý měsíc bez masa, protože nebyla žádná osobní doprava tak časně ráno. Za republiky jsme vídali některé chudé ženy sekat trávu u cesty. V okolí Zlína a průmyslových míst, kde občané měli dobré zaměstnání, tráva rostla vedle silnic a nikdo se o trávu nezajímal. Dnes vidíte lidi shánět trávu po celé republice, nejen staré ženy, ale i muže, bývalé selky a sedláky, kde koho a často vzniknou malé pře o trávu a kus té meze. Zase se sbírá chrastí v lese, i na rozhlase byli občané k tomu pobízeni, aby se šetřilo s uhlím. Kde mají nějakou tu slepici, nastane sháňka o zrní, v prodeji žádné zrní není, tak se musí krást. Omlouvají se, vždyť je to “naše”. — Řidič nákladního vozu dostane premie když jezdí úsporně a ušetři benzin. Řekl mi však, že nějaký ten litr benzinu pro jeho motorku je mu milejší. •— Jiný řidič, který sbírá mléko po vesnicích ve velkých konvích, vysvětlil, že když potřebuje mléko, konev doplni vodou. — Na otázku jak si může bývalý sedlák žít poměrné dobře na své mzdě, odpověděl mi chytře: Jsem skladníkem. Všude se na takové neřesti dohlíží, ale marně. Poměry jsou silnější. — Slovo inventura se často objeví u vchodu do obchodu. Zajede se na př. k pumpě pro benzin, je zavřeno, neprodává se, nápis vysvětluje proč: Je inventura. — Také se hodně schůzuje. Potřebujete mluvit s vedoucím továrny nebo obchodu. Čekáte hodinu, dvě, má schůzi v dílně. Všechna práce je naplánovaná, v listopadu se plánuje kolik rakví se vyrobí příštím rokem. Pokyny o plánováni přijdou z nej- vyšších míst. Jak to plánování vypadá jsem se přesvědčil sám. Nebudu zde vypisovati podrobnosti. Je to případ bývalého živnostníka, dnes je vedoucí v dílně, kde nemají za něho náhradu. Vynašel způsob jak časově zkrátit výrobní proces, ale práce se odvádí jenom podle plánu. Vysvětlil mi případ, že na př. dostali objednávku naplánovanou na 150 hodin práce. Dva dělníci to vykonali za den, výkon rozdělili na 150 hodin a ostatní čas promarnili lajdáctvím. Další příklad: dvacátý čtvrtý den v měsíci měli již naplánovanou práci hotovou za celý měsíc. Aby na sebe neuvalili podezření, že jsou dřív s prací hotovi, některý měsíc naplánovanou práci nevykonají. Na mou otázku, co by se stalo, kdyby na to páni přišli, odVĚSTNÍK • 7 [pageend7]pověděl mi, že se nebojí, poněvadž plní plán lépe než jiné dílny. Měl v městě pověst, že “práci nikdy nepřetáhne”, ale i tak výkon jeho dílny je lepší než u jiných. JAK JE V ZEMĚDĚLSTVÍ. Nová budova na skládání sena neměla strojní zařízení, práce se konala ručně. Viděl jsem devět osob pracovat na stohu sena, práce, kterou u nás vykoná jeden muž s pomoci strojů. V kraji, kde stále prší, seno ve stohu stejně za krátký čas shnije. V krásných nových budovách pro dobytek mají zařízeni, které jsme ve Spojených státech vyhodili před šedesáti lety. Budovy na bývalých statcích se neudržují a jsou v zchátralém stavu. My vlastenci museli bychom se za to stydět a jsme proto rádi, že cizinci na venkov se nedostanou a tak to naštěstí nevidí. Na venkově sešel jsem se s bývalým sedlákem, který pracuje v zemědělství jako nádeník, aby nezemřel hlady. Je mu 75 let, ale pensi nedostane až mu bude 80 let. JAK SE BYDLÍ VE MĚSTECH. Zajisté jsme všichni hrdi na staré budovy v Praze a nic jsem si z toho nedělal chodit do vysokého poschodí, neočekával jsem žádný výtah. Jistě domy byly v době, kdy byly stavěny, moderní. Když ale dnes ještě se musí chodit po schodech v novostavbách, protože výtah, na kterém je nápis “pro tři osoby”, nepracuje, jsem zvědav jak pozdější generace bude posuzovat dnešní stavitelství v Československu. Také by mě zajímalo jak stěhují nábytek do pátého a šestého patra. Jsou pozadu i s pověstným plánováním: nikde okolo nových baráků nebylo pamatováno na parkoviště. Dcera mých známých je zaměstnána v úřadovně, kde dohlížejí na udržování budov a právě za mé návštěvy mi vyprávěla o jedné paní, která si již po třetí stěžovala, že jim teče střechou do baráku a nedočká-li se nápravy, půjde prý se záležitostí až k vedoucímu, kterého dobře zná a celou věc udá. Dcera odpověděla, že může jít ke komu chce, že mají v úřadovně na starosti 162 baráků, do kterých teče a že střecha na domě, v kterém ona bydli, také teče. Osobní doprava elektrikou v Praze, i autobusem a vlakem, je poměrně laciná. Nové elektrické vozy pražské jezdí rychle a tiše, ale musí se při jízdě stát, nejen večer když pracující jedou domů z práce, ale po celý den. U nás by se to přirovnalo dopravě čtyřnohých. V celé Praze mají jen 29 taxíků, občané si nemohou je dovolit. V San Francisku se stejným počtem obyvatelstva jezdi dnes 739 taxíků a poměr majitelů vozů vůbec nesnese přirovnání. Krásných vozů Tatra používají jenom páni vysocí úředníci, cena vozu je devadesát tisíc korun, jsou to vozy státní a z lidu je nikdo nemá. Vyhýbal jsem se jim na sta honů. Obyčejně se v nich vozi 3 až 5 funkcionářů, vozy jsou prostorné a rychlé jako americké vozy. Při zastávce v hospodě sedí komunisté sami u stolu, nikdo se jich nevšímá, jenom u vašeho stolu vás upozorní spolusedící: “Dejte pozor na řeč, aby vás páni neslyšeli.” JAK SE ŽIJE STARÝM LIDEM. Uvedl jsem případ starého sedláka, kterému nedají pensi až mu bude 80 let. Poznal jsem jiný křiklavý připad. Bývalý továrník (jméno neudávejte), kterému všechen majetek vzali a na dva roky zavřeli jeho i manželku, našel si po propuštění práci, on i jeho žena. Pro nedostatek bytů bydlí v bývalé hájovně hodinu a půl cesty od vesnice, ale mají motorku. Obtíže jsou ovšem v zimě a když prší. Mimo srážky ze mzdy na pensi a nemocniční zaopatření, manžel má další srážku ze mzdy za nezaplacené daně z majetku, který mu ukradli!!! Každý rok výběrčí daní se dostaví s přívětivou otázkou, jak by si přáli zbývající částku zaplatit. Dnes i mnozí dělníci se zastávají bývalých obchodníků a zaměstnavatelů, nelíbí se jim jejich pronásledování a ponižování komunistickým režimem. Další krásný případ! Seznámil jsem se s vdovou zubolé- kaře, je to velice vzdělaná žena, přijala práci krmeni prasat na venkově, aby komunisté dovolili dceři a synovi vystudovat. Dnes jsou oba, syn i dcera, doktory a matku od krmeni prasat vysvobodili. Když jsem je za první návštěvy Československa navštívil, byl její manžel ještě naživu. Vyprávěla mi, že má spokojenější, klidnější život při krmeni prasat, neb není nucena navštěvovat večerní přednášky o komunismu nebo jásat na ulici, když některý předák jede po ulici. JAK SE CESTUJE V ČSR. U nás v Chicagu jsem si koupil pěknou mapu Československa. Na zadní straně jsou pokyny v angličtině, jak se má cestující připravit na návštěvu, co je mu dovoleno vzít ssebou, které listiny jsou nutné k jíždě vozem, čeho není třeba atd. Doporučuji to všem. Řídil jsem se dle těchto pokynů a vše bylo v pořádku, až jednou v městečku L. mě čekalo nařízení od SNBenáků, že se musím hlásit na policejním úřadě v X. Místní národní výbor na to nestačil a na mapě s pokyny také nebyla o tom zmínka. Byl jsem již dobře “zjištěn” před svým příjezdem, poněvadž jsem musel udat adresu u koho budu bydlet. Po této episodě jsem nedal přátelům o sobě zprávu. Měli starost o mne a konečně se tázali místniho SNBnáka a ten je ujistil, že se mi nic nestalo, že by o tom věděli. Byl jsem tedy stále hlídaný, ale tamní občané mě ujišťovali, že to nic neznamená, že jsou všichni také stále hlídáni. JAK SE POHLÍŽÍ NA AMERIKU. Rodiny, které mají nějaké spojení s Amerikou, totiž s příbuznými, nejsou tak lační po zprávách jako jsou rodiny bez spojení. Tyto přímo hladoví po hovoru s krajanem z Ameriky a po všem, co pochází od nás ať to jsou ceníky, prospekty, cokoli. Je však také mnoho těch, kteří se nám vyhýbají a boji se styku s cizinci. To jsou lidé, kteří byli zavření nebo blízcí příbuzní uvězněných, a těch bylo mnoho. Jedním z nejkrásnějších projevů úcty k drahým zesnulým je dar pro národní práci. Tímto ušlechtilým způsobem byla uctěna památka následujících krajanů: K uctěni památky p. J. Císaře, bratra pí. Anny Steinerové, věnovala Zd. Pikalová, Cicero, Ill. ..... ..S 5.00 K uctění památky zesnulého manžela Frant. Havla věnovala Mary Havlová, Hopkins, Minn..................... 2.00 K uctění památky pí. Kateřiny Kratinové věnovali: Manželé Kalivodovi, Oklahoma City, Okla........... 5.00 Mrs. Emma Mařík, Dr. & Mrs. Chas. A. Smith, Mr. a Mrs. John A. Mařík, Oklahoma City........ 5.00 K uctěni památky p. Aloise Markvarta věnovala: Rodina Razimova, Berwyn, Illinois .......................... 10.00 Rodina Yunkova, Cicero, Illinois .............................. 10.00 K uctění památky Elizabeth Navrátilové věnovala Josephine Albrechtová, Lockport, Ill......................... 10.00 K uctění památky pí. Alžběty Papánkové, matky Dr. J. Papánka, věnovala Helena Hovorková, St. Petersburg, Florida..................................................... 20.00 K uctění památky milovaného manžela p. Petra Rabštejnka a zesnulé matky pí. Marie A. Antene věnovala na fond “Milion centů” Hermie Rab- štejnková, Oklahoma City........................................... 20.00 K uctění desátého výročí smrti manžela p. Tichého věnovala Anna J. Tichý, Chicago, Ill............................. 5.00 K uctění památky br. J. V. Welcla věnovali: Sokolští pracovníci Joseph a Lillian Pavliček ............ 10 00 Josef Petr, White River, South Dakota ............. . 7 00 Přátelé z Brookfield, Illinois ................................. 5.00 Antoinette Vlachová, New Prague, Minn.............. . 5.00 Děkujeme též rodině pí. Barbory Růžičkové, která odkázala krásný píšťanský kroj ses. Welclové, k používání při národních slavnostech, dále plakety presidenta Masaryka a Beneše. Ses. Růžičková byla dlouholetou činovníci v Sokole Tábor v Berwynu a cvičitelkou župy Střední. 8 • VĚSTNÍK IN MEMORIAM [pageend8]JAROMÍR ZÁSTĚRA: UMĚNÍ - CESTA ČESKOSLOVENSKÉHO MLÁDÍ KE SVOBODĚ. Dokončení části III. — Drama jevištních myšlenek a charakteru. Výmluvným rysem československé divadelní situace je skutečnost, že zatím co velká divadla zejí prázdnotou zívajících úst nepočetných návštěvníků, malé scény mají vyprodané vstupenky na měsíce dopředu. A říká se po Praze, že opatřit si lístek do divadla SEMAFOR nebo do divadla NA ZÁBRADLÍ ve lhůtě kratší než týden, je neobvyklé štěstí. Nemělo by to nikoho překvapit: obě divadélka jsou totiž upřímnými, vtipnými, duchaplnými, inteligentními a opravdu kumštýřsky vyjádřenými odpověďmi na otázky a problémy, jež vznikají a vřou ve společnosti omezované ve svém svobodném vývoji. Satirické šlehy těchto malých scén jsou zbraní mládí, jež vyslovuje nahlas o čem se donedávna ani nešeptalo. Obecenstvo je citlivé a všemu rozumí; odmítá polopatismus velkých scén a má rádo alegorie a metafory, protože pochopilo, že podobenství je podstatou umění a že podobenství nejlépe může sdělovat ideje, po nichž je hlad už všeobecný. Malých divadel — jak se jim dnes v Československu všeobecně říká — je dnes v Čechách, na Moravě a na Slovensku mnoho. A i když nejsou stejné kvality umělecké, náboj upřímnosti a touhy rozbít pouta mají stejnou. Všimněme si podrobněji idejí a myšlenek, které presentují naší národní společnosti: Na př. hra “Člověk z půdy” řešila velmi vtipně případy intelektuálů, kteří “nejdou s lidem”, píši jen do tzv. šuplíků a jež mají být nějakým způsobem vráceni žehrajícím masám, a podle komunistické terminologie “zapojeni” do budovatelského úsilí partaje. Nedaří se to a autoři i herec (Miroslav Horníček, představující spisovatele žijícího na půdě a tedy v odtržení od mas) předvedli násilné zapojení spisovatele tak, že masy, které spisovatele drží kolem ramen a začnou zpívat, nakonec rytmem písně vynutí na spisovatelových nohách, že se začnou pohupovat do taktu. Ve hře je celá řada satirických šlehů a narážek; na př. spisovatelem vymyšlená postava z jednoho jeho rozepsaného románu chodí po Měsíci a popisuje spisovateli měsíční krajinu. Říká názvy horstev a moři, jak vyvýšeniny a krátery na Měsíci pojmenovali astronomové a líčí pak, jak kráčí přes moře, kam údajně měla dopadnout jedna ze sovětských raket v té době a to se slovy: “A tady to dopadlo. To je Moře blbosti . . .” Anebo z mnoha podobných narážek jmenujme ještě onu, kdy spisovatel přijde na to, že mu někdo ukradl nedopsaný román a že této “literární špionáže” by se nedopustil nikdo s výjimkou “těch, co si hodují na Dobříši” (sídlo Svazu čs. spisovatelů, kde se v zámku spisovatelé měli scházet, aby psali a tvořili, ale kde se jen jedlo a pilo atd.). Když pak krádeží svého myšlenkového díla postižený spisovatel přemýšlí, kdo u něho byl na návštěvě a kdo je tedy možným zlodějem, vzpomene si, že u něho byli čtyři lidé — vědci. Říká: “Ten první byl křesťan a ten by to neudělal; ten druhý byl idealista, ten také ne: ten třetí byl zase moc hloupý, než aby to dokázal udělat, no jo. ale pak tu byl ten marxista a . . .” Další slova, bohužel, zanikla ve frenetickém potlesku nadšeného a chápajícího obecenstva. Mohl bych citovat také z řeči, kterou spisovatel pronáší jako sebekritiku, kterou si mluvčí mas na něm vynutí a která sama o sobě je nádhernou parodii na všechny ty soudruhy, kající se ze svých omylů a chyb, když to strana potřebuje: mohl bych mluvit o “té ruce, která tu nad námi stále visí” a která má podobu hole, čímž je dána i její specifická funkce ve společnosti. Mohl bych uvést celou hru. ale musel bych také asi uvést četná vysvětlení, protože jsou tam místa, kterým může rozumět a správně pochopit jen ten, kdo prožívá komunismus v Československu. Uveďme však z poslední hrv divadélka SEMAFOR narážku na šaškárnu s odstraňováním stalinismu a tzv. kultu. Československým mládím autoři a herci a zpěváci v íedné osobě, Jiří Šlitr a Jiří Suchý, zde mimo jiné říkají: Šlitr: Tady vzniká kult. Proto jsme tady. — Suchý: Přišli jsme se vypořádat se zbytky Zuzanismu (narážka na tzv. komunistické vypořádávání se se zbytky stalinismu; hra se jmenuje “Zuzana není pro nikoho doma” a předcházela jí neméně úspěšná hra “Zuzana je zase sama doma” a té ještě předcházela hra “Zuzana je sama doma”). A Suchý ironicky pokračuje: “Vždycky jsme zastávali stanovisko, že je proti němu ostře vystupovat.” Vpadne do toho Zuzana: “Vždyť ještě loni jste pro mne skládali písničku: Až se večer bude stmívat, Zuzano . . Oba tedy jaksi neradi přiznávají, že ji opravdu složili, ale nevědí, maji-li to veřejně popřít. Suchý: “Tady se jí veřejně vzdáme a přestanou nám posílat za to tantiémy. (K Zuzaně) To máš těžký. — Zuzana: “Víte, co bych vám radila? Nechte Zuzanu Zuzanou. Až přestane lidi zajímat, že jsem sama doma, tak toho nechám i bez vašeho přispění. A odjedu do Albánie, abyste věděli.” Ještě výraznější jsou narážky v příběhu dvou účetních, kteří si v noci na opuštěném jevišti přehrávají jiné lidi, jsouce chvíli Napoleonem a jeho lékařem, chvíli zase tzv. kulakem a předsedou JZD, nebo konstruktéry raket. Autorem této neobyčejné hry, nazvané “Tvrďák aneb Albert Julius a tma”, je Miroslav Horniček, vlastně náš nový Jiří Voskovec, i když už s Janem Werichem delší dobu nehraje. Postavy hry, Albert a Julius, touží vlastně po odstranění tmy, která je kolem a hlavně v lidech a tmu nacházejí a definují takto: Ve chvíli, kdy si přehrávají jako že slyší pohřební hudbu, Julius objeví na zemi klobouk, tvrďák. Albert mu říká, aby ho nechal ležet, “že pod ním třeba nic není a třeba naopak je.” Julius by klobouk rád zvedl, ale boji se: “Třeba naopak co? Co by pod ním mohlo být?” Albert: “Víte vy, jak dlouho to tu třeba leží? Třeba to někdo odložil před léty a odešel. Ale odcházeje přikryl tím — třeba —- něco z tehdejší noci. Zavřel to do malé vypouklé tmy, jako by to zavřel do hrsti. Víte vy, co se dálo po celá ta léta v té malé vypouklé tmě? Třeba tam něco bylo a — žilo. Dýchalo to, chtělo to ven, tlouklo to křídly o stěny svého vězení a zešílelo to tam posléze.” Julius: “A co by tam — třeba •— mohlo být?” Albert mu odpovídá, že třeba SLOVO. Julius však přece jen by ten klobouk rád zvedl, Albert však radí nezvedat a chovat se jako by tam klobouk nebyl, prostě IGNOROVAT tmu, protože — jak zpívá o tmě •— “je tu, je tam, je kdekoli; je v tobě, ve mně, v nás; nic nevíme, tma nebolí, a přece láme vaz.” Obecenstvo v Československu pochopilo, co je tou tmou. V této hře je však mimo jiné vtipné narážky také narážka na sovětské konstruktéry raket za použití parodie na oficiální dramatiky, lakující vše na růžovo. Albert si totiž začne hrát na dramatika, usedá k psacímu stroji a píše: Rampa odpalovací základny B230. Zalitá sluncem. Širokým oknem vidíme široké družstevní lány, které jsou úplně obdělány a zality sluncem. U starého psacího stroje, zalitého sluncem, sedí Absolutní inženýr (narážka na to, že Sovětský svaz nikdy neuvedl jméno či jména konstruktérů sovětských raket, ale když o nich psal komunistický tisk vždy užíval jen označeni Hlavni konstruktér a to vždy s velkým H; proto tedy zde ve hře je Absolutní inženýr a Relativní inženýr) a píše. Zalitý sluncem. (Pak přechází Albert píšící do role Absolutního inženýra a z dáli je slyšet hluk dílny, hlasy pracujících a hlas Relativního inženýra Julia.) Julius vbíhaje rozradostněn: “Soudruhu absolutní inženýre, hlásím: všecko klape. Slyšíte, jak to všecko klane? (Je slyšet, jak to všecko klape.) Za hodinu odpálíme 09. Q9. Naše pýcha ■— vaše dílo.” Albert: “A co moje dílo, soudruhu relativní inženýre, naše dílo.” Julius: “A co naše dílo, soudruhu absolutní inženýre, (ukazuje na dělníky) i jejich dílo.” Albert: “A co jejich dílo — moje dílo.” Začnou se pak hádat čí vlastně je to dílo, najednou se zaposlouchají, pro- (Pokračování na str. 15.) VĚSTNÍK 9 [pageend9]KAVÁRNA “U STROMOVKY” ODBOČKY “ZÁPADNÍ PŘEDMĚSTÍ”: L. Svrčková, Agnes Sečkářová, Kristýna Plevová, Jos. Hajnová, sestra Chottová, Emily Plotzová, Stella Vlčková. CZECHOSLOVAK DAY—PILSEN PARK (See page 11) NA TRIBUNĚ. — Od leva (sedící): Bláža Čiháková, Vlasta V rázová, Emilie Welclová, John Ševčík, manželé Lillian a John T. Chrástkovi, Frank Kratochvil. — V druhé řadě: Břetislav Vaněk, Vladimír Holeček, Dr. František Schwarzenberg, Vojta Nevlud, Aiderman Janoušek, Z. Lum- bovski, Karel Prchal. U CUKRÁŘSKÉHO STOLU. 10 • VĚSTNÍK [pageend10]ČESKOSLOVENSKÝ DEN V CHICAGU. Ze zprávy br. Franka Kratochvíla Oblastnímu výboru. Úvodem bych chtěl říci, že výsledek XI. Čs. dne je po všech stránkách rekordní, co se návštěvy týče, i morální a finanční úspěch byl veliký. Čí je to zásluha ? Všech, kteří se jakýmkoli^ způsobem zúčastnili přípravných a závěrečných prací. Československý den se rozrostl do takových rozměrů, že je vyloučeno, aby to bylo děláno bez administrační a organisační práce kanceláře Rady a jejich administrativních sil (tajemnice ses. Welclové, Anne Bukvové, br. Glasra). Připravné práce, adresář, tiskopisy, pozvánky, štěstěnky, chips, dopisy a zadání oznámek do památníku, získáváni menších i větších darů atd., to vše bylo vykonáno mnoho týdnů před Čs. dnem v úřadovně Rady. V případě hromadného vysílání pomohly dobrovolné čety našich členů. Nejradostnější prací před podnikem je otvírání zpětné pošty s přiloženým obnosem za vstupenky a štěstěnky, což letos bylo zvlášť příznivé, takže jsme měli v bance kolem $2,000 před otevřením bran parku, což je první záruka, že neproděláme ani za špatného počasí. Je mnoho úkolů, na které nutno pamatovat, které nejsou zrovna příjemné. Je to získávání větších darů a byl to opět náš přítel, p. Fried, který daroval krásnou lampu a pořídil televisi za poloviční cenu. Kromě toho je celá řada příznivců, jednotlivců i firem, kteří darovali hodnotné dary. Oznám- ky jsme z větší části získali pisemně, s pomocí několika obětavých členek a členů. Velmi dobrý byl též sběr well- wishers v památníku. Velký význam úspěchu přičítám naši publicitě, zejména v anglických časopisech; půl strany obrázků a článek v Chicago Tribune měly velký ohlas v radách amerických krajanů. Přibližovánim se neděle se stupňuje ruch v úřadovně Rady. Dodávky zboží, darů a všelikých potřeb se hromadí k radosti v kanceláři pracujících. V sobotu ráno dojela stavební parta v 8 hod. Bylo třeba připravit základ tribuny a upravit v zahradě kolo kdysi květinové — dnes džungle — která hyzdila první pohled do parku. Byla to opět pracovní parta br. Valenty: Miller, Škopek, Pavelec, Růžička st.. Pa- kosta, Janečka. Během dne přijel bus s hosty z Clevelandu, kteří byli ubytováni v hotelu Congress, kde je přivítal br. Ant. Smunt, který jim dělal průvodce. V neděli ráno stavební četa byla první na místě a k nim se připojovali další spolupracovníci. (Z podrobné zprávy br. Kratochvíle vynecháváme jména spolupracovníků, jichž bvlo ke stu, je to ostatně těžký problém všechny vyjmenovat a nikoho nevynechat z dlouhého seznamu našich věrných a obětavých členů.) Každý pracoval ve svém úseku: jako v letech minulých Čs. ženská národní rada v exilu měla svůj stánek s domácím pečivem: odbočka Západní předměstí kavárnu “U Stromovky”; dále byla to vinárna, stánek štěstěny, kde vystupoval pohostinně br. James Čihák; stánek kultury, kde Zahraniční ústav, SVU, Svobodná kultura a ČSNRA společně uspořádaly výstavu tiskovin. Uvnitř ve velké jídelně byla též kavárna a nedaleko stánek ručních prací. Blíží se poledne, všade zvýšený ruch a chvat, aby vše bylo v pořádku, než se otevře brána pro návštěvníky. Připravují se bary. Ve velkém sále je živo, vše se připravuje pro koláčkovou soutěž, přinášené pečivo se přijímá a zapisuje. V kanceláři, kde zdatně vypomáhá Walter Bukva, je také rušno a pilno. Brána se otevírá a lidé v proudu jdou do parku. U vchodu se prodává oblíbená rozmarina vypěstovaná br. Antonem Vlčkem (což přineslo §66.80). Počasí bylo ideální a návštěvníci užili pohody pod košatými stromy při poslechu koncertu “Veselé kapely”. Ruch v jídelně se stupňuje a při soutěži je čilo, stoly se plni dobrotami, dostavují se soudcové, zkoušejí a ochutnávají, aby vše náležitě ohodnotili. V parku pomalu končí koncert a tribuna se naplňuje zástupci čelných národních organisací. Program začíná americkou hymnou, zpívá br. Vladimír Holeček, člen sboru Lyra. Br. Břetislav Vaněk, předseda Oblastního výboru, zahajuje program uvítáním přítomných, také předsedkyně ČSNRA ses. Vlasta Vrázová pronáší svůj pozdrav a představuje slavnostní řečníky, John G. Ševčíka, který svým projevem nadchnul obecenstvo, a br. Vojtu Nevluda, novináře z Washington, D. C. Také jeho projev byl řečí k srdcím krajanů a nastínil naše povinnosti do budoucna. Následovalo prohlášeni ČSNRA přednesené br. Dr. Fr. Schwarzenbergern, který nabádal k bdělosti v dobách příštích. Předseda Čs. dne poděkoval za účast a podporu našeho podniku a závěrem br. Holeček zapěl československou hymnu. V době programu končila v jídelně soutěž pečiva. Ses. Welclová, co-chairman Čs. dne, oznamuje z tribuny výsledky a odevzdává poháry. Přešlo se k zábavě a občerstvení, všade plno ruchu a zájmu o stánky, báry, kavárny a vinárnu. Kuchyně byla obležena a již poměrně brzy bylo oznámeno: Vyprodáno! Zakončením dne byla taneční zábava v sále a na konec vyhlášení šťastných držitelů štěstěnek. Méně zábavný je ovšem poslední ruch v kanceláři v parku, kde úředníci dávají své výpočty a přijmy do kupy, aby ještě v noci peníze byly dány do banky. Také všecky věci z parku musí být odvezeny do úřadovny Rady. Jak to potom vypadá celý týden v úřadovně si jistě většina z vás nedovede představit. Mohu vám říci již dnes, že i výsledek zisku bude rekordní a to přes $3,800. V závěru bych chtěl říci, že dle úsudku přítomných šlo všecko velmi dobře, vše klapalo, dik opravdu přátelskému porozuměni skončit čestně náš poslední Československý den v historickém Plzeňském parku. Je jistě krásné a potěšující, že ještě dnes, kdy celý svět je zpolitisován a prolnut sobeckosti, touhou po snadném výdělku a malé práci, se najde skupina dobrých československých lidí, kteří neztratili své ideály a dovedli ještě něco pěkného a dobrého vykonat bez nároku na odměnu. Těm budiž čest dána. Nová odbočka v předměstí Chicaga. Dne 18. září ustavili členové ČSNRA ze severozápadní oblasti Chicaga a okolí za přítomnosti členů předsednictva ses. Vrázové a br. M. Ferjenčíka novou odbočku, o jejímž jméně rozhodne příští členská schůze. Byli zvoleni tito členové výboru: předseda br. Jiří Lippert, místopředseda a zástupce odbočky v Oblastním výboru br. Vlastislav Chalupa, jednatelka ses. Anna Faltusová, pokladní ses. Svatava Hoeschlová, tiskový referent br. František Lukeš, zapisovatelka ses. Jitka Karasová, členové výboru br. Miro Haviár, Karel Kříž a Petr Šalamoun. Prosíme, abyste naše ustavení vzali na vědomi a těšíme se na plodnou spolupráci na našich společných úkolech. JIŘÍ LIPPERT, předseda. ANNA FALTUSOVÁ, taj. Přednáška prof. Jiráka o Israeli. Dne 18. října v 8 hod. večer pořádá SVU za spolupráce ČSNRA přednášku prof. K. B. Jiráka v lóžové síni ČSA, 61st Court a Cermák Rd. Prof. Jirák se vrátil z cesty do Israele, se zastávkou v Itálii a ve Vídni a přinesl si mnoho zajímavých dojmů a žeň kolorovaných snímků, které budou ilustrovat jeho cestopis. Veřejnost je zvána k účasti. K 28. ŘÍJNU ČSNRA VYDÁ NÁLEPKY Czechoslovakia Shall Be Free Again Objednejte si v odbočce nebo přímo u nás. ARCH ZA $100 VĚSTNÍK 11 [pageend11]Z OBLASTÍ A ODBOČEK. CHICAGSKÝ OBLASTNÍ VÝBOR. 28. říjen v Chicagu. Oslava čs. svátku se koná dne 27. října v Sokole Havlí- ček-Tyrš v neděli odpol. ve 2:30 hod. Pořádá Ústřední výbor čs. legionářů v Chicagu. Vystoupí pěvecké sbory: Český dělnický pěvecký sbor Lyra a pěvecké sbory ČSA. Sbory řídí dirigent prof. Frank Kubina. Dramatický odbor ZČBJ sehraje divadelní hru “Trikolora”, kterou řídí režisér br. Karel Sámek. Děj hry je z doby nacistické okupace v Československu. ČSNRA vybízí k účasti. Dostavte se všichni a svou přítomností dokažte, že nezapomínáte čs. boje za svobodu. Koncert pěv. sboru ČSA dne 20. října. Pěvecké sbory ČSA pořádají výroční koncert dne 20. října v sále Morton West vyšší školy v Berwynu. Program je připravován profesorem Frank Kubinou a zahrnuje vesměs nové sbory, české i americké písně, které byly nacvičeny pro tento slavnostní koncert. Pomozte našim sborům uchovat krásnou tradici naší hudby a přijďte v neděli odpoledne, dne 20. října, do auditoria nové Morton vyšší školy v Berwynu. Holiday Folk Fair na Navy Pier. Populární bazár na Navy Pier bude letos pořádán v sobotu a v neděli, dne 9. a 10. listopadu. Loňského roku rozrostl se do tak velkých rozměrů, že bylo zapotřebí prostranství po celé délce výstaviště. Letos ani tyto rozměry nestačí a představeni budou pořádána dole, v divadelním sále university. Československá ženská národní rada v exilu opět se ujala úkolu upravit krásnou uměleckou výstavu. ČSNRA bude mít opět dva stánky: jeden propagační, s různým zbožím na prodej a druhý v zadní části výstavišti, kde budou jídelny z celého světa. Zde bývá neobyčejně živo a zde také jedině se dá utržit nejen trochu slávy, ale také peníze a proto již dnes upozorňujeme naše hospodyňky, že spoléháme na jejich výrobky do kuchyně, hlavně pečivo, o které je vždy největší zájem. Bližší podrobnosti budou uveřejněny v novinách. Loni jste nás zásobily výbornými ko- láčky, drobným cukrovím, závinem, což jsme všechno do posledního sousta rozprodali. Oznamujte tento podnik mezi svými přáteli, umělecké výstavy národnostních skupin stoji za cestu a “Food Mart” předkládá mnoho zajímavých jídel. Na programu vystoupí krojovaná družina, která zatančí čs. tance. Od soboty odpoledne je téměř nepřetržitý program po dva dny ve velkém sále. Vstup zdarma. Výstava akvarel br. Pejši. Od 1. září přírodovědecké museum, býv. Field Museum of Natural History, vystavuje na druhém poschodí sbírku krásných akvarel hub. malovaných pluk. Oskarem Pejšou, místopředsedou chicagské oblasti ČSNRA. Je to další uznání nádherné práce br. Pejši, které se mu dostalo. Původně sbírka akvarelů 150 obrazů s latinskými, anglickými a českými nápisy byla vystavena v městské knihovně a pro velký zájem obecenstva byla prodloužena v přírodovědeckém museu. Dne 7. září uspořádal pluk. Pejša českou přednášku o houbách pro krajany. Dne 22. září Chicago Sun-Times, v barevné příloze Midwest Magazine, věnoval stránku interview Sarah Boydenové s br. Pejšou a jeho krásné sbírce obrazů. ODBOČKA YORKVILLE, NEW YORK. Odbočka Yorkville uspořádala pro své členy a pozvané hosty další přednáškový večer dne 20. srpna t. r. v T. J. Sokolovně na Manhattanu. Přednášela profesorka Dr. Františka Kuklová na thema Cyrilometodějská tradice. Ve své přednášce profesorka Kuklová velmi podrobně vylíčila nejen náboženský, ale především kulturní a také politický význam příchodu bratři Cyrila a Metoděje na Velkou Moravu. Přítomní s velkým zájmem vyslechli poutavou přednášku, která obsahovala mimo jiné i mnohé méně známé detaily ze života obou slovanských věrozvěstů. Náš milý host Ing. Pavel Blaho navázal na přednášku prof. Kuklové a zdůraznil především tu okolnost, že nebýti příchodu bratří Cyrila a Methoda na Velkou Moravu Češi i Slováci by byli bývali postiženi stejným osudem jako na příklad pobaltští Slované, kteří pod rouškou šíření křesťanství byli poněmčeni a jako národ zanikli. Touto přednáškou odbočka Yorkville se zapojila do oslav jedenáctistého výročí příchodu sv. Cyrila a Metoděje na území Velké Moravy. Po zakončeni přednáškového večera členové výboru odbočky Yorkville projednali další spolupráci s výborem pro oslavu jedenáctistého výročí sv. Cyrila a Metoděje za přítomnosti předsedy tohoto výboru br. Pavla Adamce a jeho tajemníka br. Václava Sedláčka. Třebaže se přednáškový večer konal v době prázdnin, účast členstva byla více než uspokojivá. Jarmila Svitavská-Walzelová, tajemnice odbočky. ODBOČKA T. G. MASARYK, LOS ANGELES, CALIF. Přikládám šek na $100.00 co příspěvek. Máme za sebou první podzimní schůzi konanou 8. srpna ve zdejší sokolovně. Ač bylo přímo vedro, návštěva byla pěkná a průběh schůze věcný. Říká se, že neštěstí nechodí po horách — tentokráte našlo svoji cestu v našich řadách. Náš tajemník br. Bohouš Smutník přišel ve svém zaměstnání k těžkému úrazu, který ho ještě na nějaký čas vyřadí ze vší činnosti. Byla mu odeslána do nemocnice zdravice s přáním brzkého uzdravení a návratu mezi nás a věřte, schází nám velmi. Další zdravice byla odeslána naší dobré a milé sestře Františce Pekárkové, která pro vážné onemocnění byla na trvalo odvezena k sestře do Chicaga. To není ale ještě vše. Došla nás zpráva o náhlém a vážném onemocnění naši obětavé sestry Aničky Kubáčové, které všichni přejeme brzký návrat mezi nás. Dále máme nemocnou ses. Růženku Rysovou. Přivítali jsme v našich řadách nové přistoupivši členy br. Vladimíra a ses. Věrušku Svidenských. Celou schůzi řídil předseda odb. br. Láďa Erban a podal zprávu o prvním spolkovém večírku konaném dne 17. července v místnostech br. Seibrta. Sešlo se 87 hostí a navštívil nás i vzácný host, bývalý polní pilot pluk. Skala se svoji milou chotí. Prohlásil, že se cítil mezi námi jako doma. Slečna Cecilie Dvořáková, potomek našeho skladatele Ant. Dvořáka, zazpívala nám za vlastního doprovodu na kytaru národní písně a mladý Smutník, Pavlík, předvedl na harmonice své umění. Tento první zkušební večírek a jeho úspěch dává nám podnět k uspořádání pravidelných schůzek, avšak později, až přestane sluníčko tak nemilosrdně hřát. Tyto večírky poskytnou nám možnost k častějším krajanským volným schůzkám a dají nám příležitost k širšímu vzájemnému poznání. Připravovaný společný zájezd do San Franciska pro nedostatek přihlášek nebyl uskutečněn. Zde vidíme jak nám schází náš rozhlas, který sloužil naší věci všestranně a jistě i v tomto případě by byl účelně posloužil. Snad později, až se nám vrátí náš obětavý tajemník br. Bohouš Smutník, pokusíme se znovu český rozhlas umístnit na některé silnější stanici. 12 • VĚSTNÍK [pageend12]Předseda podal zprávu o připravovaném zájezdu v měsíci říjnu členů Rady z Chicaga mezi nás, na který se opravdu těšíme. Připravíme menši program a mnoho našich členů pocházejících z Chicaga zasedne za společný stůl se svým sousedem neb přítelem z mládi. Bylo rozhodnuto na tuto společnou schůzi pozvat naši ses. Emu Smeadovou, spolu- zakladatelku naší odbočky, která žije nyní ve své residenci v horách Jesemit. Žila též dlouhá léta v Chicagu. Vzpomínáme s úctou a láskou této nenáročné a obětavé ženy, nekompromisní národovkyně, která po dlouhá léta po boku svého nemocného manžela obětovala celé svoje já a nešetřila ani finančních oběti ve prospěch odbočky a k prospěchu věci národní. Dále podal předseda smutnou zprávu o tragickém skonu býv. členky Slávky Hanušové. Po novinové zprávě o této tragedii dal sám, bez vyzvání, k disposici obnos $250.00 náš člen br. Frant. Louda, podnikatel, s přáním uspořádat! zesnulé důstojný pohřeb, jaký si naše česká žena zaslouží. Tak se stalo a naši odbočku zastoupil br. předseda s tajemníkem. Při této příležitosti je dlužno poznamenat, že br. Frank Louda poskytuje zaměstnání 7 našim lidem. K našemu milému překvapení podala nám zprávu bývalá a obětavá úřednice ses. Rose Kríhová o průběhu slavnosti XI. Čsl. dne v Chicagu. Náš účetní br. František Vykydal přednesl zprávu finanční a mohu svědomitě prohlásit, že s jedinečnou přesností svých povinností zračí se důsledný Baťův odchovanec. Jeho zprávu nám souhlasně potvrdil br. L. Hess. Ze zprávy ses. Donátové, která převzala úřad výběrčího příspěvků, je vidět svědomitost, poctivost. Je přesnější než dobrý berní úředník. Ve všeobecné debatě bylo vzneseno několik dotazů ohledně smlouvy USA s SSSR o částečném zákazu zkoušek atom, zbraní. Jelikož předseda sám necítí se býti povolaný kriti- sovat vládní jednání — přečetl novinářský článek “Otevřený dopis americkým senátorům”, který napsal Dr. Augustin Přibyl. Po debatě předseda připomněl důležitost poslání Čsl. národní rady americké a ukončil schůzi básní od Jana Nerudy “Zpěvy páteční”. Ladislav Erban. Cestovní rozvrh výpravy ČSNRA na západ. Výprava vyjíždí z Chicaga dne 12. října a vrátí se 2. listopadu. 12. října přenocuje v Colonial Hotel. Springfield, Mo. 13. řijna v Ramada Inn, Oklahoma City, Okla. 14. října navštíví krápníkové jeskyně a přenocuje v La- Caverna Motor Inn, Carlsbad Caverns. 15ho přenocuje v Cortez hotelu v El Paso, Tex. a překročí hranice Mexika. 16ho zúčastni se krajanského večírku a přenocuje v Spanish Trail Motel v Tucson, Arizona. 17ho se sejde s krajany v San Diego, Calif. Od 18ho do 21ho bude bydlet v Langham Hotel Apts, Los Angeles, Calif. 22ho přenocuje v Hotel Californian, Fresno, a 23ho v Yosemite Cabins, Yosemite národním parku 24ho v Las Laureles Lodge, Carmel Valley. Od 25ho do 27ho bude bydlet v Manx hotelu v San Fran- cisku, Calif. 28ho přenocuje v Thunderbird Motel. Las Vegas. 29ho v Bright Angel Lodge v Grand Canyonu. 30ho v Alvarado hotelu v Albuquerque. New Mexico. 31ho v Glancy Motor hotelu v Clinton, Okla. 1. listopadu v Rolla, Mo. Udáváme cestovní rozvrh na četné dotazy krajanů, kteří se těší na naši výpravu. DETROIT A OWOSSO, MICH. Naši na státní výstavě. Sobota, 31. srpna, byla významnou pro naše národnostní složky předvedením obsáhlého krásného programu v rámci Captive Nations. Bylo to dvouhodinové představeni, předvedeno bylo více než 20 čísel zpěvu, tance, hudby v nádherných národních krojích. Jsme hrdi, že za naši složku československou, skupina čtyřiceti tanečníků a tanečnic, vedena Štěpánkou Čechovou, přispěla k tomuto společnému a význačnému podniku národnostních skupin ve státě Michigan. Vystoupení našich doznalo velkého úspěchu a zasloužené pochvaly. Vystoupily složky arménská, albánská, bulharská, běloruská, chorvatská, československá, estonská, litevská, lat- vinská, maďarská, polská, rumunská, slovenská (slovenské písně při hudbě harmoniky Andrew a Josefa Litavcových) a ukrajinská. Vystoupení, jemuž přihlíželo na tisíce diváků zaplněného výstaviště, řídila za Captive Nations Committee paní Emily Zaporosets-ová, výborná pracovnice z ukrajinských řad. Dle zpráv, průběh byl velice uspokojivý. Pisatel lituje, že nemůže podat osobní zprávu, nemohl být přítomen následkem odjezdu do Missouri. Velice působivý byl průvod krojovaných družin s prapory, shromážděni na velkém prostranství u Music Shell a pak vystoupení skupin, vše působilo mohutným dojmem. Jediným smutným úkazem byla nepřítomnost v hledišti naší české osady v Detroit. Před velkým zklamáním nás zachránila účast našich ze středního Michiganu, kteří podali americké veřejnosti krásné ukázky kulturní vyspělosti staré vlasti. Proč, to nevíme, dříve bývalo tomu jinak, detroitská osada bývala vždy dobře zastoupena. Věříme proto, že se to příště zlepší. Našim ze středního Michiganu mnoho díků a uznání za tak pěkný a úspěšný program. A. Benesh. ODBOČKA “JAMES HOVORKA”, ST. PETERSBURG, FLORIDA. Od listopadu budou zábavy každou druhou a čtvrtou neděli v měsíci v Letter Carriers Hall, 314 — 15th Ave. So. Mnoho krajanů při družné zábavě a chutném jídle tráví s námi příjemné neděle. Odbočka nepřestala ani v létě pracovat, i když zábav bylo méně. Ses. Helena Hovorková, předsedkyně, a velký počet členů jel do Tampa na slavnostní otevřeni Slovenského domova, kam opět pojedou v sobotu, dne 26ho, na oslavu 28. října. Na činnost odbočky pamatovali tito členové: K uctění památky br. Josefa Pihrta: Pí. Emilie Fullerton $2.00, p. a pí. John Bohm $5.00, ses. Rose Pihrtová $20.00. K uctění památky br. Ferdinanda Kováče: Pí. Paulíne Kleskin $5.00. sl. Anna Feriančik z Masaryktown $5.00. Br. Josef Pihrt a br. Ferdinand Kováč byli zakládajícími členy odb. James Hovorka a věnovali mnoho času a úsilí, aby odbočka vzkvétala. Jsme vděčni jejich ženám, že pokračují v jejich práci a k uctění svých drahých pamatují na Radu a tak se ztotožňují nadále s námi. K uctěni památky pí. A. Němečkové věnoval Anton Němeček $12.00. Všem dárcům děkujeme. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK • 13 [pageend13]PITTSBURGH, PA. Dr. Vojtěch Andič odchází z Pittsburghu. Den 6. srpna zůstane dlouho v paměti pittsburghských a okolních Čechoslováků, kteří se sešli v Stephen Foster Memorial Hall, aby se rozloučili s Dr. Vojtěchem Andičem a jeho milou paní, kteří předsídlí do Albany, New York. Ač mnoho našich krajanů bylo na prázdninách, sešel se nás velký počet, což je důkazem jaké oblibě se manželé Andíčovi těší mezi námi. Pan Milan Getting, Jr., předseda československé síně na universitě, krásným proslovem zahájil program. Václav Klimek, s celou svou rodinou, z nichž všichni členové hrají na housle, hráli nám naše oblíbené slovenské písně. Dcerka p. Klimka, nadaná houslistka, uchvátila obecenstvo uměleckým přednesem mazúrky Mlynářského. Známý pěvec p. Niž- ník, člen Pittsburgh Civíc Opery, zazpíval několik slovenských písní za pianového doprovodu pí. Gettingové. Byl to nezapomenutelný požitek. Syn p. Buchery, slovenského předáka v Pittsburghu, měl velmi pěkný projev. Ve své řeči p. E. Stankovjanský připomněl, že tiskne slovenské časopisy 65 let aniž by vynechal jediného dne v tiskárně. Dále promluvila všeobecně známá a vážená pí. Ruth Crawford Mitchell, dlouholetá přítelkyně rodiny presidenta Masaryka. Dr. Andič ve své řeči na rozloučenou nabádal k vytrvalosti a věrnosti k národní práci. Vzpomněl též Dr. Josefa Macka, svého profesora na pražské universitě, s kterým se po letech sešel na University of Pittsburgh, kde oba přednášeli. Dr. Andič byl loňského roku předsedou sletu Slovenského Sokola k oslavě stoletého trvání Sokola. Na tuto oslavu nikdo z nás nezapomene. Dr. Andič a jeho milá pani se zapsali do našich srdcí. Dr. Andič byl duši výboru československé síně a za jeho působeni se každý měsíc pořádaly velmi cenné přednášky. Jeho paní rovněž patři uznání, byla všude činná, kde se jednalo o dobré jméno Čechoslováků. Byla vzornou sekretářkou International Women’s Club při universitě. Večírek končil hudbou Klimkovy kapely, přátelskou besedou a občerstvením, které poskytly pohostinné slovenské ženy. Nikdo nespěchal domů. Přejeme Dr. Andičovi a jeho milé choti mnoho úspěchů v novém působišti a děkujeme za vše, co vykonali dobrého pro československou věc. M. M. Janouchovi. Zabezpečte sám sebe a svou rodinu. Lidé jsou rozdílní. Jsou různých národností, mají rozličné zaměstnání, rozdílné zájmy, ale myšlenka amerického bratrství dokazuje, že ty dny, v kterých se rozlišujeme, nejsou z daleka tak důležité jako způsob, ve kterém jsme všichni zajedno, totiž v touze po zabezpečení svých rodin proti jakémukoliv nepředvídanému případu, a v touze, aby byly šťastné a jejich budoucnost zajištěna. Československé Spolky v Americe, s hlavní kanceláří v Cicero, Illinois, jsou vzornou organisací, která působí od roku 1854 a dodává našemu lidu výhodné rozvrhy životního pojištění. Každý člen Č.S.A. se stává úplným společníkem. Nabízí se mu účast v mnohých společenských a sportovních činnostech a to jak pro mladistvé tak i dospělé. Proč byste nevěnoval několik minut k zjištění jaké obdivuhodné pojišťovací plány se nabízí Vám a Vaší rodině. Stačí poštovní lístek aneb dopis adresovaný na: CZECHOSLOVAK SOCIETY OF AMERICA Cicero 50, Illinois a obdržíte zdarma informace bez jakýchkoliv závazků. Profesor René Wellek. Dne 22. srpna t. r. dožívá se šedesáti let pro. dr. René Wellek, předseda Společnosti pro vědy a umění (Czechoslovak Society of Arts and Sciences in America). Vídeňský rodák — jeho otec byl českým úředníkem v rakouském ministerstvu sociální péče — přestěhoval se hned v roce 1918 s rodiči do Prahy. Po studiích na Karlově universitě, kde získal doktorát filosofie, působil několik let na universitě Princeton a na Smith College. Pak se vrátil do Československa a byl od roku 1930 do roku 1935 docentem anglické literatury na Karlově universitě. Nato přednášel po čtyři léta českou literaturu a jazyk na universitě Londýnské, odkud přešel roku 1939 na státní universitu lowskou v USA. Od roku 1946 je dr. Wellek řádným profesorem university Yale, nejprve jako přednosta slovanského oddělení a nyní jako šéf oddělení pro srovnávací literaturu. Seznam knih, studií a článků, recenzi a předmluv, jež prof. Wellek napsal v oboru českého a slovenského písemnictví, filosofie, srovnávací literatury a literární kritiky, obsahuje několik set čísel a každé z nich je věru hodno pozoru. Celý ten seznam by si zasloužil otištěni. My se tu zmiňme aspoň o jeho “Theorii literatury” (napsal ji spolu s Austinem Warrenem) a o monumentálních “Dějinách moderní kritiky”. Obě knihy byly z původního anglického zněni přeloženy už do půl tuctu dalších jazyků a jsou v nauce o literatuře považovány za klasická díla. Významné jsou i literární články a hesla, jimiž prof. Wellek přispěl do celé řady naučných slovníků. Vypsat všecky pocty a funkce, jichž se René Wellkovi za pětatřicet let jeho akademické činnosti dostalo, by zabralo skoro tolik místa jako seznam jeho publikací. Uvedeme tu jen některé. Je nositelem čestných doktorátů Lawrence College a universit Harvardské, Oxfordské a Římské. Je členem Akademie věd a uměni v USA, Holandsku, Italii a Bavorsku. Je předsedou Mezinárodního sdružení pro srovnávací literaturu, místopředsedou Amerického sdružení pro srovnávací literaturu a členem redakční rady několika vědeckých časopisů. Zasedá jako poradce v několika vědeckých společnostech a nadacích, jichž je současně také váženým členem. Na vědecké badání dostal už třikrát stipendium Guggenheimovo, čtyřikrát Rockefellerovo a jednou Fulbrightovo. Na počest šedesátky prof. Wellka vychází v těchto dnech péčí SVU v nakladatelství Mouton v Hágu antologie jeho prací o české literatuře a kultuře. Prokazujíce poctu svému předsedovi, cítíme, že jsme poctili i sebe. V šedesáti letech má před sebou oslavenec ještě hodně práce a mnoho záměrů. Víme, že je splní skvěle a slavně. Přejeme panu profesorovi i jeho drahým hodně zdraví a životní pohody. (R. Š. — SVU) Prosíme, oznamte nám včas změnu adresy. — Ušetříte nám čas a peníze a sobě zajistíte dodání Věstníku. Děkujeme za Váš zájem. Jméno _________________________ ,_________________ Stará adresa ___________________________________________ Nová adresa ____________________________________________ 14 VĚSTNÍK [pageend14]SVU V TORONTO. Valné shromáždění Společnosti pro vědy a umění, konané v Toronto, Kanadě, ve dnech 6. a 7. září bylo radostnou událostí. Bylo to pokračování, a do určité míry příprava k druhému slavnostnímu kongresu v New Yorku r. 1964. Bylo to loni ve Washingtoně, kdy se SVU představila na prvním veřejném vystoupení kongresem, na který se sjeli členové ze Spojených států i Kanady. Kongresu předsedal první předseda a spoluzakladatel prof. Václav Hlavatý, jednatelem byl Dr. Jaroslav Němec. SVU čítá dnes přes 600 členů, z nichž většina působí ve Spojených státech, sto je v Kanadě, má však členy i v Evropě. SVU sdružuje nejen vědátory a umělce českého a slovenského původu, ale i příznivce a podporovatele kultury. Letošnímu shromáždění předsedal prof. René Wellek z Yale university, nynější předseda SVU. Generálním tajemníkem je prof. Rudolf Šturm. Nejzajímavějši byla zpráva o publikační činnosti podaná předsedou komise Dr. Miloslavem Rechcíglem ml., o které přineseme podrobnější informaci v příštím čísle Věstníku. Na slavnostní večeři v hotelu Westbury Josef Čermák, oblastní jednatel, uvítal hosty, zástupce guvernéra, vládních úřadů, americké novináře, Tomáše Baťu a další. Ceremoniářem byl známý koncertní a operní pěvec Jan Rubeš. Prof. Wellek měl anglický proslov o české literatuře na křižovatce Evropy. Československý pianista Oskar Moravetz zahrál svoji nejnovější skladbu, vyznamenanou první cenou na kanadské celonárodní soutěži. SVU razí nám nové cesty ve světě vědy a umění. ČSNRA si byla od prvopočátku vědoma veliké důležitosti tohoto poslání a je hrda na to, že SVU je členskou organisací Rady. Díky vzájemnému pochopení a osobnímu přátelství zakládajících členů vyvinula se spolupráce a zdravá dělba práce: SVU se věnuje prohlubování české a slovenské kultury a vědy ve světě a Rada nadále působí v krajanském a národním životě. Shromáždění v Toronto za ČSNRA pozdravila předsedkyně Vlasta Vrázová. Slovenský domov no Floridě. Dne 31. srpna oslavili bratři Slováci otevření svého krásného domova. Z této události se radujeme všichni přátelé, neboť Slovak Retirement and Vacation Club je prvý a prozatím jediný svého druhu v krajanském životě. Předcházely sice nadšené zprávy o zakoupeni krásného trvalého domova, ale skutečnost předčí očekávání, jak nám vypravují účastnici prvního zájezdu. Na slavnostní otevřeni sjeli se bratři Slováci z východu, z Chicaga a okolí a ovšem z Floridy, hlavně z Masaryktown. Ze St. Petersburgu přijeli členové odbočky Rady “James Hovorka” se ses. Helenou Hovorkovou, předsedkyní. Z New Yorku oficiálně zahájil slavnost gen. tajemník John Babuška z Perth Amboy, N. J. Z Chicaga vedla výpravu ses. Anna Bukva. Účast Čechů byla též početná a srdečná. Všichni blahopřejeme hlavním podnikatelům, kteří umožnili vlastnictví moderního velkého motelu, který se stane slovenským společenským střediskem a trvalým domovem starších členů pensistů. Tento domov, skvěle vybavený vším moderním pohodlím nalézá se u Courtney Campbell Causeway, má vlastni koupaliště u zálivu moře, plovárnu, přístav a nabízí vodní sport všeho druhu. Nedaleko je veřejné golfové hřiště. Ceny ubytování a tři jídla denně jsou velice mírné. Dopíšte si o podrobnosti, co se týče zájezdu i trvalého domova ústředně Slovak Sokol, 283 Oak St.. Perth Amboy, N. J., neb do Chicaga Anne Bukva, 5733 Hillcrest Road, Downers Grove, III. Příští události je oslava 28. října, v sobotu večer dne 26. října. K této národní oslavě pořádá východní župa, oblasti M. M. Hodža. Jan Francisci, Jan Kollar a Jan Holly zájezd do Tampa. Výprava odjíždí vlakem Silver Meteor z New Yorku dne 18. října a druhá dne 25. října ve 2:50 hod. Cena zájezdu na 10 dní je $117.00 a na 17 dní $162.00. Účastníci z N. J. přistoupí do vlaku v Newark ve 3:05 hod., v Trenton v 3:51 hod. a ve Filadelfii ve 4:30 hod. Příjezd do Tampa v sobotu, v 1:30 hod. odpoledne. Cena na další týdny pobytu $45.00. Na východě telefonujte si o informaci na číslo 203-JE 1-6066, Adelaide Darula; v Pennsylvanii na číslo 866-8593, br. Josef J. Karabin, 420 Selfridge St., Bethlehem, Pa. O UMĚNÍ, atd.— (Dokončení ze str. 9.) tože je slyšet z dílny, že něco neklape. Oba pak ukazujíce na dělníky v dílně: “Jejich dílo.” Julius: “Soudruhu absolutní inženýre, hlásím: drhne to.” Albert: “Slyším, že to drhne. Už pátou minutu to drhne.” Julius: “Bude-li to drh- nouti ještě minutu šestou, zadrhne se to.” Albert: “Za hodinu odpálíme Q9.” Julius: “A vznikne-li zádrhel?” Albert: “Pak budu přeřazen do drůbežámy.” (Narážka na to, že komunisté i vědce z důvodu nespolehlivosti politické dávají na nepřiměřená pracoviště.) Albert sám pak jde zjistit do dílny, co se vlastně na raketě stalo a vrací se zdrcen: “Běda nám. To, čeho jsem se obával, nastalo. Zádrhel. Největší zádrhel, jaký pamatuji. A co já zažil zádrhelů. Půjdu mezi slepice. Se slepicemi žít, se slepicemi jist, se slepicemi chodit spát. Jen budou-li mě dobře snášet.” (Příště o “Poesii všedního dne”.) STÁNEK ČS. ŽENSKÉ NÁR. RADY V EXILU. SOKOL TOWN OF LAKE pořádá SLAVNOSTNÍ BANKET Diamond Jubilee V SOBOTU VEČER, DNE 9. LISTOPADU 1963 V SOKOLOVNĚ, 4758 S. Honore St., Chicago 9, III. Večeře, program, tanec $5.00 za osobu K této příležitosti bude vydán památník. O wellwishers žádá pořádající výbor. James Čihák, předseda. VĚSTNÍK • 15 Pí. Růžena Mejzrová. [pageend15]ČS. KERAMIKA bezvadně vyrobena v Americe. Prodáváme malované talíře s krásnými vzory, některé s vyobrazením Hradčan uprostřed za $4.50 — poštou za $5.15 PĚKNÝ VÁNOČNÍ DÁREK. Objednávky vyřizuje: ČSNRA • 4125 W. 26th St., Chicago 23, III. CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda VYPRODÁNO PO PÁTÉ! Pospěšte si a objednejte si nové vydání našich kuchařských předpisů Czechoslovak Prize Pastries na které naše hospodyňky vyhrály ceny v Plzeňském parku. Mimeografovaná knížka s 45 recepty stojí 50c v úřadovně a 60c poštou. ČSNRA • 4125 W. 26th St., Chicago 23, III. (Advertisement) V Ě S T N Í K 4125 West 26th Street Chicago 23, Illinois SECOND CLASS POSTAGE PAID at Chicago, Illinois 436 [pageend16]