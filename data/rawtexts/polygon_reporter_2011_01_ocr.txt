 český zahraniční časopis POLYGON Amerika-Evropa-Austrálie únor 2011 PRIMUS Akademický sochař Jaroslav Šíezinger při práci na patrně poslední soše TGM, kterou povolil komunistický režim vztyčit. Socha byla slavnostně odhalena před jihlavským gymnáziem 12. 9.1948, ale již v r. 1961 byla násilně stržena a rozbita. Její autor byl ve vykonstruovaném procesu odsouzen na 25 let těžkého žaláře. (Více na str. 40-42, foto poskytl Spolek pro navrácení sochy TGM do Jihlavy.) nový 1 [pageend1]ČESKÝ EXILOVÝ ČASOPIS ■ ZEITSCHRIFT IN TSCHECHISCHER SPRACHE ■ MAGAZINE IN CZECH nový POLYGON Pokračovatel sloučených exilových dvouměsíčníků REPORTÉR ve Švýcarsku (roč.19) a ZÁPAD v Kanadě (rač. 23) Nástupce časopisu POLYGON. Vychází v polovině každého sudého měsíce. V PRIMUS Vydává Petr Primus - Nakladatelství, Vězeňská 7,110 00 Praha 1 redakce Michaela Swinkels-Nováková ADRESY V České republice: Nový POLYGON, Pavel Primus - Nakladatelství, Vězeňská 7, 110 00 Praha 1, Tel. a fax 00420-224 828 495, e-mail: casopis@primus.cz Ve Švýcarsku: Rosa Strnad, Novy POLYGON, Walenguflen, 8758 Obstalden, Tel.: 0041-55-614 1391, e-mail: rosastrnad@bluewin.ch Zastoupení pro Austrálii a Nový Zéland: Mrs. Marcela ČECH, 65 Kiama Avenue, Yeppoon, OLD 4703, Australia, Tel. + fax: 0061-07 49 397624 Zástupce ve věcech právních: JUDr. Milan HULÍK, Bolzanova 1, CZ-115 03 Praha 1. Tel./Fax: 00420-224 210 449, e-mail: hulik@mbox.vol.cz Korektura: Hana Havlíčková Sazba a grafická úprava: Dana Kratochvílová, Nakladatelství PRIMUS Tisk: Tiskárna Janova dílna, Třebestovice č. 123 Předplatné na rok 2010: Švýcarsko CHF 79, ostatní Evropa Eur 53 (nebo ekvivalent v jiné měně), zámoří US$ 79 (nebo ekvivalent v jiné měně). ČR: CZK 590 (Předplatné zahrnuje poštovné, do zámoří leteckou poštou.) Cena jednotlivého čísla ve volném prodeji Kč 89. Dosavadní odběr je nutno vypovědět nejpozději při obdržení posledního předplaceného čísla, jinak platí zásada, že odběr pokračuje a bude vyrovnán s malým zpožděním. Bankovní spojeni: Německo: Bank: Deutsche Postbank, BLZ: 36010043, konto: 823840431, název účtu: Petr Primus. Při platbě ze států EU dodatek: IBAN DE22360100430823840431, BIC: PBNKDEFF. Švýcarsko: Glarner Kantonalbank Glarus, číslo účtu: 507.184-124 00773, konto: 87-62-5. USA a Kanada: šeky s předplatným prosím posílejte na adresu Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Austrálie a Nový Zéland: předplatné zasílejte šekem nebo jiným vhodným způsobem na adresu Mrs. Marcela Cech, 65 Kiama Avenue, Yeppoon OLD 4703. Česká republika: Česká spořitelna, a. s., 110 00 Praha 1, Dlouhá 9, číslo účtu: 1943687359/0800, při platbě z ciziny uveďte IBAN: CZ34 0800 0000 0019 4368 7359 a swiftový kód GIBA CZ PX. Lze platit i poštovní poukázkou „C“ na adresu: Nakladatelství PRIMUS, Vězeňská 7, 110 00 Praha 1 (do pozn. Předplatné Nový Polygon). Vydáváni Nového Polygonu je činností neziskovou. Nikdo z jeho tvůrčího kolektivu (vydavatel, redaktoři a dopisovatelé) si nečiní nárok na honorář. Na přípravě tohoto čísla se podíleli např.: Jiří JEŠ, Milan HULÍK, Vlastimil PODRACKÝ, Jiří ABRAHAM, Čestmír HOFHANZL, Jih SMETANA, Jan SCHNEIDER a Milena ŠTRÁFELDOVÁ (CZ), Ota ULČ (USA), Josef KOLÁČEK (Vatikán), Peter ŽALOUDEK (A), Andrej RUŠČÁK (NL), Nathalie SWINKELS (B), Luděk FRÝBORT (D), Stanislav MOC, Jaroslav KOVÁŘÍČEK a Pavel JACKO (Austrálie), Miloš ŠUCHMA a Vladimír CÍCHA (Can). Převzetí článků a kreseb jinými časopisy je dovoleno jen s uvedením, že byl převzat z Nového Polygonu. UPOZORNĚNÍ: Publikované články nemusejí vyjadřovat názor redakce. NOVÝ POLYGON JE DISTRIBUOVÁN ČTENÁŘŮM PRAKTICKY PO CELÉM SVÉTÉ. K nahlédnuti a přečteni je ve veřejných knihovnách okresních měst v Čechách a na Moravě a v „Libri prohibiti“ na Se- novážném náměstí č. 2 v Praze 1. Jednotlivá čísla se prodávají v prodejnách Nakladatelství PRIMUS. ----------------------------------------- ISSN 1801-7614 / Registrace MK ČR E 14234 ---------------------------------------- Číslo 2/2011 vyjde v polovině dubna 2011. Redakční uzávěrka 31. března 2011. Při použití e-mailu zasílejte své příspěvky jako přílohu ve formátu Word (DOC) nebo WORDPAD (RTF) na adresu: casopis@primus.cz. [pageend2]editorial ■ editorial ■ editorial ■ editorial ■ editorial DOBRÝ DEN, Jak se vám daří v novém roce? Daří se vám ještě plnit svá předsevzetí, která jste učinili na jeho začátku? Nejen ta zdánlivě banální, jako přestat kouřit, začít pravidelně cvičit, jíst zdravěji apod., ale třeba učit se čínsky nebo naplánovat cestu kolem světa... Pokud se vám je nedaří už dodržovat, nic si z toho nedělejte. Je dokázáno, že se to nedaří téměř 80 % lidí, z nichž mnohým už koncem ledna... V článku Do Nového roku (od neznámého autora) uvidíte, že ke štěstí stačí i jednoduché věci. V tomto čísle si můžete přečíst, že „politika není jen pokerová hra“, ale je třeba i „železnou mříží “, že socialismus bývá retardovaný, co se děje v české justici. A také ve zdravotnictví. Například nadměrná (!) lékařská péče. (Tento fenomén se však bohužel neprojevuje jen ve zdravotnictví českém. O exodu lékařů pojednává i Glosář v tomto čísle.) A do jaké míry souvisí i s „vypuzováním českých mozků“? Letos v lednu jsme opět vzpomínali na Jana Palacha (I. část delšího článku-vzpomínek vyšla v nP 110, přečtěte si nyní jeho II. část). Podívejte se i na ilustrativní fotografie jeho zpustošeného rodného domku... A něco z historie: o obraně Byzance, o kořenech pravých i nepravých. Kdo byl první český eurokomunista a i o tom, co se děje v EU. Také něco o jazyce (v obojím smyslu toho slova): delikatesa „kerzenbraten“, která se dostane v českých restauracích, což znamená česky...? S kým ze známých osobností či osob byste se vydali na opuštěný ostrov? Otázka vedoucí k zamyšlení: byl by to někdo praktického založeni (uměl by rozdělat oheň bez sirek či ulovit/vylovit potravu), nebo někdo s hlubokými znalostmi, hodnými Nobelovy ceny? Či prostě „jen“ se smyslem pro humor? Kdo je exulant a kdo je emigrant? Jde zde o filosofický postoj k vlasti, s jejímž politickým systémem se člověk nemůže smířit, nebo o osobní výhody? Máme jen jeden život. Nejde o „buď“ a „nebo“, ale i o zodpovědnost vůči svým potomkům. Proč by měli vyrůstat ve lži? Proč lidé emigrují? Jistě ne, aby šli „za horším“! Náš nejznámější exulant J. A. Komenský se také nevrátil (cit. „za nejhorších vichřic hněvu“), a naopak mnozí emigranti se po roce 1989 vrátili, aby vlasti pomohli jak znalostmi, tak investicemi. Čtěte jeden z názorů v tomto čísle! A jaký je názor váš? Zajímavý je i článek Rozjímání o hudbě, který ponecháváme bez zásahů v krásné původní češtině. Omlouváme se panu Jiřímu Smetanovi i čtenářům za nepříjemnou chybu v titulu jeho článku Už znám to datum aneb Vyhaslé Benešovy dekrety v minulém čísle. Správně mělo být Benešové, protože nešlo o prezidenta Beneše, ale o bývalou nejvyšší státní zástupkyni Marii Benešovou. Štěstí je cesta, nikoliv cíl. (autor neznámý) Michaela Swinkels-Nováková nový POLYGON 1/2011 / 1 [pageend3]roku ■ do nového roku ■ do nového roku ■ do nového roku ■ do Štěstí je cesta, ne cíl cesty Přesvědčujeme sami sebe, že život bude lepší, až se jednou provdáme a nebo oženíme a budeme mít děti. Pak jsme otrávení, že naše děti nejsou dost velké a že vše bude lepší, až budou starší. Pak jsme otrávení, že už jsou v pubertě a musíme s nimi vycházet. Určitě budeme šťastnější, až z ní vyrostou. Říkáme sami sobě, že náš život bude lepší, až náš životní partner s námi bude lépe vycházet, až si koupíme lepší auto, pojedeme na dovolenou, až už konečně půjdeme do důchodu. Pravda je taková, že není nikdy lepší čas kdy být šťastný než právě teď. Když ne teď, tak kdy? Náš život bude vždy plný výzev. Je lepší si to připustit a rozhodnout se být šťastní navzdory tomu všemu. Dlouho se zdá, že život právě teď začne. Opravdový život. Ale na cestě jsou stále nějaké překážky. Musíme podstoupit nějakou zkoušku, nějaká práce se musí dokončit, něčemu musíme věnovat čas, musí se zaplatit ten účet... A pak už ten život začne. Najednou si uvědomíme, že právě tyto překážky jsou život. Není žádná cesta ke štěstí. Štěstí JE cesta. Přestaňte čekat, až skončí škola, až se vrátíte do školy, až zhubnete o pět kilo, až začne práce, až se vdáte/oženíte, až bude páteční večer, až bude nedělní ráno, až budete mít nové auto, až bude půjčka zaplacena, až bude jaro, až bude léto, až bude podzim, až bude zima, až bude prvního nebo patnáctého v měsíci, až zahrají vaši písničku v rádiu, až umřete, až se znovu narodíte... než se rozhodnete být šťastni.... Není lepší chvíle kdy být šťastný než ...TEĎ! Prožijte tuto chvíli. * 1. Vyjmenujte 5 nejbohatších lidí na světě. 2. Vyjmenujte posledních 5 vítězek Miss Universe. 3. Vyjmenujte posledních 10 držitelů Nobelovy ceny. 4. Vyjmenujte posledních 10 nejlepších herců, kteří dostali Oscara. Nejde to? Netrapte se, nikdo si je nepamatuje. Potlesk pomine! Trofeje se změní v prach! Vítězové jsou brzy zapomenuti. A teď zodpovězte tyto otázky: 1. Jména 3 učitelů, kteří se podíleli na vašem vzdělání. 2. Jména 3 přátel, kteří vám pomohli, když jste to potřebovali. 3. Vyjmenujte 5 lidí, se kterými byste rádi strávili nějaký čas. Dá se to zvládnout? Je to lehčí, že? Lidé, kteří znamenají něco ve vašem životě, nejsou ti úplně „nejlepši“, nemají nejvíc peněz, nevyhráli největší ceny ... To jsou ti, kteří se o vás starají a jsou nablízku, ať se děje cokoliv. Přemýšlejte o tom chvíli. Život je velmi krátký! Přišlo po internetu, autor neznámý, red. [pageend4]stalo se... ■ stalo se... ■ stalo se... ■ stalo se... ■ stalo se... 1.12. Pyrotechnici vyzvedli z močálu u Boletic na Českokrumlovsku velké množství nevybuchlé munice z II. sv. války. / Po 20 letech tahanic se musí trojice tehdejších studentských vůdců z VUT omluvit svému tehdejšímu pedagogovi za veřejné vyjádřeni názoru na jeho chování za revoluce. / Herec a režisér Milan Lasica se spisovatelem Jiřím Stránským představili ve Slovenském institutu v Praze společnou knihu Dopisy bez hranic. Nakladatel Andrej Šťastný ji označil za epištoly moudrých mužů. 2.12. Na většině území ČR ochromila provoz sněhová kalamita, i Ministr dopravy Bárta se sešel s prezidentem Kubkem, chystá návrh zdravotní reformy VV. / Umělci poslali politikům otevřený dopis, podle kterého je ČT v hluboké morální a profesní krizi. / Pražský radní pro životní prostředí Lukáš Plachý (ČSSD) je podezřelý, že si kupoval vnitrostranickou podporu, primátor Svoboda požaduje prokázání neviny, pražská ČSSD důkladné vyšetřeni. 3.12. Ministr vnitra John seznámil prezidenta Klause s 19 důvody, kvůli kterým vyzval policejního prezidenta Martinů k rezignaci. / Na Zlínsku za účasti premiéra otevřeli 18,5 km dlouhý nový úsek dálnice, přišel na 7 mid. korun. / Pražský radní Plachý rezignoval. 4.12. Na 9 tis. diváků přes nepřízeň počasí sledovalo připomínku legendární bitvy tří císařů u Slavkova v r. 1805. / Přes půl milionu korun zaplatit dražitel za československý pětník z r. 1924 / V Litomyšli na Svitavsku otevřela Církev bratrská nový moderní kostel. Stavba trvala dva roky. / Podle hodnocení internetové cestovní firmy Virtual Tourist je pražská Kampa po Ostrově sv. Ludvíka v Paříži druhým nejpřitažlivějším městským ostrovem světa. 5.12. Většina lidí podporuje stávku státních zaměstnanců. / Ministr zemědělství Fuksa (ODS) se vyjádřil pro vznik nových zemědělských družstev, která by mohla lépe čelit diktátu řetězců. Stínový MZ Hašek je pro zrušení zemědělských dotací, a to v celé EU. / Chladné počasí si v posledních dnech vyžádalo nejméně tři lidské životy. 6.12. Exministryně Kovářová kvůli šikaně ze strany ministerstva spravedlnosti odchází z čela Justiční akademie. / Policejní prezident Martinů se v souvislosti s Johnovou výzvou k odchodu z funkce setkal s premiérem a informoval ho o stavu policie. / USA a ČR podepsali deklaraci o vědecké i komerční spolupráci v oblasti jaderné energetiky. / Česká pirátská strana plánuje po vzoru WikiLeaks na webu zveřejňovat materiály z českých ministerstev. 7.12. Podle výsledků mezinárodního výzkumu se znalosti českých žáků zhoršily nejvíce ze 65 sledovaných zemí světa. Důvodem je podle ministra Dobeše chybějící dlouhodobá koncepce českého školství. / Sedminásobná olympijská vítězka Věra Čáslavská převzala v Praze od japonského velvyslance vysoké japonské vyznamenání Řád vycházejícího slunce. / Legendární cestovatel Miroslav Zikmund (91) představil výběr nejzajímavějších reportáži z expedice po Africe a Latinské Americe Legenda H+Z. 8.12. Senát posvětil zdanění tržeb za solární energii. / Ústavní soud zveřejnil na internetu údaje o stranické minulosti svých soudců. / Na 150 tis. zaměstnanců státní a veřejné sféry vstoupilo do jednodenní stávky, aby vyjádřilo nesouhlas s vládním škrtem 10 % ve výdajích na mzdy v r. 2011. / V pražském Obecním domě byla zahájena unikátní výstava obrazů Amedea Modiglianiho, nabídne přes 60 olejů, kreseb, fotografií a dokumentů. 9.12. Senát se sociálnědemokratickou většinou stáhl návrh zákona o uznání účastníků protikomunistického odboje a postavení jich na roveň válečných veteránů. Také přijal a odhlasoval návrh na zrušení státních maturit, návrhem by se měla dále zabývat Sněmovna a vláda. / Pražský primátor Svoboda a starosta Mor. Krumlova Třetina se dohodli, že se Slovanská epopej zatím stěhovat nebude. / Houslový virtuos Jaroslav Svěcený byl při příležitosti svého jubilea (50) oceněn zlatou plaketou prezidenta republiky. nový POLYGON 1/20ÍI / 3 [pageend5]10.12. EU definitivně potvrdila umístění administrativní části satelitního navigačního systému Galileo v Praze. / Poslanci schválili snížení platů politiků, soudců a státních zástupců o 5 procent. Senát novelu zákona zřejmě vrátí. / ČR investuje 623 mil. korun do zmapování zásob podzemní vody,chce získat aktuální údaje o možnostech jejího čerpání. 11.12. Za účasti politiků, pražského arcibiskupa Duky a dalších hostů oslavila hradní stráž 92. výročí vzniku svého útvaru. / Delegáti konference VV vyzvali své ministry k důslednému prosazování protikorupčních opatření, v případě neúspěchu k odchodu z vlády. / Brněnští skauti přivezli z Vídně do jihomoravské metropole Betlémské světlo z Jeskyně Narození Páně v Betlémě. Odtud bude exportováno zájemcům v celé zemi. 12.12. V Krušných horách napadlo o víkendu na půl metru sněhu. / Pražský Kriminalistický ústav převezme ostatky z údajného masového hrobu Němců od Dobronína na Jihlavsku spolu s dokumentací antropologů ke genetické analýze. Šetření by mělo potvrdit, zda se jedná o vraždu 15 německých obyvatel z konce května 1945. 13.12. Petici Děkujeme, odcházíme spojenou s výpovědí podepsalo zatím na 4200 lékařů. / Premiér Nečas navrhl na policejního prezidenta šéfa policie Zlínského kraje Bedřicha Koutného. / Nakladatelství NIPOS vydalo výpravnou publikaci Malované opony divadel českých zemí. 14.12. ČR spolu s dalšími postkomunistickými členy EU vyzvala Evropskou komisi k celoevropskému zákazu popírání zločinů komunismu. / Kvůli personální válce odvolal ministr ŽP Drobil z funkce ředitele Státního fondu ŽP Libora Michálka. / Vědu a výzkum jako jednu z mála oblastí nepostihnou vládní škrty, výdaje naopak stoupnou o půl mid., aleje nutno zavést nový, průhledný a nezpochybnitelný systém. / Spoluzakladatelka Výboru na obranu nespravedlivě stíhaných, bývalá zástupkyně ombudsmana Anna Sabatová, získala za celoživotní statečnost v boji za spravedlnost Cenu Alice Garrigue Masarykové. 15.12. MfD zveřejnila přepisy rozhovorů zaznamenaných Michálkem při schůzkách s Drobilem a Knetigem. Ministr Drobil oznámil v souvislosti s aférou na MŽP rezignaci. Podle Transparency International je kauza typickou ukázkou korupčního prostředí kolem velkých zakázek v ČR. / Spisovatel a scénárista Pavel Hajný představil ve zlínské Baťově vile svoji knihu Marie Baťova / První dáma Zlína. Publikace o 247 stranách obsahuje téměř stovku dobových, převážně rodinných fotografií. 16.12. Volební lídr pražské TOP 09 Zdeněk Tůma se stal místopředsedou finančního výboru zastupitelstva. / Senát schválil návrh na snížení platů představitelů státu. / Šéf zlínské policie Koutný nabídku stát se novým policejním prezidentem odmítl. / Policie zahájila trestní řízení v tzv. Drobilově kauze. 17.12. Prezident podepsal novelu o sníženi platů představitelů státu včetně soudců a státních zástupců. / Ministr Heger vyzval lékaře, aby s výpověďmi počkali, nová reforma zdravotnictví bude řešit i platové záležitosti. / Pod patronátem města Plzeň vyšlo unikátní CD v české a anglické verzi se seriálem o postupu americké armády při osvobozování Evropy v r. 1945 From D-Day to V-Day. Nosič navíc obsahuje dobové foto, mapy, popisy divizí a jejich znaky a příběhy vojáků, kteří působili ve spojeneckých armádách. 18.12. Ministerstvo kultury se kvůli financím dohodlo s představiteli církví, že v příštích čtyřech letech nebudou zaměstnávat více duchovních než v říjnu 2010. / V brněnském hotelu International se uskutečnil 18. ročník charitativního vánočního koncertu, o výtěžek ve výši 212.500 korun se podělí dětské domovy, stacionáře a podobné organizace. / Češti zákonodárci si se zástupci Dolní sněmovny a Sněmovny lordů britského parlamentu zazpívali v Chrámu sv. Vita Rybovu Českou mši vánoční. 19. 12. Exministr Langer obvinil ministra Johna z podílu na provokaci vůči ministru Drobilovi a premiéru Nečasoví. / Podle prezidenta Klause bylo ministru Drobilovi spíše nadrobeno, než že by si byl sám nadrobil. / Premiér Nečas označil Michálka za nedůvěryhodného. / V pražských nemocnicích dala výpověď většina neurologů. 20. 12. Premiér Nečas varoval VV před nepodpořením vlády při hlasování o důvěře. Na adre [pageend6]ministra Johna prohlásil, že změnu ve vedení policejního prezídia by měla následovat změna ve vedeni ministerstva vnitra. / Michálkovi se premiér omluvil. Ministr Bárta nabídl Michálkovi post na Státním fondu dopravní infrastruktury, ten nabídku odmítl, rád by se vrátil na post ředitele do SFŽP. / Poprvé od r. 1989 navštívil ČR bavorský premiér, oba premiéři, Nečas i Seehofer, přiznali rozdíly v pohledu na minulost, ale soustředili se hlavně na aktuální vztah obou zemí. 21.12. Nečasův kabinet přežil hlasování o důvěře vládě. / Prezident Klaus udělil 10 milostí, věznici opustila po bezmála dvou letech i komunistická prokurátorka Brožová-Polednová (89). / Britská televize označila Škodu Superb Combi za rodinný vůz roku. 22.12. Prezident Klaus pozval odstupujícího policejního prezidenta Martinů na Hrad, předal mu stříbrnou plaketu za zásluhy. / Student liberecké Technické univerzity Filip Albrecht zvítězil v mezinárodní studentské soutěži zaměřené na design PET lahví vypsané anglo- -švédskou firmou Retainer svým návrhem lahví na víno ve tvaru kuliček hroznů. 23.12. Prezident Klaus podepsal zákon o státním rozpočtu na rok 2011, příjmy 1044 mid., výdaje 1179 mid., schodek 135 mid., tj. 4,6 % HDP. / Evropská komise odmítla výzvu, aby připravila celoevropský zákaz popírání zločinů komunismu. / U příležitosti 70. narozenin ocenil prezident Klaus Stříbrnou plaketou prezidenta republiky bývalého federálního premiéra Jana Stráského. 24.12. Každý sedmý Čech může být o Vánocích sám, v ČR je 1,2 mil. jednočlenných domácností, nejvíce v Praze (38 %). / Kolem stovky příznivců přírody, pohybu a dobré nálady se již tradičně sešlo ve Svatošských skalách u řeky Ohře na vánočním setkání horolezců a vodáků. / Ježíškova pošta na Božím Daru odbavila od 1. prosince na půl tuny vánočních zásilek. / Na dva tisíce porcí tradiční vánoční polévky rozdělili na Staroměstském náměstí nově zvolený pražský primátor Svoboda se svými náměstky. 25.12. České firmy si zvykají dávat vánoční dárky z chráněných dílen, čímž podporují práci lidí s handicapem, navíc jsou dárky ručně dělané, originální a osobité. / Divadlo Apropo připravilo pro návštěvníky Hradu představeni Živý betlém. Příběh narození Ježíška se odehrál ve Zlaté bráně Svatovítské katedrály. Z Na vyšehradském hřbitově lidé uctili památku spisovatele Karla Čapka. 26.12. Charita v Zábřehu na Moravě zavedla novou službu pro potřebné - středisko potravinové pomoci. Po novém roce vyzve regionální producenty a prodejce včetně restaurací do zapojeni se do projektu. / Katedrála sv. Václava v Olomouci nově zpřístupnila podzemní prostory, kde jsou uloženy sarkofágy biskupů. / Silničáři a pracovníci na železnici si vánoční volno užívali v práci, kterou jim nadělilo počasí. Přívaly sněhu zkomplikovaly provoz na celém území ČR. 27.12. Právní kancelář začala nemocnicím rozesílat výpovědi lékařů, kteří podepsali petici Děkujeme, odcházíme. / Pracovníci Arcidiecézni charity Olomouc se vypravili na Ukrajinu se stovkami dárků pro děti z ukrajinských dětských domovů. 28.12. Ministr spravedlnosti Pospíšil zveřejnil návrh novely zákona zpřísňující podmínky pro činnost soudních znalců a tlumočníků. / Ministr kultury Besser jmenoval novým generálním ředitelem Národní knihovny bývalého šéfa vydavatelství Ringler Tomáše Böhma. 29.12. Ministr Heger uvažuje kvůli hromadným odchodům o vyhlášení stavu nebezpečí - předseda asociace krajů nesouhlasí a doporučuje Hegerův odchod. / Stát prohrál arbitráž s ČSOB ohledně záruk po IPB. / Den otevřených dveří v rekonstruovaném Národním technickém muzeu přilákal na 5 tis. návštěvníků. Expozice bude zpřístupněna 15. února. / Člen ostrahy v pojišťovně Kooperativa ukradl 14 obrazů za více než 750 tis. korun. 30.12. Na základě prohrané arbitráže s ČSOB v neprospěch státu podal ministr Kalousek trestní oznámeni na téměř celou Zemanovu vládu, tehdejšího guvernéra ČNB Tošovského nový POLYGON 1/2011 / 5 [pageend7]a nuceného správce Staňka. / Prezident Obama jmenoval novým velvyslancem v ČR Normana Eisena, svého dosavadního poradce pro etiku, syna české matky a polského otce, kteří přežili holocaust. / Vědci z brněnské Masarykovy univerzity vyrážejí na dvouměsíční antarktickou expedici na Mendlovu stanici na ostrově Jamese Rosse. 31.12. Silvestrovské oslavy byly střídmější, přesto si vyžádaly 14 lidských životů / V Přerově se otužilci rozloučili se starým rokem tradiční plaveckou show. / Naopak před velkou vodou se mají na pozoru v Černošicích u Prahy, připravují se na možnou evakuaci. / Pro cca 400 tis. bytů končí k poslednímu dni roku regulace nájemného. 2011 1.1. Prezident ve svém tradičním novoročním projevu podpořil Nečasovu vládu, kritizoval odchody lékařů a podporu fotovoltaiky. / V Praze a v Brně přivítali otužilci nový rok plaváním ve Vltavě a Svratce. 2.1. Bývalý prezident Havel se v rozhovoru pro ČT vyjádřil, že vítá reformy a doufá, že o nich vláda nebude jenom mluvit, tak jako vlády minulé. Prohlášení premiéra Nečase, že zakročí proti korupci, bere s rezervou. Nepokládá za moudré, že se Česko zdráhá přijmout euro. / Staroměstské náměstí se rozloučilo s vánočním stromem. Pochutnají si na něm sloni v pražské zoo. 3.1. Prezidentský pár v Lánech tradičně novoročné poobědval s předsedou vlády a jeho manželkou. / Ministr spravedlnosti Pospíšil jmenoval za odvolanou Renatu Veseckou novým nejvyšším státním zástupcem Pavla Zemana. 4.1. Prezident Klaus přivítal na každoročním novoročním obědě předsedy obou komor parlamentu, Němcovou a Štěcha. / Představitelé české Trasparency International vyzvali politiky, aby se ke kauze Drobil postavili čelem a přiznali problémy při financování stran. Obecně by pomohla povinnost zavedení tzv. transparentních účtů. / Z pražského Národního technického muzea zmizelo 150 fotografií nevyčíslitelné hodnoty z počátku letectví, v archivu jsou založeny pouhé kopie. 5.1. Premiér Nečas Johnovu komisi odmítl. /. Vláda schválila Johnovu protikorupční strategii. /Arcibiskup Duka požehnal koledníkům Tříkrálové sbírky. Koná se pojedenácté a celkem se podařilo vybrat 533 mil. korun./Do KĽDR zamířil nový český velvyslanec Dušan Štrauch. 6.1. V souvislosti s kauzou privatizace Mostecké uhelné přerušil bývalý premiér a předseda ČSSD Gross členství ve straně. / Václav Bělohradský, Jiří Pehe, Jan Keller zakládají první středo-levicový výzkumný institut Cesta (Centrum pro sociálně-tržní ekonomiku a otevřenou demokracii). / Nejvyšší státní zástupce Zeman podal návrh na odvolání všech tří svých dosavadních náměstků. / Bývalý starosta Břeclavi Piškula vydal ve dvoutisícovém nákladu a pod pseudonymem Kamenný sbírku svých básní a celý náklad prodal městu. 7.1. Ministerstvo spravedlnosti na svém webu zveřejnilo seznam soudců a státních zástupců, kteří byli před listopadem 1989 v KSČ. / Vedení plzeňské univerzity zruší diplom 20 absolventům magisterského studia práv. / Ministr kultury Besser předal operní pěvkyni Soně Červené za šíření dobrého jména české kultury Medaili Artis Bohemiae Amicis (Přátelé českého umění). 8.1. V pražské vinohradské nemocnici zemřel po delší nemoci první polistopadový ministr zahraničí, senátor za ČSSD Jiří Dienstbier (73). Tím ČSSD ztratila v Senátu většinu. Doplňovací volby se budou konat v Kladně, za které byl Dienstbier do Senátu zvolen. 9.1. Ministr dopravy Bárta chystá trestní oznámení na ústecké Ředitelství silnic a dálnic kvůli možným vazbám na kmotry ODS a ČSSD Orlického a Bendu. 10.1. Do funkce ministra životního prostředí vybral premiér dosavadního starostu Prahy 6 Tomáše Chalupu (ODS). / Na seznamu soudců a žalobců s komunistickou minulostí bylo chybně uvedeno 22 soudců a 3 žalobci. Za chyby byli odvoláni dva odpovědní úředníci. / V souvislosti s šetřením Bartákových obchodů na ministerstvu obrany zprostil ministr Vondra mlčenlivosti bývalého šéfa vojenské tajné služby Krejčika, který již dříve na podezření upozorňoval. / Šéf ústecké ČSSD Benda podal na ministra Bártu trestní oznámení. [pageend8]11.1. Na Pražském hradě se poprvé v novém složení sešla Rada Katedrály sv. Víta, sedm držitelů klíčů ke korunovačním klenotům, mj. jednali o možném návratu tří zvonů zrekví- rovaných za první světové války. / Česká obchodní inspekce na svých stránkách zveřejnila seznam nepoctivých prodejců pohonných hmot. / Ministerstvo vnitra bude na webu zveřejňovat informace o všech zakázkách. / Pražský městský soud vydal mezinárodní zatykač na katarského prince. 12.1. Vláda podpořila návrh zákona o protikomunistickém odboji. / Ministr Heger se na lékaře obrátil otevřeným dopisem, ve kterém slibuje vyšší mzdy od r. 2012. / Podle prezidenta ČLK kdo nepodporuje lékaře, podporuje korupci. / Na beskydských Pustevnách začal 13. ročník sympozia Sněhové království. Sněhové a ledové sochy budou vytvářet týmy z ČR, Slovenska, Polska a Bulharska. 13.1. Ukrajinský exministr ekonomiky Bohdan Danylyšyn dostal v ČR azyl. / MFDnes získala důkazy o tom, že Bártova ABL sledovala politiky. 14.1. Lidé se naposledy rozloučili s Jiřím Dienstbierem. / Premiér chce po ministru Bártovi veřejné vysvětlení nových závažných indicií v kauze sledování politiků firmou ABL. / Arcibiskup Dominik Duka sloužil ve vyšehradské bazilice zádušní mši za prvního českého krále Vratislava II. 15.1. Na Olšanech a před budovou Filozofické fakulty si lidé připomněli oběť Jana Palacha. Předsedkyně sněmovny Němcová promluvila o činu Jana Palacha na setkání ve Všet- atech. / „Kmotr“ Benda vzdal kandidaturu na ústeckého předsedu ČSSD. / Galerie Středočeského kraje v Kutné Hoře vystavila vzácnou středověkou iluminaci s motivem těžby a zpracování stříbra zakoupenou před rokem na dražbě v Londýně. 16.1. Podle ministra práce a soc. věcí Drábka potřebuje současný sociální systém nutnou radikální reformu, systém je neufinancovatelný, sociální síť by měla být pro 10-15 % lidí. / Žhavým kandidátem na českého velvyslance v USA je Petr Gandalovič. 17.1. Prezident jmenoval novým ministrem ŽP Tomáše Chalupu (ODS) / Do Prahy přicestoval nový velvyslanec USA Norman Eisen. / Ministr John zveřejnil výsledky auditu na MV z doby ministrování Langra a Peciny, odhalil plýtvání a manipulace se zakázkami. / V den nedožitých 87. narozenin sochařky Marie Uchytilové, autorky sousoší dětských obětí v lidickém památníku, byla do sousoší navrácena socha ukradené dívky. Nový odlitek přišel na 30 tis. korun, sochař Oldřich Hejtmánek se vzdal honoráře. 18.1. ČSSD přišla o další hlas v Senátu, senátora Petra Guzianu postihla mozková příhoda. / V památkově chráněném areálu Dolní oblasti Vítkovic byl zahájen náročný technologický manévr, při němž bude o 13 m vyzdvižen obří zvon historického plynojemu. Operace potrvá měsíc. / Město Litoměřice rozhodlo o zpřístupnění labyrintu podzemních chodeb bývalých vápencových dolů u Litoměřic, které nacisté využívali pro válečnou výrobu. 19.1. Zachránce 669 židovských dětí Sir Nicolas Winton (101) přijel na premiéru Mináčova filmu Nickyho rodina. Expředseda Senátu Sobotka chce při té příležitosti navrhnout Sira Wintona na Nobelovu cenu míru. / Novým policejním prezidentem bude dosavadní šéf jihomoravské policie Petr Lessy. / Vláda schválila protikorupční balík, jehož schválením VV podmiňovaly své setrvání ve vládě. / Podle hlasováni uživatelů cestovatelského serveru TripAdvisor je nejlepším hotelem na světě hotel U Zlaté studně v Praze. 20.1. Kvůli finančním potížím Sazky se vláda rozhodla dotace pro sport směrovat přímo jednotlivým svazům. / Milionové provize z privatizace Mostecké uhelné šly na konta představitelů ČSSD. / Kvůli sjednocení hodností s ostatními státy NATO snížilo ministerstvo obrany hodnosti 60 % vojáků. / V Římě byla za účasti italského prezidenta Giorgia Na- politana odhalena busta vůdce pražského jara Alexandra Dubčeka. 21.1. Bývalý ředitel vojenské rozvědky Krejčík vypovídal na policii o zákulisí vyjednávání nový POLYGON l/20II / 7 [pageend9]armádních zakázek. / Ministr John počká se jmenováním Petra Lessyho policejním prezidentem na stanovisko premiéra Nečase. / Zdravotní sestry se nepřipojí k protestu lékařů Děkujeme, odcházíme. / ČSSD doporučila do doplňovacích senátních voleb na Kladensku Jiřího Dienstbiera mladšího. / V nákladu 199 ks vyšla věrná kopie k vzácné knize předhusitského práva. Faksimile vznikala několik měsíců technologií kopírující věrně původní řemeslné metody. Prodává se za 140 tis. korun. 22.1. Ministr Bárta ujistil, že se agentura ABL nepodílela na sledování politiků ODS z Prahy 11, dokumenty MfD jsou silně manipulovány. / Nejvyšší státní zástupce Zeman odvolal z funkce šéfa trestního odboru Potoczka, který zásadně zasahoval do kauzy Čunek v Čunkův prospěch. / Brněnské opatství získalo po mnohaletém úsilí zpět vzácnou knihu Mikuláše Koperníka ukradenou počátkem 90. let. Knihu, jejíž cena je odhadována na téměř 2 mil. korun, opatství odkoupilo. 23.1. Nejvyšší státní zástupce Zeman chce znovu přezkoumat případy, za které bylo státní zastupitelství v minulosti kritizováno. / Moravské zemské muzeum vydalo reprezentativní publikaci o dějinách Moravy od počátků jejího osídlení paleolitickými lovci až po 20. století. 24.1. Ministr John jmenoval Petra Lessyho policejním prezidentem. / Ministr Bárta navštívil budoucí sídlo úřadu navigačního systému Galileo v pražských Holešovicích. Nový ředitel (Ital Carlo des Dorides) má nastoupit 1. února, úřad se má z Bruselu stěhovat v létě. / Z ekonomických důvodů svoji činnost ukončila komerční zpravodajská TV Z1. 25.1. Premiér Nečas požaduje od ministra Bárty za nepravdivé prohlášení o sledování politiků firmou ABL veřejnou omluvu. / Podle Johna se jmenováním Lessyho má policie stát apolitickou, Lessy musí sbor stabilizovat, pustit se do boje s korupcí, organizovaným zločinem a finanční kriminalitou, dotahovat kauzy do konce. / 880 tun těžký zvon památkově chráněného plynojemu ve Vítkovicích byl vyzvednut o 15 m. Z plynojemu vznikne multifunkční centrum dle návrhu architekta Josef Pleskotá. 26.1. Ministr dopravy Bárta se premiéru Nečasoví omluvil. / Příznivci exministra pro lidská práva Kocába jej navrhují na Nobelovu cenu míru. / Třetinu dluhů za MS v lyžování v Liberci by podle nového primátora Korytáře mělo uhradit město. / V Kroměříži zemřela nejstarší občanka ČR Marie Smejkalová (107). Do posledních chvil se zajímala o dění, sledovala politiku, sympatizovala s ODS. 27.1. Senát si připomněl Den památky obětí holocaustu. / Vondrův úřad zadal bez veřejné soutěže v době předsednictví ČR EU předraženou zakázku za 766 mid. korun soukromé firmě Promopro. / Ministr Heger představil reformy, které ušetři peníze na platy. / Liberečtí radní se v otázce úhrady dluhů postavili proti primátorovi. / Ve stavební jámě tunelu Blanka odkryli archeologové hroby ze 17. či 18. století. 28.1. Norman Eisen se ujal úřadu amerického velvyslance v ČR. Mj. bude podporovat zájmy firmy Westingouse na dostavbě Temelína. / Odpečetěním sálu s Muchovými plátny v Moravském Krumlově skončil souboj M. Krumlova s Prahou. / Ministr Heger našel 2 mid. na platy lékařů. / Až třetině středních škol hrozí z důvodu nízké obsazenosti od příštího školního roku zánik. 29.1. Na Horské Kvilně zaznamenali v noci mráz bezmála 30 stupňů. / Bohuslav Sobotka vítězstvím na Olomouckú a Vyškovsku zlepšil své šance na získání předsednictví ČSSD. / Starostové Středočeského kraje se dostali do sporu s levicovým vedením kraje. Kvůli žákovskému jízdnému zdarma není dost financí na udržování autobusových spojů. 30.1. Lékaři, kteří svoji výpověď do týdne stáhnou, budou přijati zpět. / Živnostníci by podle premiéra Nečase mohli mít vlastní důchodový systém. 31.1. Do doplňovacích senátních voleb na Kladensku se kromě Dienstbiera ml. přihlásilo 10 kandidátů ze 7 politických stran. / Ministr Heger odmítl návrh dohody lékařských odborů a komory, dohadování se dostalo opět na začátek. / Porcelánka Haas & Czjzek Horní Slavkov, která patří k nejstarším v Čechách, přerušila kvůli nedostatku zakázek výrobu. / Tříkrálová sbírka vynesla rekordních 72,5 milionu korun. [pageend10]polemiky ■ názory ■ polemik» ■ názory ■ polemiky ■ názory Úvahy, názory, rozbory JIŘÍ JEŠ Bez Polné mohlo být všechno jinak Ani přesně nevím, proč se jméno městečka Polná na Jihlavsku před pár dny objevilo v našich médiích. Ihned to však vyvolalo reminiscence na to, co se tam událo před více než 110 lety a co silně vzrušilo celou českou veřejnost. Však si celou tu historku můžeme zopakovat, třeba v podrobném podání velmi objektivního francouzského bohemis- ty Alaina Soubigoua: 1. dubna 1899 bylo v lesíku Březina u Polné nalezeno mrtvé tělo mladé švadlenky Anežky Hrůzové. Hlavním podezřelým z její vraždy byl dvaadvacetiletý židovský tulák Leopold Hilsner, protože byl spatřen na tom místě v předpokládané době činu. Mrtvola měla proříznuté hrdlo, a jelikož se na ní, ani v nejbližším okolí nenašly stopy krve, začalo se šuškat, že šlo o rituální vraždu, jíž se dopustili židé, když potřebovali katolickou krev pro své velikonoční obřady. Aniž v té věci bylo něco spolehlivě prokázáno, soud v Kutné Hoře přijal nejen domněnku o předpokládaném pachateli, ale i onu ještě méně prokázanou teorii rituální. Leopold Hilsner byl tedy odsouzen k smrti. Zajímavé je, že jako advokát rodiny Hrúzových tehdy u soudu s tvrdými antisemitskými výroky vystupoval dr. Karel Baxa, pak téměř po celou dobu první republiky primátor hlavního města Prahy za Cs. stranu národně socialistickou. Vzhledem k propastnému rozdílu mezi názory jeho a prezidenta republiky právě z toho dávného Hilsnerova procesuje dost neuvěřitelné, že oba ti muži mohli pak ve dvacátých a třicátých letech na svých velmi důležitých místech koexistovat Čímž jsme se dostali ke známé účasti Tomáše Garrigua Masaryka na této záležitosti. Taje historicky uváděna vedle angažovanosti ve věci pravosti takzvaných rukopisů jako jeden z mála Masarykových zásahů do české politiky na přelomu 19. a 20. století. Teprve po prvním procesu s Hilsnerem si Masaryk uvědomil vratkost důkazů, podle nichž byl Hilsner odsouzen k trestu smrti. Pochybnosti pramenily z toho, že se dostatečně nepřihlíželo k výsledkům pitvy oběti. Ukazovalo se, že Hrůzo- vá byla pravděpodobně zabita jinde, než byla nalezena. Pitva také zjistila, že na hrdle oběti sice byla rána, nikoliv však řezného rázu - spíše to vypadalo jako rýha způsobená uškrcením, kdy krev zřejmé netekla. Pitva také datovala smrt oběti až po skončení židovských Velikonoc, takže nějaká rituální vražda by v té době už byla bezpředmětná. Masaryk se tedy odebral do Polné, aby tam provedl vlastní šetření. Nashromáždil dostatek informací a podkladů, aby mohl napadnout zejména tu rituální stránku soudních rozsudků. Tím ovšem napadl sice latentní, ale velmi silný český antisemitismus. Intervenoval v té věci také diskrétně u vídeňského ministra spravedlnosti, což nakonec vedlo k záchraně Hilsnerova života, neboť nejvyšší trest mu byl změněn na doživotí. I potom však jeho účast na vraždě Anežky Hrůzové byla zpochybňována, což vedlo k tomu, že po devatenácti letech pobytu ve vězení dostal nakonec ještě od císaře Karla I. milost v březnu roku 1918. Pak ještě deset let v Masarykově republice žil a dověděl se nový POLYGON 1/2011 / 9 [pageend11]i to, že k vraždě Anežky se na své smrtelné posteli měl přiznat její bratr Josef. Do české historie však celá tato záležitost vstoupila něčím jiným. Masarykova intervence za Hilsnera vyvolala v naší veřejnosti už tehdy obrovský odpor, který se snažil obnovit dávné podezření, že Masaryk je ve skutečnosti žid pocházející z vídeňské rodiny Redlichů, kde jeho matka působila jako panská, a že takový člověk nemá co pohledávat v české politice, tím méně pak jako profesor na české univerzitě. Masaryk tím byl tak znechucen, že vážné pomýšlel na odchod z této země, nejspíše do Spojených států amerických, odkud pocházela jeho žena. Ta však v té době žila už řadu let v Praze, naučila se dobře česky a jako vystudovaná muziko- ložka přilnula k české hudbě, zejména k Bedřichu Smetanovi. Z jeho díla ji ani tak nezaujaly opery, ale mnohem spíše dva smyčcové kvartety, které už tenkrát vnímavému člověku ukazovaly pohled do poměrně vzdálené budoucnosti, což se o nich dá říci dodnes. A tak možná právě tato okolnost způsobila, že Američanka Charlotta Garrigue Masaryková přemluvila svého manžela, aby ani při svém znechucení hilsneriádou neemigroval do její původní vlasti a zůstal v zemi, kterou ona hlavně pro její vysokou kulturu přijala za svůj druhý domov. Vzpomněl jsem si právě v minulých dnech na tuto historickou souvislost, kdy třeba i režisér Jan Hřebejk projevil přání vrátit se k oné dávné události v Polné. A snad ještě více, když jsem nastoupil do jednoho pražského taxíku a ihned jsem si všiml, že uvnitř vozu se neozývá ona bezduchá kulisová hudba, která prý řidičům zpříjemňuje jejich práci. Zde bylo ticho a pan taxikář, jako by znal moje zájmy, brzy přivedl řeč na českou kulturu a nadšeně se vyjadřoval v tom smyslu, jak je šťasten, že žije v zemi, kde tvořil takový Čapek nebo Smetana. Zmíněné smyčcové kvartety asi neznal, ale zřejmě dokázal prožít krásu Mé vlastí, o čemž svědčil i způsob, jak mi o svém zážitku z této hudby vyprávěl. Uvědomil jsem si, že bez podobného nadšení své ženy by Masaryk do našich dějin 20. století byl asi vůbec nevstoupil a neměli bychom ho ani v roce 1914, ani v letech první republiky až do jeho smrti. A jelikož se má všeobecně za to, že právě Masaryk měl na konci první světové války významný podíl na rozpadu Ra- kouska-Uherska, kdovíjak by to bylo bez jeho přítomnosti v Evropě s tou Evropou v dalších letech vůbec vypadalo. Možná, že tak, jak si to teď namalovali Maďaři na svůj koberec v Bruselu. 21. 1. 2011 Klopotné hledání pravdy I minulý týden - jako ostatně každý jiný - nám přinesl přehršli námětů, kdy se nám o určitých věcech sdělovala jen dílčí pravda, protože ledacos z toho, co třeba i o těch věcech dost věrohodně víme, se z různých důvodů rádo zamlčuje a veřejnosti to nakonec není známo. Kolik jen řečí se teď vyplýtvalo na všeobecně známá a stále opakovaná fakta kolem upálení Jana Palacha před dvaačtyřiceti lety. Neslyšel jsem však ani jedinou zmínku o tom, že Palachův osobní protest, jak ho po sobě písemně zanechal, se zabýval spíše podružnými než podstatnými záležitostmi. V tom dopise nebyla totiž přímá zmínka o sovětské okupaci či o tom, jak zbaběle přijali naši tehdy zbožňovaní komunisté Dubček, Svoboda, Smrkovský a Černík pět měsíců předtím potupné moskevské protokoly a jak jen s několika málo výjimkami ještě větší počet komunistických zástupců v českém sněmu zdvihl ruku posvěcující pobyt sovětských vojsk na 10 / nový POLYGON 1/2011 [pageend12]našem území takříkajíc na věčné časy. Místo takového naprosto jasného protestu Palach ve svém dopise žádal na prvním místě zastavení distribuce jakýchsi sovětských tiskovin zvaných Zprávy, které stejně nikdo nečetl a ony i bez Pala- cha brzy přestaly vycházet. Připomenutí pravého textu Palachova dopisu by jen přispělo k přesnému popisu tehdejších událostí a nikterak by to neoslabilo velikost jeho činu. Podobně by nic neměnilo na velikosti oběti připomenutí toho, že podobné činy Palachových následovníků Zajíce a Plocka zůstávaly už tenkrát jaksi ve stínu Palacha. Mezi důležité věci takto nedostatečně dokumentovaných historických událostí patří i sdělení, že ve všech těch třech případech sebeupálení šlo o zřejmě izolované jedince, kteří se navzájem neznali a na svých krutých obětech se ani nedomluvili. Také se neví, jak to vlastně bylo s nějakou tehdy zmiňovanou skupinou kolem Jana Palacha, v níž on si údajně losem vytáhl jedničku, kterou pak už ovšem nikdo nenásledoval, ani se dodnes nikdo z té skupiny k oné akci nepřihlásil. Nejvíce však chybějí zasvěcené úvahy o tom, zdali a jak ty hrozné oběti nějak změnily další chod života v této zemi a zdali by se dnes dal odhadnout případný jiný vývoj, kdyby těch obětí tří životů nebylo. Anebo to všechno mohlo být jen gesto bez praktických účinků? V tom případě by více než omílání starých pravd mělo být považováno i dnes za obecně důležitější hledání co nejobjektivnější pravdy o tom, kdy opravdu nastane čas vhodný k tomu, aby mladý člověk pro nějaký obecný prospěch dobrovolně obětoval svůj život ve svých nejlepších letech. Nebo to má být jen hrdinské gesto, které se snaží zachovat aspoň trochu politické cti na pověsti národa, který právě v době komunismu a normalizace ve své obrovské většině nerad riskoval nejen životy a svobodu, ale třeba i pouhou ztrátu slušného místa nebo pár stovek na platu. Proto se tolik lidí hlásilo do komunistické strany, i když už o nějakém jejich přesvědčení nemohlo být ani řeči. A to je druhá věc, kterou teď po desítkách let honíme stejně beznadějně jako onu pověstnou černou kočku v temné místnosti. Třeba jestli pro posouzení zločinnosti komunistických politických soudů bylo členství ve straně rozhodující při výkonu této zločinné práce. Říkalo se například, že předseda jednoho senátu Státního soudu, který takové kruté rozsudky bez rozpaků vynášel - jmenoval se dr. Dědourek - byl dávným členem Cs. strany národně socialistické. I oba předsedové senátů při mých dvou procesech - pánové Solnař a Řehák - vůbec nevypadali na nějaké kované komunisty. A, pane, jak s námi zatočili. Zkrátka, kdo za komunismu vynášel politické rozsudky, měl být okamžitě v listopadu vyhozen a bylo po problému - a to by ještě všichni ti páni HOVOŘIL JIŘÍ JEŠ Rozhlasové komentáře z let 2007-2009 1 kniha, 2 CD Třetí pokračování výběru z rozhlasových komentářů Jiřího Ješe vychází v březnu 2010 v nakl. ČRo Radioservis. (240 stran, 200 x140 mm, V8) nový POLYGON 1/2011 /II [pageend13]soudcové mohli být rádi, že je nikdo neposlal tam, kam oni posílali nás. Pokud jde o to členství ve straně, pak se takoví lidé svým charakterem dost lišili od většiny těch, které to ani ve snu nenapadlo, ale některým z nich to po příslušných zkušenostech přece jen až dodneška hárá hlavou. Píší o tom dokonce různé jakoby sebekritiky. Třeba renomovaný spisovatel Ludvík Vaculík v Posledním slově Lidových novin. Jeho úvahy mi připadaly až trochu perverzní, převyprávět se to nedá. Ale snad je to aspoň upřímné, i když teď už celkem zbytečné a marné. Zkusme raději hledat prosté, jasné pravdy v naší současnosti a z minulosti si připomínejme hlavně to, na co se někdy možná i trochu záměrně zapomíná. 24. 1. 2011 K plánovanému pomníku českého exilu V minulých dnech jsme se dočetli, že v dosti nevýrazné pražské čtvrti Modřany má být vybudován jakýsi Památník československého exilu. Jeho hlavní součástí má být pomník od českého navrátilce z exilu Pavla Vrány, vyrobený z umělého pískovce, na nějž se budou promítat obličeje významných Cechů a Slováků, kteří museli odejít do exilu. Nad tím bude prý zářit modrý klobouk, který má symbolizovat známý výrok Jiřího Voskovce, podle něhož je člověk doma tam, kde si pověsí svůj klobouk. Redaktor Lidových novin Jiří Peňás napsal k této věci zasvěcený komentář, v němž se snaží dobrat smyslu celé té akce a hlavně také najít rozdíly mezi slovy exil a emigrace. Stojí za to ho citovat: „Exil je příznakem nesvobody, zatímco emigrace je normální, exil je náznakem toho, že doma je něco špatně, že v zemi vládnou poměry, které mnoha lidem znemožňují v ní zůstat. Do exilu se většinou odcházelo nedobrovolně a řada lidí, kteří se v něm ocitli, by jistě spíš zůstala ve své vlasti, ke které měli citový vztah. Zatímco emigrant se rychle vlasti odcizil, exulantjí zůstal věrný.“ Na tomto místě však Jiří Peňás poněkud paradoxně uvádí Jiřího Voskovce jako typického exulanta a opak emigranta, byť symbolem onoho památníku má být právě klobouk, který Voskovec svým výrokem vyhlásil jako podobenství dlouhodobé emigrace. Z hlediska pátrání po rozdílu mezi exilem a emigrací je Voskovcův případ poněkud složitější, ale snad právě to může přispět k lepšímu osvětlení daných pojmů. Už svým založením byl Voskovec potenciálně spíše emigrant než exulant I když se narodil v Cechách, jeho původ sahal z jedné strany do Francie a z druhé do Ruska - to vše na podkladě silného českého vlastenectví, což kromě jiného vedlo k tomu, že si jeho otec přeložil své jméno z původního německého Wachsmann na české Voskovec. Na rozdíl od svého nejlepšího přítele a partnera Jana Wericha Voskovec pak absolvoval studia ve francouzském Dijo- nu. A i když za pouhých deset let svého působení v Masarykově Československu prokázal úžasné kulturní schopnosti a dosáhl nevídané osobní popularity, přece jen jemu - na rozdíl třeba od poněkud svedeného Jaroslava Ježka - nedělalo nejmenší potíže utéci do ciziny hned po Mnichově, jakmile se ukázalo nebezpečí, které mu hrozilo. Spolu se svými nejbližšími přáteli tedy za války prožíval exil a svým způsobem se zúčastnil i protinacistického odboje rozhlasovými relacemi, ačkoliv se zdají být dost pravděpodobné i zprávy, že účasti na československé vojenské akci se snažil vyhnout. Po válce nastalo pro něho dilema, j v němž sice převažovala touha vrátit se 12 / nový POLYGON 1/2011 [pageend14]domů, ale zprvu se jako důležitější jevilo vyřízení svatby s novou americkou manželkou. Pak se Voskovec skutečně vrátil a dva roky jeho obnovené účasti na českém kulturním životě určitě nebyly ani pro nás, ani pro něho bez významu. Do toho však přišel Únor a nové nebezpečí - tentokrát ovšem ani zdaleka ne tak akutní, jako bylo to pomnichov- ské. Voskovec tedy poněkud nezásadově přijal funkci zástupce komunistického Československa v UNESCO, spojenou se zcela bezrizikovým odchodem do Paříže a pak do Ameriky. Předpokládaná trvalost komunistického režimu ho nevedla už k žádné činnosti exilové, nýbrž ke hledání existence čistě emigrantské. Když v tom jistých úspěchů dosáhl, ani zdaleka se to nedalo srovnat s tím, co kdysi znamenal a v mnohém dodnes znamená zde ve své původní vlasti, kde kromě jiného mohl uplatnit i lepší znalost řeči, než byla ta, jíž používal v emigraci. V jeho korespondenci s Janem Werichem je sice znát, jak ho celý ten problém znepokojuje a jak se aspoň stále laská právě se svou mateřštinou, nicméně pro další desetiletí až do své smrti byl pro svou zemi ztracen a jeho podobenství o klobouku, který teď má být na tom modřanském památníku: nebude tedy symbolem exilu, ale emigrace. Zde musím říci, že v té věci nejde tolik o to, zdali odchod toho či onoho člověka z jeho vlasti natrvalo do ciziny je pro něj osobně výhodný, ale spíše o filosofický postoj k té vlasti. Buď je mu opravdu nade vše, a pak nemůže nic zabránit, aby se i v nejhorších vichřic hněvu do ní vrátil, anebo dá přednost těm výhodám, které mu poskytuje cizina, a on se stane trvalým emigrantem. Tak sice může tu a tam své zemi nějak pomoci, ale rozhodně ne tolik, jako když zde trvale žije. Jeho děti, zejména ty v cizině narozené, samozřejmě za nic nemohou, ale Češi z nich už asi nebudou. Proto mě mrzí, že toto platí i pro mého pravnuka, který se mi právě narodil někde v Arizoně. 28. 1.2011 Jít až k podstatě věci Hrne se to na nás téměř každý týden. Buď nějaká nová aféra nebo výročí některé tragické události. U toho prvního dominují vždy peníze plynoucí do kapes chamtivých jednotlivců, kde politika je spíše prostředkem. U typu druhého jde zpravidla o události takříkajíc světoborné, kde politika byla nejen prostředkem, ale i cílem. Oba tyto hlavní mediální hity přes veškeré vzájemné odlišnosti mají jednu vlastnost společnou. Mediální konzument je krmen především různými zajímavými detaily, ale až odněkud zprostředka dané události, téměř nikdy však není informován o tom, jak a kdy ta či ona věc vůbec začala. A právě to by mělo být mementem, aby se lidé mohli včas bránit podobným nebezpečím v budoucnosti. Zůstaňme pro dnešek u těch výročí. Minulý týden uplynulo nekulatých 66 roků od osvobození nacistického vyhlazoPředplatné Nového Polygonu pro ČTENÁŘE Z USA A KANADY: Šeky na částku 79 USD (či ekvivalent v jiné měně) posílejte prosím na adresu: Hanna Sammer, 100 Antibes Dr., Apt. 1103, Toronto, Ontario, M2R 3N1, CANADA Šek musí být vyplněn tímto způsobem (jinou variantu banka nepřipouští): PAY TO THE CZECH COORDINATING OFFICE USD 79.00 ORDER OF ________seventy nine______________ ______ DOLLARS POLYGON__________________________________ SIGNATURE [pageend15]vacího tábora Osvětim Stalinovou Rudou armádou. Jen tak mimochodem bychom se mohli zeptat bratří Poláků, zdali i tento počin Sovětského svazu vykonaný na jejich vlastním území by se měl ignorovat stejně, jako když se rozhodli ignorovat zásluhu Sovětů na osvobození celé své země od nacistů, když tam ihned byla nastolena diktatura bolševická. Jistě své důvody pro to mají, ale věci nikdy nejsou tak jednoduché, aby na ně platilo jen jediné měřítko. Právě v souvislosti s oním lednovým osvobozením Osvětimi v roce 1945 a faktickým zastavením příšerného holocaustu i po těch více než šedesáti letech cítí slušní Němci v čele se svým prezidentem povinnost omluvit se nejen Židům, ale celému civilizovanému světu. Připomínají se hlavně ony příšerné následky, které nacistická politika přinesla, neslyšeli jsme však ani slovo o tom, odkud se tato politika vzala a proč její principy a úmysly nebyly včas rozpoznány. Třeba by se podařilo aspoň trochu zabránit tomu nejhoršímu. Není pochyb, že na prvním místě zde byla odvěká lehkomyslnost zvaná mnohdy optimismus. K tomu však už proslulý Jára Cimrman řekl, že optimismus za jistých okolností může být i zločinem. To všechno se odráželo i v jistém klidu, s nímž mnozí Židé bez jakéhokoliv policejního doprovodu poslušně opouštěli svoje domovy a s rancem nejnutnějších věcí se ubírali na příslušná seřadiště cestou ke smrti, kterou si ještě v tom nejhrůznějším rozsahu nedovedli a nechtěli představit A přece, oč prozíravější byli ti, kteří už z mnoha předcházejících protižidovských opatření poznali, že je nutné utéci za svobodou a zachránit to nejcennější, co mají - to je třeba i docela holý život Proto ta nevýslovná zásluha ctihodného pana Nicolase Wintona, který to aplikoval na českých židovských dětech. Ale to stále ještě nic neříká o tom, že nejpodstatnější příčinou onoho nejvíce dokonaného Hitlerova zločinu byl odvěký antisemitismus, který zdaleka nezasahoval jen Německo a neobjevil se až někdy ve 20. století. Ve Spěváčkově životopisu našeho Karla IV se můžeme dočíst, že i tento slavný panovník sám antisemitismu podléhal, ale nutno mu přiznat, že aspoň trochu mírnil nejhorší protižidovské krutosti, které se i do Prahy valily třeba přes různé kláštery z celé křesťanské Evropy, zejména z tehdejšího sídla papeže v Avignonu. A sám Hitler našel velké zalíbení ve vídeňském starostovi a vůdci - slyšte dobře - křesťansko-demokratické strany, přitom však hlasateli extrémního antisemitismu Karlu Luegerovi. Jeho jméno by se mělo vyslovovat Lüger čili lhář, ale Víde- ňáci mu nechtějí ubližovat a raději komolí německou výslovnost jeho jména, což dodneška uchovávají i v názvu jednoho z největších náměstí v centru své metropole. U křesťanů se kořeny antisemitismu hledají až někde v Ježíšově ukřižování, u islámců v jejich odvěkých sporech se Židy uprostřed arabských zemí, vrcholících umělým založením státu Izrael v roce 1948. U někoho pak zase působí závist k inteligenčním schopnostem Židů v mnohém převyšujícím právě ty antisemity. Mělo by se však - bez ohledu na holocaust a jiné pogromy - bádat i o tom, zdali sami Židé něčím zbytečně neprovokovali ostatní a bezhlavý antisemitismus tak na sebe nepřivolávali. I takové nedůslednosti v bádání mohou bránit tomu, abychom se dobrali podstaty tohoto velmi složitého problému. Musíme však začít od začátku a ne až od následků zločinů, které jsme i my dopustili. 31. 1. 2011 Autor Jiří Ješ vyslovil svůj názor, týkající se pojmů exulant a emigrant. Protože Nový Polygon má čtenáře po celém světě, kteří z různých důvodů odešli, bylo by zajímavé, kdyby se k této problematice vyjádřili. Redakce 14 / nový POLYGON 1/2011 [pageend16]Opustíš-li mne... MILAN HULÍK Opustíš-li mne, nezahynu. Opustíš-li mne, zahyneš. Slavné verše Viktora Dýka otloukali komunisté čtyřicet let o hlavy exulantů. Byly to myslím jediné verše nějakého antikomunisty, které si tak oblíbili. Vy zrádní emigranti, vy bez nás a národa (se kterým se komunisté ztotožnili) zahynete. A my vás sem zpátky nepustíme. Nezahynul ani Forman, ani Navrátilová, ani Lendl a ani desetitisíce dalších, co opustili matku zem, která syna prosí: „Haj si mne, braň si mne.“ Ano, exulanti ji bránili a hájili v cizině - právě proti komunistům. Ale o to nejde, směšnost komunistické propagandy byla očividná, protože zahynulo právě mnoho pravých dykovských vlastenců, kteří by mohli žít dále, kdyby neskončili na komunistických popravištích, mučírnách a ostnatých drátech. Ale o to také nejde. Jde o to, že tyto verše, které naposledy použil prezident Václav Klaus ve svém novoročním projevu na adresu lékařů, kteří se rozhodli vyrazit do světa na vandr, napsal Viktor Dyk úplně pro někoho jiného než pro odcházející do ciziny. Za Viktora Dýka se totiž neemigrovalo. Tyto verše byly určené českým poslancům říšského sněmu a Dyk je napsal v roce 1916 v rakouském vězení a vyzýval jimi poslance, aby neopouštěli politicky svoji vlast a její zájmy. V době, kdy čeští politici se chovali ještě prorakousky a budoucnost národa viděli jen pod žezlem habsburským. Proto Dyk poslal ze žaláře, dokonce z „věže smrti“ svoji báseň „Země mluví“. Její pointa - Prosím Tě, matka tvá, braň si mne, synu. Jdi, třeba k smrti těžko jdeš. Opustíš-li mne, nezahynu. Opustíš-li mne, zahyneš - měla z bázlivců udělat reky. To se nakonec podařilo. Ještě ve vězení podepisuje Dyk slavný Manifest spisovatelů, kterým se spisovatelé, podobně jako později za nacistického a komunistického režimu, stávají svědomím národa. Jednají tam, kde nejednají profesionální politici pro službu národu zvolení, za službu národu speciálně placení. Byl snad Dyk vizionář? Možná, ale ať se již dostal do sporů s T.G.M. nebo E. Benešem, nelze upřít, že měl v mnohém pravdu. Měl ji i tehdy, když napsal na adresu prezidenta Masaryka „Muž, který přišel kácet modly, učiněn modlou ke škodě své a škodě republiky“? A co na to modla T.G.M.? Zasmála se a řekla - „Jen ať do mne bije.“ Je až neuvěřitelné, jakého osudu se Dykovým „emigrantským“ veršům dostalo. Staly se klackem na zrádnou emigraci, pak také to měl být film o této emigraci, vzal si je do úst i superkolaborant, protektorátní ministr Emanuel Moravec a nyní s nimi dostali lékaři. A přitom patřily a patři poslancům! ■ Co je nejpodstatnější znát v cizím jazyce? Prosím a děkuji. Především děkuji. A umět pozdravit. Ale ještě důležitější než znát jazyk, je pochopit, žejsem hostem a že se podletoho musím chovat. K tomu, aby se člověk někdezačalcítitdoma, potřebujejazykovládnoutnatolik, aby pochopil iskrytýšpílec, aby už z přízvuku vytušil, zda ho chtějí podvést, nebo tos ném myslí dobře. Ato se učí léta. Jak jste si udržoval češtinu během dlouhého pobytu v cizině? Po sedmi letech venku začíná člověku mateřština znatelně chudnout. Nezbylo než studovat. Číst autory, kteří „češtínkem“ vládnou... Tedy rozhodně ne ten paskvil, který směl vycházet v zemi, kde se uvažovalo o zrušení ypsilonu, aby to měli funkciomáři lehčí. Karel Kryl [pageend17]POLITIKA NENÍ JEN POKEROVÁ HRA JIŘÍ ABRAHAM Před Novým rokem na Hradě prezident republiky Václav Klaus, při setkání vedoucích politických stran tvořících koalici, oznámil, že je tu dohoda, o kterou by se novináři neměli zajímat, ale že se domluvili. Garantem dohody bude sám prezident Ale hned v Novém roce, při návštěvě předsedy vlády Petra Nečase v Lánech, naopak tentýž prezident prohlásil, že žádná dohoda nebyla. To vzbudilo rozruch, ale dalo se to „ustát“. Kdyby nebylo rozhovoru Erika Tabery- ho v „Respektu“ 3. 1. 2011 s Vítem Bártou, toho času také ministrem dopravy a jedním z nejvlivnějších politiků. Byl důležitým při jednání s prezidentem Václavem Klausem. Vít Bárta potvrzuje, že dohoda byla. Doslova: „Nechci porušit dohody, kdyžJsme se dohodli, že je to důvěrné. Ale my netajíme, žejsme se na něčem dohodli.“ Politika jako pokerová hra V deníku „DNES“ z 6. 1. 2011 se dovídáme v článku „Jak se rodila supertajná dohoda“ že na tajném setkání s prezidentem Václavem Klausem, v úterý 21.12.2010, prezident premiéra Petra Nečase „zpražil“ zato, že chtěl, aby sami dva, na chvilku, odešli za dveře. Prezident to odmítl a zůstal u společného stolu. Tam seděli všichni, kteří zastupovali koalici: Nečas, Vondra, Tluchoř - Schwarzenberg, Kalousek, Gazík - John, Bárta, Kočí. Příčina, proč vládní krize vnikla, byla aféra Pavla Drobila (ODS), ministra životního prostředí, který se pokusil vytunelovat Státní fond životního prostředí. To překazil šéf SFŽP Libor Michálek, který se zachoval jako charakterní, jeden ze vzácných lidí, který proti korupci jen nemluví, ale koná. To je zase k zamyšlení. Že nejsou na vysokém postu jen samí korupčníci. Ale ve zmíněném rozhovoru E. Tabery- ho se také dočteme, jak se Vít Bárta dívá na politiku. Pro něho je politika pokerová hra. Neukazuje karty, které má v ruce. Ale ví, že v politice je lepé hrát alespoň částečně s otevřenými kartami. Ví, co může na veřejnost a co je taktické - a co si nechá, při pokeru, pro protivníky. Tak pokerem Vít Bárta posunuje politiku dopředu, na rozdíl od ostatních, kteří, jak se denně přesvědčujeme, jen lžou. Poker je hra, která se může hrát i v demokracii, dokonce se pořádají i světové turnaje. Přeneseno do politiky, vítěz v našich krajích této pokerové hry, na popud ČSSD, je jednoznačně prezidentská garance. Václav Klaus si teď vychutnává další vítězství své politické moci. Znesvářená vláda na konci roku 2010 (před Vánocemi) prezidentu Václavu Klausovi tím zase posílila jeho ambice... Služba národu se neplatí Demokracie nepotřebuje poker. Potřebuje, aby slušní lidé, kteří přesto všechno mezi námi žijí, se angažovali. Jinak politika, přinejlepším, pokerová hraje. V naší politice se ale hraje především jen mariáš a jednadvacet, ale hlavně malá domů. Jsme na tom tak, že si dnešní politici nedovedou představit, že v Čechách a na Moravě žijí lidé, kteří jednají křesťansky. A tito křesťansky uvažující lidé se „musí“ proti nepravostem postavit I když nakonec je v sázce holá existence. Jednají křesťansky a nemusí chodit ani do kostela. Je to v nich. Ano, žijí čestně. Takové lidi potřebujeme pro politiku 16 / nový POLYGON 1/2011 [pageend18]skutečnou, která má i v naší historii své místo a vyústila k vzniku Československa. Politiku lidí, kteří dlouhodobě bojovali za práva národa. Ať již to byl u mnohých neujasněný zájem politický, až po osobnosti jako František Palacký, Josef Jungmann, Josef Šafařík - až po Tomáše Masaryka. Politiku, která napravuje poměry, politiku pozitivní, působící vylepšení i ducha, nejen tělesné konzumace a moci. Pokerová politika je cesta ke splétání moci. Cíleným, nejrychlejším způsobem. A to je možné z formálního hlediska i vsoučasné České republice. I v demokratických systémech... Není zadarmo. Nevede k demokracii, naopak. Platí se draze. Svobodou. Je nadějné, že jsou lidé, kteří vědí, že služba národu se neplatí. K takovým patřili i lidé z odboje, naši letci v Anglii za druhé světové války i někteří naši disidenti za komunismu a mnoho jiných. K takovým patří zřejmě i Libor Michálek. J 15.1.2011 ŽELEZNÁ MŘÍŽ ROKU 2011 akcionalizace státního podniku Lesy České republiky ČESTMÍR HOFHANZL Motto: Kdo lže, ten krade, kdo krade, ten nakonec vraždí. Přes všechny ideologie i dialektické přemety platí, že historie je matka moudrosti. Vše, co se v našem lidském světě v posledních sto letech odehrálo, tato slova potvrzuje. Ve dvacátém století spáchal „osvícený lidský rozum“ ve jménu lepšího příští několik „-ismů“. Fašismus a nacismus ve jménu národa, komunismus ve jménu proletariátu, dělnické třídy, socialismus v zájmu „pracujících“, kapitalismus, ve své mravně vyprázdněné podobě, ve jménu konkurence a vyšší výroby. Ideologové, hlasatelé a kormidelníci všech těchto „-ismů“ se přestali učit u historie, ztratili soudnost Jejich „osvícený rozum“ se pokusil popřít lidskou přirozenost a celé dějiny lidské kultury. Zhůvěřile se domnívali, že mohou vše, a myslí si to doposud. Většina mého života proběhla v éře označované slovem komunismus. Byla to doba rozkladu hodnot, které vytvářejí kulturní povědomí - pojmy ukotvené v myšlení a v mentalitě milionů lidí, které se ctí a nepřekračují. Obecné přijetí i dodržování těchto hodnot většinou společnosti umožňují spolupráci mezi lidmi a překonání vznikajících konfliktů. Komunismus a jeho kormidelníci v intencích své ideologie - podle potřeby s ohledem na měnící se zájmy - zpochybnili a v opak obrátili obsah pojmů, jejichž obsah a význam se utvářel a upevňoval v myslích lidí po staletí. Slova a pojmy ztratily obsah, prosazení určitého záměru bylo za komunismu určováno mírou použitého násilí. Hospodářský a společenský úpadek a mravní bída společenství, které ovládl komunismus, jsou produktem této zločinné technologie moci. Totalitní systémy dvacátého století znamenaly svou podstatou civilizační změnu. Války a převraty v čase před tímto totalitním stoletím se vedly o zájmy, o změny vládnoucích garnitur. Kulturní společenská podstata se významněji neměnila. Války a převraty ve dvacátém století však znamenaly změnu této kulturní a společenské podstaty. Nové vládnoucí garnitury vyhlašovaly v případě nacismu tisíciletou říši. V případě komunismu jsme slýchávali např. heslo „Na věčné časy a nikdy jinak!“ Noví vládci se podle toho chovali. nový POLYGON 1/20H / 17 [pageend19]Dělali vše pro to, aby byli neodvolatelní. Společnost se pokusili mravně i organizačně zničit - udělat z lidí jen pracovní materiál. Komunističtí kormidelníci, poučeni neúspěchem svých nacistických pobratimů, se naučili měnit taktiku - i na lidská práva v jejich pojetí došlo. V šedesátých letech Brežněvova taktika detente - zmírňování napětí nevyšla. Západ se nerozpadl. Invaze do Československa zdemora- lizovala jejich vlastní řady. Proto začaly úvahy o modernizaci mocenského a hospodářského systému. V období 1974-1983 jsem žil a pracoval v Gottwaldově. Měl jsem přitom příležitost pochopit inovační úsilí ve „vývojové dílně“ JZD Slušovice. Pro poinvazní dobu sedmdesátých a osmdesátých let byl příznačný mocenský vzestup předsedů zemědělských družstev ve strukturách KSČ. Oproti byrokraticky sešněrovanému řízení státních podniků měla totiž zemědělská družstva větší míru volnosti. V zemědělském provozu, kde se většina činností odehrává pod volnou oblohou, kde jsou práce ovlivňovány výkyvy počasí, vše ukontrolovat a účetně evidovat nešlo. V té době se každý, kdo myslel na svou kapsu a na svou kariéru v aparátu Strany, stával kamarádem předsedů těchto kolchozů. Organizace tohoto fenoménu se ujala Státní bezpečnost, která zde získávala zdroje pro činnosti nekontrolované stranickým aparátem. Tyto finanční zdroje upevnily pozice tohoto druhého mocenského centra uvnitř „stranického stroje“. V zemědělských družstvech i ve státních statcích začali „kormidelníci“ zkoušet propracovávat modely modernizace socialistického hospodářství. Zde byla v sedmdesátých a osmdesátých letech minulého století připravena „tržní reforma“ komunistického způsobu hospodaření, včetně metod ovlivňování a řízení „mas“. Musíme si uvědomit, že na počátku „reformy“ komunistického systému nebyl žádný pozitivní úmysl - snaha o zásadní změnu. „Reformátoři“ nechtěli odstranit základní vady a zločinnost systému. Úvahy o „reformě“ začaly proto, že si část privilegované nomenklatury byla vědoma nefunkčnosti celého systému. A tento stav ohrožoval jejich vlastní postavení. Šlo proto především o zmíněnou modernizaci technologických procesů řízení hospodářství a ovládání masy pracujícího lidu. Zdroje na „reformu“ byly získávány faktickým klamáním aparátu, jehož součástí reformátoři byli. Cílem bylo pokračování vývoje špatného a zkaženého systému. To, co jsem měl možnost pozorovat v posledních patnácti letech legálního komunismu v inovační dílně gottwal- dovských Slušovic - tedy vznik druhého mocenského centra a původ jeho finančních zdrojů, přípravu kádrů a lámání charakterů - mi pomohlo pochopit mnohé v postupech Sametové revoluce v letech 1989-1991. Osm let jsem byl jako poslanec členem Výboru pro životní prostředí a Zemědělského výboru českého parlamentu. Od poloviny roku 1990 jsem měl proto příležitost z první ruky vidět předkládané návrhy reformy lesního hospodářství i zemědělských restitucí, kdo a jak je předkládal a co se kolem těchto návrhů dělo, včetně variant i průběhu reformního procesu. Tehdy navrhovaná „reforma“ lesního hospodářství popřela všechny zkušenosti a znalosti generací lesníků o odpovědném hospodaření v lese. V první variantě měly být lesy dány do dlouhodobého pronájmu akciovým společnostem na třicet let Vlastníkem lesní půdy měl zůstat stát Jeden státní lesník měl kontrolovat dodržování smluv na třiceti tisících hektarech. Předkladatel Zdeněk Domes prohlašoval, že lesní hospodářství je překapitalizované. Spolu s ostatními „reformátory“ počítal s tím, že zástupci lidu v Parlamentu jsou zcela hloupí a všechno odkývnou. Byla to koncepce na jednoduché vyrabování lesů. 18 / nový POLYGON 1/2011 [pageend20]Stát jako vlastník lesní půdy by měl povinnost vyrabované plochy zalesnit Tuto variantu se ještě podařilo zablokovat Reformátoři pochopili, že chtěli příliš mnoho. Původně neměli také v úmyslu umožnit restituce. V počátečním období změn však museli něco „pustit“. Vykrá- dačky soukromých lesů v devadesátých letech byly ovšem úmyslné a centrálně organizované. Proto policie nebyla schopna nic dohledat Kupónová privatizace byla převodem strategického majetku, resp. většiny státního majetku do rukou bývalé komunistické nomenklatury. Schéma tohoto procesu i jeho subjektů byly předem připraveny. Proto nebylo možné tento proces upravit zákonem, resp. řídit jej podle zákona. Privatizace lesních závodů v kupónové privatizaci byla v rozporu se všemi zásadami odpovědného hospodaření v lese. Způsob hospodaření ve státních lesích - prodej dřeva „na pni“ jednoznačně ukazuje na původ idejí a účel reformy lesního hospodářství provedené počátkem padesátých let Zmíněný způsob hospodaření je modernizovanou variantou reformy z roku 1950, jejíž podstatou bylo rozdělení lesního hospodářství na část pěstební a těžební. Cílem tehdy bylo získat z lesa peníze a rozdělit lesnický stav tak, aby ti, kdo les pěstují, nevěděli, kolik dřeva se v lese těží. Dřevorubci zase byli jen nádeníky zainteresovanými na těžbě dřeva a neměli žádnou odpovědnost za stav lesa. Tato reforma však neměla dlouhého trvání. I ti kočí a holiči, které Strana udělala řediteli lesních závodů, rychle pochopili, jak se poškozuje les. Tito lidé přes všechnu ideologii a násilí nebyli tehdy ještě tolik demoralizovaní. Pro bližší pochopení tohoto vývoje: Po bolševické revoluci v roce 1917 bolševici nesáhli na skupinu obchodníků se dřevem, protože je potřebovali. V prvním desetiletí byl bolševický režim financován právě z vývozu dřeva. Až později nastoupilo zlato, ropa a další nerostné suroviny. Taktéž po naší Sametové revoluci převzalo roli hlavního zdroje prostředků na financování realizace „perestrojky pravdy a lásky“ lesní hospodářství. Přesněji: státní podnik Lesy ČR Státní lesy zůstaly po uskutečněné reformě v rukou komunistických reformátorů. Byl tak nahrazen původní zdroj, ze kterého byl financován počátek „přestavby“ v osmdesátých letech - černé fondy předsedů zemědělských družstev a ředitelů státních statků. Důvodů, proč hospodářské odvětví, které k hrubému domácímu produktu přispívá podílem 0,3 až 0,5 % ročně, mělo a doposud má takový význam pro průběh a financování postkomunistické perestrojky, je hned několik. Lesy pokrývají třetinu území státu, z toho státní lesy tvoří dnes více než šestinu plochy země. Ač ziskovost lesa je malá (hospodářský cyklus je stoletý), jestliže předcházející generace zacházely s lesem alespoň trochu rozumně, představuje lesní dřevo velký majetek, a proto i zdroj lehce přístupných peněz - zvláště je-li hospodaření státního podniku Lesy ČR maximálně neprůhledné. Odhad majetku Státních lesů v surovině dřeva je asi sedm set miliard; udává se však i více než jeden bilion Kč. Jedním z důvodů, proč si reformátoři vybrali tuto „kasičku“, bylo i to, že lesnický stav je organizován jako polovojenská služba. Lesníci slouží, mají své povinnosti. Nejsou zvyklí se organizovat, podřizují se požadavkům majitele či nadřízeného. Za legálního komunismu se tento rys lesnického povolání ještě dále zvýraznil. Naši reformátoři, aby udrželi lesnický stav v podřízenosti, udělali v podstatě totéž jako jejich pravověmí komunističtí předchůdci před čtyřiceti lety - lesnický stav rozdělili. Ti, co se počátkem padesátých let nazývali službou pěstební, se po „tržní reformě“ stali zaměstnanci státního podnový POLYGON 1/2011 / 19 [pageend21]niku. Druhá skupina se stala zaměstnanci lesních akciových společností. Lesníci, kteří zůstali zaměstnanci státních lesů, dostali slušné platy, méně povinností a bylo jim dáno na vědomí, že nebudou strkat nos, kam nemají. Kdo neposlechl, letěl. Lesníci, kteří přešli k akciovým společnostem, dostali stejně natvrdo na vědomí, že jejich úkolem je plnit příkazy bez ohledu na odbornou stránku věci. Kdo tomu nechtěl rozumět - nové způsoby byly v rozporu s jeho odbornou ctí - letěl. Výnosovost lesa se udává mezi jedním a čtyřmi procenty v cyklu století. Když tedy při těžbě dřeva zloděj zcizí nebo nezaznamená ze sta vytěžených stromů čtyři, nemá vlastník lesa ze svého majetku žádný zisk. Tato ekonomika lesního hospodářství diktuje způsob prodeje dřeva: ten, kdo kupuje dřevo, nesmí do lesa. Má- -li mít vlastník nějaký zisk, musí prodávat dřevo přesně zaregistrované a roztříděné podle kvality na odvozním místě nebo v dřevoskladu. „Reforma“ zavedla prodej dřeva ze státních lesů způsobem, který je dokonalou „loupeží za bílého dne“. Dřevo se prodává tzv. na pni - kus lesa na pokácení, s tím, že množství a kvalita se odhadne. Kupující si sám dřevo vytěží a udá množství i kvalitu. Kontrola je fiktivní - prodávající i kupující jedou v politickém holportu. Dovedu si představit, jak již někdy na počátku osmdesátých let si nastupující reformátoři dohadovali způsob i zdroj financování budoucího pádu zlého komunistického režimu. Jako každá „věr- chuška“ holdovali komunističtí mocipáni lovu. Sedíce na posedu a po úspěšném lovu ve vytopené chatě reformátoři s řediteli lesních závodů diskutovali budoucí tržní reformu lesního hospodářství. Zmíněný předkladatel „reformy“ v Parlamentu Zdeněk Domes byl členem Ústředního výboru KSČ. Les jako jeden z hlavních zdrojů financování „perestrojky pravdy a lásky“ nahradil zemědělství proto, že hospodářský cyklus zemědělství je jeden rok. Rezervy vznikající v cyklu zemědělského hospodaření jsou krátkodobé, rychle se vyčerpají a nelze je tak jednoduše zakrýt V lesích byl našetřen objem snadno zpeněžitelné suroviny a reformátoři měli v odvětví pevnou základnu. Šlo jen o to sehrát patřičné revolučně reformní divadlo a udělat hospodaření a účetnictví státního podniku Lesy ČR neprůhledné; namočit a zavázat si každého, kdo se mohl hodit Třicet let je možno jít do podstaty lesa, aniž si toho běžný občan - nelesník všimne. Když jsem na jaře 1991 pochopil, co „reforma“ lesního hospodářství znamená a co je jejím smyslem, postavil jsem se proti. Ve sněmovních výborech i na plénu jsem opakovaně říkal to, co píšu již dvacet let Dvakrát jsem se jako poslanec „vlámal“ na jednání vlády řízené Václavem Klausem a do očí jsem všem řekl, co dělají. Když byly lesní akciové společnosti zapisovány do kupónové privatizace, šel jsem na Fond národního majetku. Ministru Tomáši Ježkovi jsem před reformátory při aktu předávání a po tvrzení, že v lesním hospodářství je konkurenční tržní prostředí, do očí řekl: „Lžou, celý systém je vymyšlen na monopol určité party a na vykradení odvětví.“ Objem roční těžby ve státním podniku Lesy ČR činí kolem osmi milionů kubíků dřeva. Při nízké průměrné ceně jen 1 000 Kč za kubík si spočítejte roční obrat Státní lesy však celá léta udávaly roční zisk okolo tří set milionů Kč. Žádnému ministrovi financí tento nepoměr nevadil, žádné noviny o tom nepsaly. Při několika pokusech lesníků o změnu hospodaření vždy zisk výrazně vzrostl a vedení podniku, které se o změnu pokusilo, bylo rozehnáno. Takto dopadl i poslední pokus v roce 2007. Předsedou dozorčí rady státního podniku Lesy ČR se tehdy stal Pavel Drobil. Jako krycí figura se osvědčil a „kasičku“ konsolidoval. Nedávný podobný pokus s „kasičkou“ Státního fondu 20 / nový POLYGON 1/2011 [pageend22]životního prostředí se mu ovšem zcela nevyvedl. Ze státního lesa bylo za těch dvacet let převedeno do „správných rukou“ jistě na sto miliard. Proto jsou vydávány za ekonomicky výhodné a efektivní jak těžba dřeva „na pni“, tak zadávání zakázek velkým vlastnicky těžko identifikovatelným firmám. Všichni, kdo v naší zemi kolem lesa a dřeva pracují, dobře vědí, jak systém funguje. Stejně dobře to vědí i všichni, kteří se pohybují v postkomunistické politice. Stejně tak dobře vědí, o co v tomto případě jde, i mistři pera, kteří nás informují o skandálech svobodné demokratické politiky a tržního podnikání. Nějak však nemohou najít tu správnou slinu a tento zlodějský systém popsat Po více než dvaceti letech uplynulých od Revoluce pravdy a lásky je možno nyní konstatovat, že se i v oboru lesního hospodářství uzavírá proces normalizace v podobném smyslu jako před čtyřiceti lety - tehdy toto období trvalo tři až pět roků. Přestává být možné - pro „reformátory“ je to dnes již obtížné - vyvádět ze státního lesa peníze podvodným způsobem. Jistě je to již také musí „urážet“. Hodlají si proto své dobyté a „zasloužené“ majetky legalizovat Proto je zde aktuální návrh současného ministra zemědělství Ivana Fuksy přeměnit státní podnik Lesy ČR na akciovou společnost s akciemi ob- chodovatclnými na burze. Jsme svobodný stát s tržní ekonomikou. Proto si nastrčené osoby a firmy za ruské a podobné peníze budou moci koupit akcie státního podniku a legalizace vlastnictví majetku a území státních lesů pokrývajících více než šestinu území státu ve správných rukách započne. „Hospodaření“ ve státních lesích byla po celých dvacet let legalizovaná loupež. Teď to začíná být vlastizrada. V Třeštici 12. ledna 2011 www.konzervativnistrana.cz RETARDOVANÝ SOCIALISMUS Základ vztahu popřevratové „společnosti“: Autor: S. Ševeček Datum: 22. 01.2011 07:54 ...ke komunistům ve „veřejném prostoru“ položil Václav Havel. Ale jak to celé „dopadlo“, to je měřítkem celé „společnosti“. Domníval jsem se, že bude dostatečný tlak na to, aby odešli, takový formát však obyčejný člověk a prostý občan zřejmě nemá... Tak komentoval můj článek „Amnézie“ čtenář Neviditelného psa, když jsem zareagoval na popletené psaní poslance Stanislava Křečka (ČSSD), který ve snaze snížit průlomové rozhodnutí ÚS ČR č.j. 517/2010 z 15. listopadu, kterým se tento soud vyslovil k právu strany v soudním řízení a občana vůbec mít informace o členství nynějších soudců v KSČ a na jehož 38 stránkách se senát JUDr. Vojena Gůttlera vyslovil nejen k otázce členství v KSČ, ale i obecně; bagatelizoval toto rozhodnutí tvrzením, že očista justice byla již dávno, a to hned po listopadu 1989 provedena. To a další ohlasy na odchod Jiřího Dien- stbiera mě přivedly k úvaze - nakolik se do retardovanosti změny komunistického totalitního režimu v Československu v demokratický a následného polistopadového vývoje, promítlo socialistické přenový POLYGON 1/2011 / 21 [pageend23]svědčení (rozuměj socialismus jako ideál, nikoliv totalitní systém) mnohých představitelů OF v listopadovém převratu 1989 a po něm v nové demokracii. A následně na to, do jaké míry a zdali vůbec měl vliv na charakter převratu a doby popřevrato- vé zažitý způsob pasivního odporu vůči komunistickému režimu, reprezentovaný Chartou 77. Článek Devadesát devět spravedlivých a bývalý komunista Dienstbierpublikoval po smrti Jiřího Dienstbiera v MF Pavel Kohout Jak jej poté glosoval jeden čtenář, je nesen přibližně tímto duchem: „Generace mladých komunistů typu Kohouta, Kundery, Rumia, Svejnara sr. a dalších a dalších sice páchala nebo alespoň schvalovala či strpěla páchání nejrůznějších zvěrstev, ale činila tak v dobré víře. Zato generace pozdější, která do praxe a politického života přišla až po roce 1969, sice žádná zvěrstva nepáchala, ale také neměla žádnou ideu. Žila prostě oportunisticky. Kohout přitom používá příklad Vlastimila Tlustého, který dle svých vlastních slov nebyl komunista, ale „hyl u komunistů“. To byl ostatně v té době velmi používaný obrat a opravdu zaníceného komunistu, abys pohledal. Rudá knížka, jak se tehdy legitimaci KSČ říkalo, byl jakýsi živnostenský list k lepším postům a platům. Jen opravdu málokdo má totiž sílu a chuť zůstat celý život chudý.“ Známý výrok W. Churchilla: „Kdo nebyl v mládí levičák, neměl srdce, kdo Jím zůstal i v dospělosti, nemá rozum,“ může být odrazovým bodem této úvahy. Jenže ono klasické dělení na levici a pravici, pocházející z Velké francouzské buržoasní revoluce, ztrácí v ČR svůj význam. Pravici i levici, budeme-li za ně považovat ODS a ČSSD (alespoň mnohé politiky a představitele, jakož i tzv. jejich „kmotry“ - jen Jiné označení pro politické a podnikatelské pretoriány), spojuje dnes rozkrádání veřejných (státních) finančních prostředků a obrovská korupce. Základní klasická dělící hranice - pravice šetří a shromažďuje veřejné prostředky - levice je rozhazuje v sociálních programech, přestává platit - obě strany si tyto prostředky „šetří“ pro sebe. Organizovaný zločin nemůže být nalevo nebo napravo. Musí být všude. Jesdiže ministr vnitra od leva dostal od bosse podsvětí stejné peníze jako stínový ministr zprava, pak končí politický antagonismus a nadále existuje jen jako volební zástěrka. Ale vraťme se k padesátým letům. Mám před sebou knihu; není o bratrech Mašínech, ale o jiných statečných mladých mužích.Jmenuje se. „Agenti - chodci na popravišti“.Je o kurýrech západních zpravodajských služeb, popravených v letech 1949 - 1958. „Kniha je věnována osudům několika desítek účastníků třetího odboje. Přestože se většina z nich neznala, mají dvě věci společné. Přecházeli v době studené války státní hranice do Československa jako bojovníci proti totalitní komunistické moci a zaplatili na popravišti za svoji odvahu nejvyšší cenu“. Tak zní věnování této knihy napsané historiky Ivo Pejčochem a Prokopem Tomkem. Hranici přecházeli a na popraviště vystupovali ve stejné době, kdy jejich komunističtí vrstevníci zpívali častušky a organizovali brigády. Kdo dnes zná osudy agentů chodců, kdo ví, kde jsou pohřbeni?Jsou to zapomenutí hrdinové studené války, která také díky jim se nestala válkou horkou. Byl to osud, nebo náhoda, která nedávno konfrontovala světového spisovatele Milana Kunderu s přeživším agentem - chodcem Miloslavem Dvořáčkem? Každá smutná sláva spojená s pohřbem dalšího hrdiny disentu 70. a 80. let jen připomíná zapomenuté hroby agentů-chodců házených jpo popravách do hromadného hrobu v Ďáblicích. Ano, každá doba má své hrdiny. Doba 50. let i doba normalizačního disentu. Dělicí čára nevedla jen mezi vyznavači komunis22 / nový POLYGON 1/2011 [pageend24]tické totality a jejich demokratickými odpůrci. Mezi vírou v bolševickou ideologii a vírou v demokracii. Ale i mezi logikou rozumu a iracionálním snem o „spravedlivé“ společnosti bez svobody. Co věděl můj dědeček, nezaměstnaný sklář, v době krize počátku 30. let v severočeském pohraničí, který po odštěpení nové levice - KSČ od strany sociálně -demokratické v roce 1921, do KSČ vstoupil kvůli slibované vyšší sociální pomoci v nezaměstnanosti, aby za dva měsíce prohlásil komunisty za lháře a z KSČ vystoupil. Ve svém „odboji“pokračoval po únoru 1948, když v hospodě u karet prohlásil, že teď to bude jako za Hitlera. A také skoro bylo. Proč prostý rozum mnohých nevzdělaných dělníků a rolníků viděl dále než rozum komunistických vysokoškoláků a intelektuálů? Proč jsou odchody stejně smýšlejících exsoudruhú a odpůrců komunistického režimu jako jen totalitního systému - proslulých disidentů z doby normalizace - stále doprovázeny nekrology s tvrzením o správnosti jejich snu o beztřídní společnosti? Nebyla to spíše touha po moci a vlivu, která je dovedla do KSČ, tak jako jejich následovníky, kteří do KSČ vstupovali i po r. 1968 a následovníky následovníků jako právě soudruha Vlastimila Tlustého, velečlena ODS? A aby v desetiletích po „protikomunistickém převratu“ tvořili hlavní kádr ministrů a vysokých funkcionářů demokratického režimu? Jak to bylo v době pádu komunistického režimu v ČR s opozicí antikomunistickou? Abychom to pochopili, je třeba se vrátit do doby konce demokratické antikomunistické opozice a vzniku opozice chartistické. V době jejího vzniku v lednu 1977 v ČSSR nemohla existovat klasická demokratická opozice, protože aktivní vyznávání demokracie, natož snaha o její zavedení, byly v ČSSR pokládány téměř za hrdelní zločin, pravda, za který se již v období normalizace nevěšelo, ale „jen“ zavíralo. Komunisté totiž pojem demokracie změnili na „socialistickou demokracii“, o které pak tvrdili, že je vyšším stupněm demokracie a jejich eurosocialističtí odpůrci jim oponovali pojmem „demokratický socialismus“, což byl stejný nonsens. Demokratičtí politici z předúnorové doby byli v exilu, mnozí již po smrti a za jejich generaci podepsal Chartu 77 ještě ve vlasti žijící Prokop Drtina. V socialistické opozici působili exkomunističtí politici jako např. Jiří Hájek, Zdeněk Mlynář, František Kriegel, kteří ovšem skutečnými politiky nikdy nebyli - jenom komunistickými funkcionáři, kteří více či méně se byli schopni distancovat od smyslu svého života - bolševické ideologie. V Chartě se tedy sešli lidé nejrůznějšího ražení - aktivisté z různých církví, exkomunisté (nikoli ale smýšlením, jen vyloučením z řad PRÁVNÍ PORADY, POMOC A ZASTOUPENÍ poskytne stálým čtenářům Nového Polygonu se slevou JUDr. Milan HULÍK Bolzanova 1, CZ-115 03 Praha 1 Tel./Fax: 00420-224 210 449 e-mail: hulik@mbox.vol.cz nový POLYGON 1/20II / 23 [pageend25]oficiální komunistické strany), mladí lidé z hudebního undergroundu, spisovatelé bez možnosti publikace, intelektuálové, dělníci a osamělí běžci demokracie - všichni ti, kteří neměli co ztratit, nebo takoví, kteří tuto ztrátu „pro život v pravdě“ riskovali. Spojoval je odpor vůči komunistickému režimu a bylo nemyslitelné, aby vytvořili alespoň takovou quasi politickou stranu, jako byl v roce 1968 založený KAN. Bylo tedy jen logické, že jejím jediným programem byla obhajoba svobodného myšlení - onoho slavného žití v pravdě, které tak brilantně formuloval Václav Havel ve svém eseji „Moc bezmocných“. Srovnávat její program s aktivitou odpůrců komunistického režimu, např. bratrů Mašínů nebo jiných ozbrojených odpůrců, skupin, agentů - chodců, nemá smysl. Doba byla jiná, komunisté již nevěšeli, jen zavírali a největší změnou byla zlomená páteř národa po sovětské srpnové okupaci. Proto také opozičníci z Charty, které Západ označil za disidenty, měli ve svém programu jen obhajobu nejzákladnějších lidských práv. Jistě, byli i tací, kteří byli ze zásady proti socialismu jako systému, ať z důvodů ekonomických nebo jiných, ale nevím o nikom, kdo by v období let 1968-1989 odstranění socialismu hlásal. Socialismus, nikoli ten reálně existující, ale socialismus jako ideál a sen, byl nedotknutelný a řeči proti němu byly TABU. Těžko říci, nakolik se po invazi sovětských tanků v něj ještě věřilo, ale vzpomeňme, že právě v období sovětské okupace vzniklo ono slavné heslo: SPOJENECTVÍ, SVOBODA, SUVERENITA, SOCIALISMUS. Sen o socialismu v nekonkretizované podobě (ne o komunismu) existoval v určitých vrstvách v českých zemích již od 19. století - vzpomeňme jen užití slov „socialistická“, „sociální“ v názvech několika politických stran. Výbornou knihu o českých snech napsal Pavel Kosatík. O snu o Slovensku, o cestě na jih, o vlastním moři, o Rukopisech, o snu o vyhraných bitvách, o životě bez Němců, o novém náboženství, o SSSR, o tělesné zdatnosti a dalších snech. Vytýkat Chartě, že hájila jen lidská práva a neměla politický program, je zpozdilé. Jistě, kdyby nejela v tomto stereotypu, tak mohla již v roce 1988, a pak v roce 1989 připravovat demokratickou ústavu, demokratické zákony nebo vyrovnání se Slovenskem. Zde jsme u první záhady. I přes toleranci „retardovanosti“ československé změny režimu narážíme ale na řadu problémů. Již u označení pojmu této „změny“ režimu. Byla to revoluce, nebo převrat? S jakým adjektivem? Protikomunistický, nebo protitotalitní? Z osobního styku s některými disidenty vím, že ještě po exodu Východních Němců přes Prahu očekávali změny v ČSSR nejdříve koncem roku 1990, spíše však ještě později. Řekli jsme, že Charta nemohla mít „protisocialistický“ program. Ríkáme-li protisocialistický, myslíme protikomunistický - komunismus zprofanoval mnoho slov, nejvíce slovo socialismus. Jistě, u každého výslechu, u každé protitotalitní aktivity se vyšetřovatelům StB vyprávělo, že nebyla namířena proti socialismu, ale směřovala kjeho zlepšení nebo odstranění jeho vad, chyb, omylů atd. To byly samozřejmě jen ochranné mimikry. Jak to bylo ale doopravdy s ideou Charty? Měla skutečně jen „lidsko-právní“ obsah? Protože se na tomto jejím ideovém zaměření podíleli hlavně exkomunisté typu Pavla Kohouta, Zdeňka Jičínského, Ludvíka Vaculíka a jiní? Při rozdílech mezi nimi a zejména po prezentaci jejich politických názorů po listopadu 1989 bych tuto variantu vyloučil. Vzpomeňme jen, že Ludvík Vaculík nebyl připuštěn k mikrofonu na Letenské pláni, vzpomeňme na nekomunistické tahouny změny režimu Alexandra Vondru, Václava Malého, Václava Bendu a další. Budeme-li tuto otázku zkoumat důkladněji, musíme se obrátit k hlavnímu ideologovi Charty Václavu Havlovi: „Charta 77 ve svém úvodním prohlášení výslovně zdůrazňuje, že není opozicí, 24 / nový POLYGON 1/2011 [pageend26]protože nehodlá předkládat alternativní politické programy. Její poslání je skutečně jiné, takové programy skutečně nepředkládá, a pakliže jejich předkládání vymezuje opozici v post-totalitním systému, opravdu ji za opozici považovat nelze.“1 1 Havel, Václav: O lidskou identitu, Rozmluvy, Rozmluvy Praha 199, s. 89. 2 Demokratická iniciativa vznikla v roce 1987. U jejího zrodu stáli odpůrci komunistického režimu z řad disentu, kteří současně nebyli spokojeni s vývojem protikomunistické opozice, zejména s povahou Charty 77. Trnem v oku jim byla snaha o apolitičnost, snaha přetrvávající u části politických elit dodnes, snaha nacházející své asi nejvýstižnější vyjádření v pojmenování „nepolitická politika“. Zakladateli Demokratické iniciativy byli někteří „realisté“ z řad disentu. Takzvaní „realisté“ totiž nesouhlasili s odmítáním politiky „coby nástroje společenských změn“ a představovali - coby skupina - nelevicově orientovanou část disentu. Mezi hlavní představitele se řadí Emanuel Mandler, Bohumil Doležal a Karel Štindl. Jejich postoj se pochopitelně odrazil v aktivitách Demokratické iniciativy, která již krátce po svém založení adresovala komunistickému parlamentu výzvu k demokratizaci a pluralizaci společnosti. (Staženo z internetu, Wikipedie.). Charta splnila svoji historickou úlohu - symbolu svobodné opozice v době normalizace, ale v době perestrojky a glasnosti po nástupu Gorbačova již tento symbol nedostačoval. Nová opozice převážně mladých odpůrců režimu - České děti, Společnost přátel USA, Nezávislé mírové sdružení, HOS (Hnutí za občanskou svobodu) však nestačily do převratu zformulovat svůj program. Dokázala to jen „Demokratická iniciativa“2, o svoji registraci za politickou stranu požádala již 11. listopadu 1989. Tak se stalo, že hlavním kádrem opozice organizované v OF se stali představitelé Charty 77 a Václav Havel. Proč Charta 77 nebyla skutečnou opozicí komunistického režimu, proč plnila funkci jen alternativního žití, onoho již zmíněného života v pravdě a proč aktivně neusilovala o jeho svržení, vysvětluje opět Václav Havel: „Vláda (komunistická) od první chvíle pojímá ovšem Chartu jako společenství výrazně opoziční a jako k takové se k ní také chová. To znamená, že vláda - a je to jen přirozené - chápe opozici víceméně v tom smyslu, že ji vidí v podstatě ve všem, co se vymyká totální manipulaci a co tudíž popírá princip absolutního nároku systému na člověka. Přijmeme-li toto vymezení „opozice“, pak ovšem musíme souhlasně s vládou Chartu opravdu za opozici považovat: integritu post-totalitní moci, založenou na univerzalitě „života ve lži“, totiž skutečně vážně narušuje. Něco jiného ovšem je, nakolik ten který signatář Charty sám sebe jako opozici chápe. Domnívám se, že většina signatářů vychází z tradičního významu tohoto pojmu, jak se ustálil v demokratické společnosti (nebo v klasické diktatuře), a chápe tudíž „opozici“ i u nás jako politicky vyhraněnou sílu, která sice v našem případě nepůsobí na rovině faktické moci, která ale - mít tu možnost - by to neodmítala, protože má určitý alternativní politický program, Jehož zastánci Jsou připraveni převzít i přímou politickou odpovědnost. Přijímajíce tuto představu o opozici, jedni - velká většina se Jí být necítí; jiní - menšina se jí být cítí, i když plně respektují, že k „opoziční“ činnosti v tomto smyslu jim Charta prostor nedává. Přitom si ale zároveň asi všichni chartisté do té míry uvědomují specifičnost poměrů v post-totalitním systému, aby chápali, že nejen boj za lidská práva, ale i nepoměrně „nevinnější“ věci mají v těchto poměrech svou zvláštní politickou moc, a lze je tudíž chápat Jako element „opoziční“. Proti své „opozičnos- ti“ v tomto významu se žádný chartista nemůže dost dobře ohražovat.. ..poslední důvod, proč se mnozí tomuto označení vzpírají, tkví v tom, že pojem „opozice“ nový POLYGON 1/2011 / 25 [pageend27]má v sobč cosi negativního; kdo se takto vymezuje, vymezuje se tak vzhledem k nějaké pozici; vztahuje se tedy výslovně ke společenské moci, skrze ni sám sebe dchnuje, od jejího postavení odvozuje teprve postavení své. Lidem, kteří se prostě rozhodli žít v pravdě, říkat nahlas, co si myslí, solidarizovat se se spoluobčany, tvořit tak, jak chtějí, a chovat se prostě v souladu se svým „lepším já“, je pochopitelně nepříjemné, že by tuto svoji původní a pozitivní „pozici“ měli definovat negativně, zprostředkovaně, a že by měli sami sebe především chápat Jako ty, kteří jsou proti tomu a tomu, a nikoli prostě jako ty, kteříJsou tím a tím.3“ Z výše uvedené úvahy Václava Havla je jasné, že byl ideálním vůdcem „gándhi- ovské“ pasivní opozice proti komunistickému režimu, ale v listopadu a prosinci 1989 již nešlo jen o „lidská práva“. Jed- 3 Havel, Václav: O lidskou identitu, Rozmluvy, nalo se o mnohem více. O likvidaci komunistické strany, o vytlačení komunistů z rozhodujících míst státního aparátu a bezpečnostních sil, z armády, o potrestání tehdy ještě žijících komunistických zločinců včetně velezrádců z roku 1968 a o zabránění jim v ovládnutí ekonomiky, a nikoliv v poslední řadě, v zorganizování byť třeba jen morálního tribunálu nad pachateli komunistických zločinů. Tentokráte šlo o skutečnou „přestavbu“ totalitního státu na demokratický, nikoli o tu gorbačovskou šaškámu. Ideové vybavení Václava Havla z doby Charty a zastydlý socialismus většiny jeho spolupracovníků nebyly však tou pravou výbavou pro položení základů demokratického a právního státu, který by mohl navázat na předválečnou československou demokracii. Snad toto měl na mysli shora citovaný pan Seveček. Milan Hulík Rozmluvy Praha 199, s. 89-90. MUSEUM III. ODBOJE v Příbrami Vás zve k návštěvě exposic POLITIČTÍ VĚZNI V URANOVÝCH DOLECH ŽENY V ODBOJI A ZA MŘÍŽEMI VĚZNIC ONI BYLI PRVNÍ Uskutečňujeme též návštěvu restaurovaného vězeňského tábora Vojna, kde zajistíme odborný výklad, v případě potřeby i s překadem pro cizince Otevřeno celoročně út-ne od 10.00 do 16.00 hod. Zámeček - Ernestinum, Příbram I., Tyršova 106, tel., fax (zázn.): 318 628 606 26 / nový POLYGON 1/20li [pageend28]justice ■ justice ■ justice ■ justice ■ justice ■ justice ■ justice PŘÍBĚHY ČESKÉ JUSTICE MILAN HULÍK Příběh padesátý první: NÁLEZ Jestliže Ondřej Neff napsal 22. 3. 2002 v „Neviditelném psu“: „Pokud se bavím nebo mejlíkuji s lidmi o právu, tak z těchto rozhovorů nebo psaní to vypadá, že řadový občan už ani moc nedoufá, že někdo probudí tu mytologickou bytost zvanou rovná právní spravedlnost v České republice“, pak tato slova patří především tomu, čemu jsme si zvykli říkat „vyrovnání se s minulostí“, či spíše „nevyrovnání“. K tomu, jak známo, došlo u nás napůl, někteří tvrdí, že ještě menším zlomkem, a jiní, že vůbec ne. Ale Ústavní soud ČR nyní vydal nález č. ÚS 517/2010 ze dne 15. listopadu 2010, kterým se v Česku, jako zbytkovém Československu, zahájil proces, který lze srovnat s vyrovnáváním s nacistickou minulostí, kterou v Německu (BRD) zahájil 20 let po válce televizní seriál o holocaustu. Tehdy se mladá generace začala ptát „proč“ a „jak to bylo možné“. Když jsem přemýšlel, jakým výrokem „zlidštit“ právní řeč soudu, v tomto případě Nález ústavního soudu ČR č. I. ÚS 517/15. 11. 2010 a jakým slavným citátem jej přivítat, napadla mě odpověď Amadea Mozarta na otázku jeho hudebního rivala skladatele Antonia Salieriho, jak se mu líbí jeho nová opera? „Co na to odpovědět,“ říká Mozart - „prostě Salieri!“ Ironie však v případě uvedeného nálezu není na místě, byť se o ni pokusil i předseda samotného Ústavního soudu JUDr. Pavel Rychetský a jiní, vesměs bývalí členové KSČ. Proč? Ten nález je o soudcích, bývalých členech komunistické strany a o členství v KSČ vůbec. Více než 20 let se v ČSFR a poté v ČR diskutuje o tzv. „vyrovnání“ se s minulostí. Byly napsány tisíce slov, promluvil Václav Havel, filosofové, političtí vězni, publicisté, antikomunisté i exkomunisté a i dnešní představitelé KSČM Spisovatelé, právníci, historici - politologové, sociologové a ekonomové. Psychologové, psychiatři! A až nyní zazněla slova, která by se sice měla tesat, ale bude je lépe vykonávat a psát do rozsudků, námitek a podání - protože mají za sebou nejvyšší autoritu - Ústavní soud jako právní Olymp České republiky. Je věcí jiné úvahy, proč dekomunizace v Československu po návratu demokracie nebyla možná. Komunistickou stranou prošlo za dobu komunistického režimu 7,5 milionů členů. Téměř nebylo rodiny, ve které by někdo ve straně nebyl. O tom jsem již v Polygonu vícekrát psal. Justici se nepodařilo očistit od soudců, kteří soudili politické odpůrce komunistického režimu. Výbor na obranu nespravedlivě stíhaných (VONS) se o to pokusil a budiž zaznamenáno pro historii, že se to pro odpor tehdejšího ministra spravedlnosti za ODS JUDr. Nováka a také bohužel předsedy NS ČRJUDr. Motejla nepodařilo. Šlo celkem asi o 40 soudců, v poslední fázi po jejich redukci VONS trval na 8 nejhorších - neodešel ani jeden. Dekomunizace by si vyžádala odchod stovek soudců nový POLYGON 1/2011 / 27 [pageend29]a při tehdejším počtu přes dva tisíce, by jich muselo odejít nejméně právě ty dva tisíce a zůstalo by jen těch pár „přes“. Nikdo nevěděl, kolik soudců exkomunistů zůstalo v justici a kolik jich soudí dnes. Jeden z účastníků soudního řízení, pan Tomáš Pecina, se to však chtěl dozvědět. Protože Městský soud v Praze jeho žádost odmítl s odůvodněním, že podle § 8 zákona č. 106/1999 Sb. o svobodném přístupu k informacím platí, že „informace týkající se osobností, projevů osobní povahy, soukromí fyzické osoby a osobní údaje povinný subjekt poskytne jen v souladu s právními předpisy upravujícími jejich ochranu“. Takovým zákonem je zákon č. 101/2000 Sb. o ochraně osobních údajů a s odkazem na jeho znění o „citlivých údajích“, jimiž jsou: „osobní údaje vypovídající o národnostním, rasovém nebo etnickém původu, politických postojích, členství v odborových organizacích, náboženství a fílosofickém přesvědčení...“, které není možno bez souhlasu subjekta takových údajů zpracovávat Proto jeho žádost zamítly postupně Vrchní soud a i Nejvyšší správní soud a také ministerstvo spravedlnosti, dodejme - vedené mladým pravicovým politikem JUDr. Jiřím Pospíšilem, členem ODS. Proto se občan Pecina obrátil na Ústavní soud a uvedl, že členství v tak specifické organizaci, jako byla KSČ, spíše než o politických postojích člena strany, vypovídá o jeho mravních kvalitách a o osobním oportunismu. Svou žádostí se žalobce po povinném subjektu domáhal seznamu soudců Vrchního soudu v Olomouci, kteří byli ke dni 17. 11. 1989 členy nebo kandidáty Komunistické strany Československa (dále též jen „KSČ“). Jak žalobce uvedl, „napadené rozhodnutí předně dovozuje, že poskytnutí takových informací by bylo nepřiměřeným zásahem do práva těchto osob na ochranu soukromí, a s odkazem na žalobcem citovaný nález Ústavního soudu ze dne 17. 7.2007, sp. zn. IV ÚS 23/ 05, uvádí, že „nejde učinit jednoznačné rovnítko mezi minulostí profesní a členstvím v politických, církevních či dalších institucích“ (v daném případě se jednalo o zjištění mimdosti soudkyně Městského soudu JUDr. Stanislavy Píchové). „Takový argument“, jak uvedl žalobce Pecina, „však nemůže obstát již proto, že nejde o členství soudců v „politických, církevních či dalších institucích“ obecně, nýbrž o členství v jedné konkrétní organizaci, v Komunistické straně Československa, již platné právo označuje za organizaci zločinnou a zavrženíhodnou (viz ustanovení § 2 odst. 2 zákona č. 198/1993 Sb. o protiprávnosti komunistického režimu a o odporu proti němu)“. V preambuli tohoto zákona stojí: Komunistická strana Československa, její vedení i členové jsou odpovědni za způsob vlády v naší zemi v letech 1948 až 1989, a to zejména za programové ničení tradičních hodnot evropské civilizace, za vědomé porušování lidských práv a svobod, za morální a hospodářský úpadek provázený justičními zločiny a terorem proti nositelům odlišných názorů, nahrazením fungujícího tržního hospodářství direktivním řízením, destrukcí tradičních principů vlastnického práva, zneužíváním výchovy, vzdělávání, vědy a kultury k politickým a ideologickým účelům, bezohledným ničením přírody. Z tohoto textu, byť spíše deklaratomí než normativní povahy, je zřejmé, že zákonodárce přičítá odpovědnost za újmu, kterou společnosti přivodil komunistický režim, nikoli jen stranickým funkcionářům nebo nejvyššímu vedení KSČ, ale každému jednotlivému členu této organizace. Podle stěžovatele se legitimace soudní moci odvíjí především od kvality soudců, tedy od „personálního substrátu justice“ a veřejná dostupnost všech relevantních informací o minulosti soudců, jak profesní, tak občanské, je ve vztahu k této 28 / nový POLYGON 1/2011 [pageend30]legitimitě „conditio sine qua non“. Jak stěžovatel uvedl: „...politický režim, který by odmítl zveřejňovat informace o totalitní minulosti svých soudců, by byl zcela nedůvěryhodný a takový stát by nebyl demokratickým právním státem v materiálním smyslu. Osobám ve veřejné funkci přísluší snížená míra ochrany osobnostních práv. Z testu proporcionality musí příslušná práva soudců vyjít jako inherentně slabší než právo veřejnosti dozvědět se, jak se soudce zachoval tváří v tvář nedemokratickému režimu.“Tolik úvod k věci. V komentáři k němu uveďme, že ani po více než dvou desetiletích od změny režimu z komunisticky totalitního na demokratický neodešli z justice soudci, kteří byli členy KSČ, ale naopak situace „pokročila“ natolik, že vzájemná solidarita všech stupňů soudů a ministerstva spravedlnosti nedovolovala účastníkovi řízení u soudu zjistit o kterémkoli soudci, zdali byl v KSČ. Samotné zjištění této příslušnosti (jak dále z vývodu citovaného nálezu) sice nezbavuje soudce ani jeho funkce, ani jeho pravomoci soudit dotyčnou kauzu, ale poskytuje účastníkovi ve spojení s dalšími důvody možnost podat proti soudci námitku podjatosti. Poměrně značný rozsah odůvodnění tohoto nálezu (38 stran), jak uvádí samotný ÚS: „...je dán mimořádnou důležitostí zkoumané problematiky pro budování demokratického právního státu, ke kterému neodmyslitelně patří i upřímná snaha o vyrovnání se s totalitní minulostí a související podpora otevřené veřejné diskuse, jakož i tomu odpovídající nutnost pojednat věc ústav- něprávně, pokud možno komplexně, tedy včetně obsáhlejších úvah a citací právně fílosofíckého, historického a komparativního charakteru.“ To také I. senát Ústavního soudu ve složení předsedy JUDr. Vojena Gütlera a přísedících soudců JUDr. Františka Duchoně a JUDr. Ivany Janů učinil, a to takovým způsobem, že položil základy nejen deko- munizace české justice, ale české společnosti vůbec. Neznamená to samozřejmě, že z justice budou odcházet soudci-exko- munisté, ani že bývalí komunisté opustí svoje exponovaná místa ve společenském, ekonomickém, politickém a sociálním životě ČR. Uvedený senát však vstoupil do historie tím, že POJMENOVAL, DEFINOVAL A VYJÁDŘIL, co členství v komunistické straně znamenalo z hlediska především morálního, či spíše mravního nejen pro soudce, ale pro každého člena strany a z hlediska politického poukázal na skutečnost, že takové členství vyjadřovalo i podíl jednotlivce, tedy jeho spoluzodpovědnost za zločiny, které tato strana v historii Československa spáchala. Zatímco shora citovaný zákon č. 198/1993 Sb. „pouze“ proklamativně prohlásil KSČ za zločinnou organizaci, tak nález ÚS I.ÚS 517/10 plní úlohu tolikrát želeného a nikdy se neuskutečnivšího „morálního tribunálu“, před kterým by posametový režim pranýřoval představitele komunistického režimu, přinejmenším ty, kteří se ve svých vrcholných funkcích dožili konce svého zločinného režimu. Tento nález také popírá tvrzení, že pro účast na takovém tribunálu tehdy nebyli k dispozici soudci s příslušnou profesní odborností, soudci bez komunistické minulosti a morálně bezúhonní. Takoví soudci již tehdy existovali, byli to nejen soudci-autoři našeho nálezu, ale i někteří soudci z prvního složení Ústavního soudu, např.JUDr. Čermák, JUDr. Procházka a další. Řekněme to ještě jinak - nález ÚS 1.517/10 supluje to, co neučinil, respektive k čemu nedal podnět Václav Havel, když se stal prvním polistopadovým prezidentem opět svobodné a demokratické Čsl. republiky! První senát ústavního soudu za východisko svého rozhodnutí - znát minulost svého soudce - učinil Listinu práv a svobod, která je součástí ústavy. Podle čl. 7 odst.l Listiny: „...nedotknutelnost osoby a jejího soukromí může být omezena jen nový POLYGON 1/2011 / 29 [pageend31]v případech stanovených zákonem“ a čl. 10 odst.3: „...každý má právo na ochranu před neoprávněným shromažďováním, zveřejňováním nebo jiným zneužíváním údajů o své osobě.“ Senát si položil otázku, zda údaj o členství soudce v KSČ nemá ještě další ústavněprávní dosah, tj. zda v případě této informace jde výlučně o soukromí subjekta údajů, nebo zda náleží též do veřejné sféry, tedy zda je na něm (a tak i na jeho poskytnutí) veřejný zájem. Nejvyšší správní soud a soudy obecné pod ním (Vrchní soud a Městský soud) dospěly k závěru, že jde výhradně o soukromí subjekta údajů. Jak senát dále uvádí, otázka „soukromí“ nebo „veřejnosti“ je relevantní proto, že jestliže by byl předmětný údaj součástí též veřejné sféry, dopadalo by na něj dle čl. 17 Listiny a čl. 10 Evropské úmluvy o lidských právech (dále Úmluva) i další základní právo - právo na informace dle čl. 17 Listiny a čl. 10 Úmluvy, jehož nositelem by ovšem nebyl subjekt údajů, ale stěžovatel (a každý další občan). Toto základní právo a jemu odpovídající povinnost orgánu veřejné moci je klíčovým prvkem vztahu mezi státem a jednotlivcem; jeho smyslem je participace občanské společnosti na věcech veřejných, tzn. že informování veřejnosti se týká fungování veřejné moci jako takové; pomocí takové informace ji může veřejnost kontrolovat Přiznávám, že toto rozhodnutí je pro mě stejným svobodným vydechnutím, jako když jsem ještě za totality na jaře 1989 mohl u Okresního soudu v Ústí nad Orlicí při závěrečné řeči při procesu s Františkem Stárkem citovat tirádu o svobodě a demokracii převzatou od poslance Nej- vyššího sovětu RSFSR akademika A.D.Sa- charova a režim mi nemohl nic udělat Otázka na komunistickou minulost nejen soudce, ale kohokoliv v ČR, již není společenské a politické tabu a je možno z ní vyvozovat závěry. Z otázky i odpovědi. O nich, o filosofickém a etickém zdůvodnění významu a následků členství v KSČ až příště - bude to spíše na seriál, kterýjsme ale již mohli zhlédnout o 20 let dříve, kdyby odvaha, rozhodnost a moudrost měly již tehdy premiéru. ■ Český Czech dialog Dialogue Czech UcpiiblK- SPOJUJE ČECHY DOMA A VE SVtTf 09" 1 0/2010 Český dialog Czech Dialogue „Český dialog“, časopis, jehož krédem a smyslem je spojovat Čechy po celém světě, oslavil vloni již 20 let své existence. U myšlenky vzniku i její realizace stála nezávislá publicistka a spisovatelka, pani Eva Střížovská, která dodnes časopis vede a je jeho šéfredaktorkou. ■ Původním úkolem časopisu byla v devadesátých letech pomoc těm, kdo odešli do emigrace, znovu navazovat ztracené vztahy a přinášet jim informace z jejich bývalé vlasti. Se stále širšími kontakty zahraničních Čechů s ČR a se situací, blížící se pozvolna k „normálu“, přišla i mírná změna obsahu časopisu. ■ Český dialog v současnosti informuje v českém jazyce (část textů je také v angličtině) nás doma i Čechy ve světě o tom, jaké výjimečné osobnosti českého původu v zahraničí pracují - často zcela nezištně- pro dobré jméno České republiky. Seznamuje s životními příběhy Čechů žijících ve všech světadílech. Informuje také, co se děje v krajanských komunitách a spolcích. Druhá obsahová linie se týká aktuálních kulturních i společenských události v Českých zemích, české historie a tradic. ■ S časopisem je již přes 10 let nerozlučně spojen i Mezinárodni český klub - občanské sdružení (MČK), které pracuje na základě stejné myšlenky - totiž překračovat hradbu mezi námi doma a krajany ve světě, vzniklou v neblahé éře komunismu. Klub pořádá besedy se zajímavými osobnostmi z řad zahraničních Čechů (nejen), přátelská setkání, výlety na historická místa, výjezdy za krajanskými spolky, koncerty a vyvíjí další aktivity. Ve spolupráci s MČK vzniká nyní také projekt dokumentárních filmů ČESKÉ KOŘENY. ■ Více informací o časopise i klubu najdete na www.cesky-dialoq.net ■ Předplatné Českého dialogu v ČR činí jen 390 Kč, v zahraničí pak 35 EUR nebo 50 USD ■ Objednávejte mailem nebo telefonicky na: ceskv-dialoq(5)seznam.cz. +420 222 221 344. 30 / nový POLYGON 1/20li [pageend32]Nadměrná lékařská péče škodí zdraví O odchodech lékařů, krizi zdravotnictví a medicíny Už několik měsíců na nás, potenciální pacienty, doslova útočí zprávy o tom, kolik lékařů hodlá odejít za lepšími ekonomickými podmínkami do zahraničí. Je oprávněná úzkost občana, že se v Česku zhorší zdravotnická péče? Zdravotnictví je náročná profese. Srovnání platů soudců a lékařů bije do očí. Vůbec se nedivím, že jsou kolegové rozzlobení. Platy lékařů státních nemocnic jsou skutečně ostudné. Hrozby masového odchodu do zahraničí se ale neobávám. Mohl by totiž padnout mýtus o nepostradatelném a všemocném zdravotnictví. Mohlo by se ukázat, že spousta lidí lékařskou péči vůbec nepotřebuje. Když v sedmdesátých letech minulého století stávkovali lékaři a sestry v Izraeli, snížila se v „postižených“ oblastech úmrtnost na polovinu. Podobně tomu bylo v hlavním městě Kolumbie Bogotě. Během dvaapadesáti dnů trvající stávky tam klesla úmrtnost o pětatřicet procent Na druhou stranu pokud větší počet lékařů do ciziny odejde, bude to jen voda na mlýn ministerstva zdravotnictví. Plánuje totiž rušení malých a podporu velkých nemocnic. Tím se ale krize jen završí. Nemocniční kolosy totiž svojí velikostí, neosobním prostředím a soustředěním na produkci výkonů ohrožují zdraví pacientů. Nelze je řídit, nelze je kontrolovat, nelze je zaplatit Skýtají ideální podmínky pro korupci a uspokojování zájmů dravých skupin medicínsko-farmaceutického komplexu. Možná právě proto mají takovou podporu státu. Jak je ale možné, že profese lékaře je společností tak uznávaná a současně tak špatně honorovaná? Kdo za to může? Kdo udělal z doktorů mizerně placené otroky? Politici? Pojišťovny? Komora? Ale ne! Otroky jsme ze sebe udělali my sami. Systém založený na nesmyslném hromadění výkonů nám dlouho vyhovoval. Ochotně jsme se smířili s tvrzením, že špinavé peníze neexistují a všechno napraví ruka trhu. Teď doplácíme na shovívavost vůči korupci a plýtvání. Je zbabělé svalovat vinu na jiné nebo hrozit odchodem. Těch pár špičkových lékařů, o které je v zahraničí zájem, tam už dávno pracuje. Většina ostatních by možná brala větší plat, v cizí zemi by se ale dostala do pozice ukrajinského dělníka u nás. Krizi si musíme vyřešit tady. Nebylo nám „nadrobeno“. Sami jsme si „nadrobili“ a sami si to i sníme. Během zmíněné kampaně jsem zahlédl slogan „Náš exodus, váš exitus“. Není tohle už v rozporu s etikou? Ten slogan jsem viděl. Trochu mi to připomíná: „Uchvátí-li tě, zahyneš!“ Běhá mi z toho mráz po zádech. Je české zdravotnictví nemocné? Politici spoustu let mluví o krizi zdravotnictví a potřebě reformy. Zatím se ale žádnému ministrovi nepodařilo ji uskutečnit. Zdravotnictví je totiž jen forma, kterou se realizuje medicína. Reformátoři přitom vycházejí z předpokladu, že veškerá poskytovaná péče je kvalitní, účelná a přesně indikovaná, jenom na ni chybějí peníze. To je zásadní omyl. V krizi je také medicína. Obrovská spousta vyšetření a léků je ordinována úplně zbytečně. Pouhá snaha o změnu formy - „re-for- mu“- zdravotnictví nestačí. Nutná je změna medicínského myšlení a medicínské praxe. nový POLYGON 1/2011 / 31 [pageend33]Čím tedy podle vás „stůně“ medicína? Nemoc má tři hlavní příznaky: atomizace, objektivizace a podcenění významu vztahu lékař - pacient. To všechno okořeněné neviditelnou rukou trhu. Začnu atomizací. Lékařská věda oddělila tělesné a duševní pochody, atomizovala člověka na jednotlivé orgány, tkáně a skupiny buněk, aby se sama rozpadla na specialisty dílčích oborů. Díky tomu dosáhla převratných objevů, současně se z ní ale úplně vytratila schopnost posoudit detailní informace v souvislostech životního příběhu konkrétního pacienta, schopnost komplexního psychosomatického přístupu. Naučili jsme se dokonale rozumět chorobám, ale přestali jsme rozumět lidem. Pacient se pro nás stal „žlučníkem, apendixem, infarktem“. On je ale bezradným člověkem v těžké životní situaci. My bychom ji měli pochopit a těžkým obdobím jej provést Za druhé objektivizace... Biologická medicína vychází z předpokladu, že každá zdravotní porucha má nějakou objektivní příčinu, kterou lze pomocí vyšetřovací techniky odhalit a zásahem zvenčí - léky, operací, fyzikálním působením - léčit V roce 2001 ale zveřejnil časopis British Medical Journal závěry studie, během níž vědci zkoumali zdravotnickou dokumentaci 60 tisíc pacientů vyšetřených ambulantními specialisty v letech 1993 až 2001. Vybrali 361 těch, kteří stáli zdravotnický systém nejvíc peněz. Ve studii se poprvé objevil termín „nevysvětlitelné choroby“, jde o situaci, kdy se do ordinace dostaví člověk s typickým tělesným problémem - bolestí hlavy nebo zad, bušením srdce, svíráním žaludku, únavou, závratěmi, nevolností - a je pro něj opakovaně vyšetřován za použití nejmodernější techniky. U téměř 40 % pacientů se ale nepodařilo objektivně zjistit, co jim vlastně je. Tyto obtíže jsou totiž somatizací neboli ztělesňováním složité, neřešené životní situace. Člověk je bezradný, žije ve stresu a tělo časem začne problém řešit po svém - nemocí. Pro biologicky vzdělaného lékaře je to hypochondr, simulant nebo případ pro psychiatra. On ale skutečně trpí. Jenom to nemůže objektivně dokázat. Vztah lékař - pacient? Moderní medicína se odehrává „mimo“ vztah. V neosobním prostředí velkých nemocnic pacient nezná lékaře a lékař nezná pacienta. Neví nic o jeho povaze, osobnostních zvláštnostech, způsobu života, starostech a radostech, o tom, jak důležité jsou pro určení správné diagnózy. Netuší, že hlavní roli má v medicíně vztah vzájemné důvěry. V rozpacích a nejistotě pacienta odesílá na různá vyšetření „k vyloučení“ objektivní příčiny a ordinuje zbytečné léky. Ne proto, že by to stav pacienta vyžadoval, ale proto, že jeho stonání nerozumí a chce být za všech okolností „krytý“. A jakou terapii byste ordinoval? Zaprvé: vzdělání. O tom zatím žádný ministr nemluvil. Lékařské fakulty by měly mediky vzdělávat nejen v biologických, ale i v psychosociálních oborech. Naučit je komplexnímu, psychoterapeutickému přístupu k pacientovi, umění navázat s ním kvalitní vztah a zasadit zdravotní obtíže do souvislostí jeho životního příběhu. Zadruhé: podpora praktických, osobních nebo rodinných lékařů. Na nich závisí kvalita celé medicíny. Praktik totiž stojí nejblíže pacientova životního prostoru, zná jeho povahu, rodinné vztahy, profesi, radosti a starosti.... Bez drahých vyšetření dokáže odhalit skutečnou příčinu obtíží, rychle a efektivně léčit Zatřetí: přestat dotovat velké nemocnice a vytvářet malá zařízení s podmínkami, které budou nejbližší přirozenému rodinnému prostředí pacienta - s kvalitní stravou, s přívětivým jednáním a bez zbytečného ranního buzení. Takové změny by ale byly katastrofou pro medicínsko-farmaceu- 32 / nový POLYGON 1/2011 [pageend34]tický komplex. Jeho zisky totiž závisí na tom, kolik lidí se léčí, ne na tom, kolik se jich uzdraví. Obávám se proto, že stávající systém zdravotnictví se reformovat vůbec nedá. S největší pravděpodobností jej čeká úplný rozklad. Ani ministerstvo, ani politici nás nespasí. Pokud se nechceme dočkat hořkého konce, měli bychom, místo vyhrožování pacientům odchodem do zahraničí, spojit síly a začít okamžitě pracovat na vytvoření nového systému zdravotnictví a medicíny. Mám před sebou vaši publikaci -Mym marodům aneb Jak vyrobit pacienta“. Nezní titul krátkých úvah nad praktikami v některých ordinacích docela potměšile vůči vašim kolegům lékařům? To určitě nebylo cílem. Mohl bych napsat stohy knih o skvělých lékařích, zázračných lécích a neuvěřitelných úspěších, kterých dosahuje moderní medicína. Na příbězích pacientů jsem chtěl upozornit na limity a nebezpečí, která přináší úzce biologický pohled na nemocného člověka a obchodně-průmyslové pojetí medicíny. Ze stejných ordinací slyšíme, že doktor dnes víc času musí věnovat úřadování, místo aby léčil ~ a potom že ho ještě čekají návštěvy u nemocných... Tak tomu opravdu je. Mnohem větší důraz se klade na pečlivé „zúřadování“ než na to, jestli byla návštěva u lékaře pacientovi k něčemu užitečná._ Nedávno jsem četl zajímavou studii vyšetřovacích postupů u pacientů s bolestmi zad, kterou provedli ve Švédsku. Prakticky každého lékaři automaticky posílali na rentgen páteře. Aby něco nezanedbali. Ukázalo se ale, že bez znalostí životního stylu pacientů může rentgenový snímek jen velmi málo přispět k objasnění diagnózy. Neočekávaný a pro léčbu významný nález se totiž vyskytnul jen u jednoho z 2500 rentgenovaných pacientů. Ti zbývající byli „lege artis“, snímkováni úplně zbytečně. Pokud by se lékař s pacientem blíž seznámil, rychle by pochopil, jakou informaci jeho bolest zad přináší. Vyšetření, léků i administrativy by rázem ubylo. Sami jsme na tuto hru přistoupili a také za to zaplatíme. Nejen čekárnami oněch ordinací jde ale hlas, že lékaři si vzájemně posílají pacienty na všemožná - a nezřídka zbytečná - vyšetření, že je v tom obyčejné valení kuličky úkonů a bodů! To není jen vina lékařů. Na tom stojí celý systém. Já na kolegu, kolega na mě. Kdo přestane valit kuličku, ordinovat vyšetření, předepisovat léky, rychle z něj vypadne. Zažil jsem to sám na sobě. Po promoci jsem nastoupil na rehabilitační kliniku Všeobecné fakultní nemocnice v Praze. Stereotypní mechanická medicína mne vůbec neuspokojovala. Denně za mnou přicházeli pacienti s různými bolestmi. Posílal jsem je na různá vyšetření, ordinoval léky. Pacienti se sice léčili, ale neuzdravovali. Jejich stonání jsem vůbec nerozuměl. Pak jsem se setkal s kolegou Šavlíkem, zakladatelem české psychoso- matiky. Když jsem se ho zeptal, jaký obor to vlastně dělá, řekl mi: „Zatímco ostatní lékaři léčí choroby, já radím lidem, co mají udělat pro to, aby se uzdravili. „To se mi zalíbilo. Pochopil jsem, že každá nemoc je informace o tom, že člověk dělá ve svém životě nějakou chybu. Začal jsem se o pacienty zajímat, ptát se jich na způsob života, radosti a starosti. Otevřel se mi nový obzor. Stonání pacientů už bylo srozumitelné, dokázal jsem jim poradit Ti, kteří pochopili, se začali uzdravovat To byl můj konec. Přestal jsem valit kuličky výkonů a bodů a moje pracovní místo bylo z „úsporných důvodů“ zrušeno. Souvisí s tím jiný váš výrok: „To, že pacient neodejde z ordinace spokojený, dokud nedostane recept, není jeho nový POLYGON 1/2011 / 33 [pageend35]chyba. Tak jsme si ho my, doktori, vychovali...“? Lékaři se chovají k pacientům mechanisticky, pacienti se chovají mechanisticky sami k sobě. Tak nás to naučili na lékařských fakultách, tak jsme to my naučili naše pacienty. Když jsem pracoval na ambulanci kliniky fakultní nemocnice, často jsem si připadal jako mechanik v autoservisu. Pacient tam přijel se svým tělem a nadiktoval závady: „Záda mám zablokovaná - tak je odblokujte. Vrže mi v koleně - dejte tam injekci maziva. Zkontrolujte tlaky a tuky....“. Pak odložil svoje tělo a čekal, až ho zdravotničtí mechanici opraví. Běda, když se oprava nepovedla. „To byl asi špatný doktor, neposlal mě ani na rentgen, nenapsal drahé léky. Musím zajet do kvalitnějšího servisu, do lepší nemocnice,“ řekl si pacient Ti lidé vůbec nechápou informační hodnotu nemoci a svůj podíl na ní. Jak člověk žije, tak také stůně, pokud způsob života nezmění, nemá šanci se uzdravit O reklamě na lékyjste se vyjádřil, že je to historicky největší chemický pokus na lidech. Není tohle šíření poplašné zprávy? Opravdu biji na poplach. Odstrašujícím příkladem je cholesterol.„Cholesterol je po rakovině největší nepřítel lidstva“ a „zvýšená hladina cholesterolu představuje jeden z nejrizikovějších faktorů ate- rosklerózy a jejích komplikací, například srdečního infarktu, cévní mozkové příhody nebo nedokrevnosti dolních končetin.“ Tak na nic nečekejte a pospíchejte k doktorovi. Běda, jestli vám v krvi najde víc než 5,5mmol/l. To už jste marod. Máte nemoc - hypercholesterolemii. Vůbec nevadí, že jste se do té doby cítil dobře. V historicky krátkém čase se medicínské propagandě podařilo vyvolat davovou paniku. Nastala éra posedlosti měření jeho hladiny. Fibráty a statiny se staly nejprodávanějšími léky v dějinách. V roce 2006 vynesly světovým výrobcům 27,8 miliard dolarů. Skvěle se jim daří také u nás. Užívá je už skoro milion Čechů a v žebříčku nejužívanějších léků suverénně vedou. Teď nastává vystřízlivění. „Snižování cholesterolu zdravým lidem k ničemu nevede. Jen k potížím. Moc velký ale není jejich přínos ani pro pacienty, kteří srdeční příhodu už mají za sebou. Mnohem lepším lékem pro ně je pravidelný pohyb,“ tvrdí profesor Rodney A. Hayward z Michiganu. A nejen on. To by ale obchodníci s nemocemi přišli zkrátka. Vypadá to, že jsme jim skočili na pěkně mastný cholesterolový „špek“. Víc než na cholesterol dnes lidé stůňou na léky proti němu. Vím o vás, že se zabýváte problematikou psychosomatické rehabilitace a léčbou bolesti. Co si pod tímhle medicínským termínem má laik představit? Psychosomatické medicíně se také říká medicína příběhů. Jestliže ke mně přijde pacient, seznámím se nejdřív s příběhem jeho nemoci - kdy a jak začala, jaká prodělal vyšetření, jak se léčil a s jakým výsledkem, podrobně jej prohlédnu - sestavím jeho chorobopis. Současně se ale zajímám o to, jaká v uplynulých letech prodělal těžká životní období - sestavím jeho životopis. Když pak porovnám chorobopis se životopisem, zjistím, že bolesti hlavy a vysoký tlak se datují od doby, kdy se soudí o majetek s bývalou manželkou...infarkt ho postihnul, když přišel o místo vysokého manažera...pálení žáhy ho zlobí chvíle, kdy syn začal brát drogy. Nemoc se stala ztělesněním jeho životní situace. Nejlépe o tom vypovídají lidová přísloví: „má toho plnou hlavu...zlomilo mu to srdce...leze mu to krkem“. A při této terapii se bez pomoci chemie obejdete? Velkou většinu zdravotních obtíží je pacient schopen zvládnout vlastními silami. Jenom potřebuje poradit jak. Právě v tom vidím úlohu lékaře - být průvod34 I nový POLYGON 1/2011 [pageend36]cem pacienta těžkým životním obdobím. Léky i moderní vyšetřovací techniku používám velmi úsporně, ale využívám. Nej- důležitější je pochopit, jakou informaci nemoc přináší, kde dělá pacient ve svém životě chybu a jak má změnit svoje chování, aby se uzdravil. Tím nejúčinnějším lékem totiž jsou samoozdravné schopnosti. Ty je potřeba povzbudit Pokud ale síly pacienta na zvládnutí nemoci nestačí, předepíšu mu léky. Ovšem s vědomím, že jeho problémy dlouhodobě neřeší. Pomohou mu ale, aby se odrazil ode dna a našel síly k potřebné změně. Vfe všech sdělovacích prostředcích se bez ustání proti něčemu bojuje - dokonce už i proti stárnutí. Kdyby žil můj otec sedlák, řekl by nejspíš: Vždyť je to proti přírodě! Sdílel byste jeho názor? Odmalička se vzděláváme, školíme, připravujeme se na to, co budeme dělat jak budeme úspěšní v profesi, ale vůbec nejsme uchystaní, ani z rodiny, ani ze školy, že budeme stárnout, že budeme umírat Pro mnoho lidí je proto normální proces stárnutí obrovským stresem. Společnost od nich neustále žádá výkon, zastávají manažerské funkce, neznají odpočinek a tělo jim najednou začne hlásit, že už to nejde. Nechtějí ubývání sil rozumět a pomoc čekají od medicíny. Farmaceutický průmysl to vycítil a začal okamžitě využívat poptávku po věčném mládí. Vznikl vědecký obor anti-aging medicína, medicína proti stárnutí. Tedy ne lidem pomoci vyrovnat se s něčím, co je naprosto přirozené, ale vnutit jim prášky, udělat ze stárnutí nemoc. V medicíně se tomu říká mediali- zace - vytváření chorob z problémů každodenního života. Moje babička by řekla: „Lidská blbost je nekonečná, vždyť přece proti věku není léku“. Jak na vás působí neustálé omílání údajů, kolik lidí v produktivním věku musí živit nemocné a seniory, a skutečnost, že ministři sociálních věcí a zdravotnictví proti tomu důrazně neprotestují? To je jeden z největších paradoxů moderní medicíny a společnosti vůbec. Na jedné straně dokáže staré lidi prostřednictvím špičkové techniky a léků udržet při životě v situacích, které nejsou k životu. Na druhé straně se tímto počet seniorů odkázaných na léky a techniku rychle zvyšuje. Délka jejich života se sice prodlouží, ale jeho kvalita tomu často neodpovídá. Dožívají v zoufalých situacích, opuštění nebo v domovech důchodců a léčebnách pro dlouhodobě nemocné. Seniorů je hodně a společnost na to není nachystaná. To určitě neznamená, že by se seniorům neměla poskytovat kvalitní medicínská péče. Stejně tak důležitá je ale podpora psychická, sociální, komunitní a hospicová. To téma je příliš vážné a mediálně málo atraktivní. Politici se mu vyhýbají velkým obloukem. Mnohem snáz se „zviditelní“ v hrdinském boji o regulační poplatky. Nikoli mimochodem - v září 2010 jste napsal otevřený dopis ministru Hegerovi s návrhem protikorupčních opatření ve zdravotnictví. Odpověděl vám, a jestli ano, co? Ještě jednou regulační poplatky. Všimněte si, kolik let se o ně politici hádají. Přitom jde o směšnou částku třiceti korun. V úhrnu pár stovek milionů. Podle střízlivého odhadu Transparency International ČR nás korupce ve zdravotnictví přijde ročně na dvacet miliard. O tom politici cudně mlčí. Na problém korupce jsem upozorňoval už několik ministrů, rozesílal různé návrhy. Před dvěma lety mi přišla bezobsažná odpověď z právního odboru ministerstva zdravotnictví. Napočítal jsem v ní asi dvanáct pravopisných chyb. Na podzim jsem to zkusil znovu. Pan ministr Heger se zatím neozval. Nedělám si žádné iluze. Medicínsko- farmaceutický komplex je korupcí tak prorostlý, že ji nový POLYGON 1/2011 / 35 [pageend37]nelze zlikvidovat bez zničení samotného medicínsko-farmaceutického komplexu. Mám dojem, že už to pan ministr Heger také pochopil. Zejména senioři „zahnaní ke zdi“ i prostou opotrebovaností těla hledají pomoc, kde se dá - v mnoha případech také u léčitelů. Co vy a takzvaná alternativní medicína? Před lety jsem byl členem Klubu českých skeptiků Sisyfos. Vystupoval jsem proti akupunktuře, homeopatii, biotroni- ce. Časem mi ale začalo vrtat hlavou, jak je možné, že alternativní metody tolika lidem pomáhají, když by vlastně neměly. Vysvětlení jsem našel v psychosomatice. Do ordinací lékařů přichází hodně úzkostných, neurotických nebo depresivních pacientů. Jejich tělesné obtíže mají výrazný psychosociální kontext Od lékaře očekávají především vstřícnost, pochopení, srozumitelné vysvětlení a uklidnění. Místo toho jsou ale vystaveni nekonečné řadě vyšetření a léčebných zákroků, které nejenže nevedou k odhalení příčiny a vymizení obtíží, ale jejich úzkost a neklid ještě zvyšují. Není divu, že se takoví pacienti obracejí na léčitele. Ten sice hluboké teoretické znalosti a špičkové technologie postrádá, o to více ale dokáže vytěžit z osobního setkání, navázání důvěryhodného vztahu, seznámení se s životním příběhem pacienta a nakonec i z magického působení léčitelských metod. Jestliže jde navíc o člověka empatického, s bohatými životními zkušenostmi a intuicí, je schopen pacienta uklidnit, poradit mu s jeho problémy, upravitjídelníček, motivovat ke změně chování. Pokud si vědecká medicína svoje selhání nepřizná a neprohlédne, že tím nejcennějším lékem je osobnost takto - celostné - uvažujícího terapeuta, bude jen bezmocně přihlížet, jak léčitelé pronikají na její „posvátnou“ půdu. Není právě čas vrátit se někam zpátky? Věděl byste kudy? Ptáte se na cestu ke zdraví? Co je to zdraví? Podle mne je to schopnost zvládat problémy každodenního života. Pokud má člověk k řešení problémů dost vůle a sil, je zdravý. Když začne vůli ztrácet, je mu ne-volno. Když už problémy zvládat nemůže, je ne-mocný. Co ale člověk potřebuje k tomu, aby byl spokojený a zdravý? Kromě stravy, pohybu a tělesné kondice to jsou také láska, přátelé, kultura, dobré vztahy a zdravé životní prostředí. V konkurenčních tržních podmínkách na ně moc prostoru nezbývá. Dříve na to upozorňovali jen filosofové, teď už jsou slyšet i hlasy ekonomů. Luisa Corradová z ekonomické fakulty univerzity Cambridge zkoumala, jak souvisí hospodářský růst a spokojenost občanů. 20 000 lidí ze 180 oblastí Evropy zaznamenávalo do dotazníku míru svého štěstí. Očekávalo se, že nejlépe na tom budou lidé v prosperujících ekonomikách slunné jižní Evropy. Překvapivě zvítězili Dánové, před Finy, Iry a Švédy. Ukázalo se, že mnohem důležitější než růst HDP je důvěra ve státní správu, vymahatelnost práva a dobré mezilidské vztahy. Právě to u nás chybí. V nemocné společnosti nemohou žít zdraví občané. Snažím se proto lidi varovat Ať se nenechají manipulovat politiky, reklamou, me- dicínsko-farmaceutickým komplexem. Ať si převezmou sami zodpovědnost za svůj život a svoje zdraví. Tím nejúčinnějším lékem je vytváření občanské společnosti. To je práce pro každého z nás. To za nás žádný politik neudělá. ■ S MUDr. Janem Hnízdilem z Centra komplexní péče Dobřichovice pro časopis „Pečuj doma“ hovořil Jan Nouza MUDr. Jan Hnízdil je internista a rehabilitační lékař. Věnuje se psychosomatice a kritizuje „obchodníky se zdravím“. 36 / nový POLYGON 1/2011 [pageend38]VYPUZOVÁNÍ MOZKŮ OTA ULČ V onom americkém melting pot, hrnci různým tempem se tavícím nebo vůbec se netavícím, i to sebemrňavější etnikum má svou národnostní, krajanskou organizaci. Češi, Moraváci, o to víc Slováci jich mají několik. Tu úplně nejprvnější , s iniciálkami Č.S.P.S. (Česko-slovanská podporující společnost - Czecho-Slavic Benevolent Society), založil student Hynek Vodička, exilový ročník 1848, nota bene původem z Plzně. Stal jsem se členem SVU - Společnosti pro vědy a umění (tehdy s oficiálním názvem Czechoslovak Society of Arts and Sciences), nezávislé, neziskové, mezinárodní, nepartajní organizace. Na jejím vzniku v roce 1958 zdaleka největší zásluhu měl Václav Hlavatý, fenomenální matematik. V roce 1953 Albert Einstein o něm prohlásil, že pokud někdo někdy vypočítá jeho rovnice sjednoceného fyzikálního pole, bude to Hlavatý - což se pak vbrzku stalo. Vyřešil rovnice v souvislosti s Einsteinovou „United Field Theory“, se značným mediálním ohlasem, s hodnocením jako Great Scientific Achievement roku 1963, kdy už jsem v Americe byl a potkal se s ním všeho všudy jen jednou. Velký český vlastenec malé postavy, typ člověka snadno přehlédnutelného v davu. Svou bázi si vytvořil nikoliv na východním pobřeží, adrese nejprestižnějších učilišť USA, ani ve slunné Kalifornii, ale ve vnitrozemském státu Indiana, v městečku, posléze městě Bloomingtonu, kde univerzita byla ochotna splnit podmínky velikána Hlavatého na založení centra slovanských studií. Ta se tam ujala, dodnes prosperují. (Několikrát jsem tam zavítal, pobyl pod střechou profesorujícího Václava Beneše - on syn Vojty Beneše, čímž tedy i synovec Edvarda Beneše, tatínek dcery zvané Muška, posléze manželka slavného, vlivného Zbigniewa Brzezinského.) Hlavatý se oprávněně stal prvním prezidentem SVU (volba každý druhý rok), ve funkci se čtyřletou přestávkou setrval do roku 1968. Jeho nástupci se stali většinou rovněž profesoři - René Wellek srovnávací literatura, univerzita Yale, antropolog Leopold Pospíšil, rovněž Yale, politolog Jan ETříska, Stanford, sociolog Jiří Nehněvajsa, Pittsburgh, několik dalších, mezi nimi Jan V Mládek, finančník mezinárodního formátu (jehož vdova, Méda Sokolová, mecenáška, se tolik zasloužila o umění, o výstavbu, znovuvzkří- šení Sovových mlýnů na Kampě). Nejdéle ze všech v SVU prezidentoval, spoustu času a energie věnoval Miloslav Rechcigl, biochemik, výzkumný pracovník u AID (Agency for International Development) ve Washingtonu, D.C. Hodně práce leželo na bedrech generálního tajemníka. Funkci řadu let vykonával John Lexa, právník u Waldesovy firmy Koh-i-noor. Jiný generální tajemník spolupracoval s StB, jak se mi posléze podařilo zjistit V publikaci SVU Directory 2003 jsem napočítal 35 odboček, bylo jich však víc - jedna z nich dočasně fungovala i v Port Moresby, hlavním městě státu Papua New Guinea, tehdy ještě před vyhlášením nezávislosti. Ta na SVU seznamu není, a když já do tamější divočiny zavítal, o ní jsem nevěděl, a tudíž nevyhledával. Rozhodně jsem však měl co činit s pobočkou v New Yorku, na seznamu rovněž chybějící. Tam mě krátce po příjezdu do Ameriky požádali o přednášku na téma tehdejší socialistické spravedlnosti. (V sálu bylo plno, v první řadě seděla atraktivní žena semitského typu. S ní jsem se značně sblížil, dozvěděl se o hororu její rodiny, když s maminkou a sestrou přijely do Osvětimi, seřazeny k selekci, kde satan Mengele nový POLYGON 1/2011 / 37 [pageend39]rozhodoval o živote a smrti. Její rodinu poslal směrem k zániku, a moje informátorka, tehdy šestnáctiletá dívka, k nim přeběhla, což Mengele postřehl a odkopl ji zpět do původní řady a ji, k tehdejšímu žalu, odsoudil k žití, jakémusi děsivému přežívání. Její zásluhou jsem pak měl příležitost k proniknutí do newyorských českých židovských kruhů. Tam na Silvestra prvního roku svého amerického pobytu v bytě manželů Traubů, obou lékařů, jsem se seznámil s nikterak semitskou čínsko- -švýcarskou dívčinou, jež se několik roků poté stala mou manželkou (a jsme spolu dodnes). SVU sdružovala zájemce všemožných profesí - v oborech věd přírodních, humanitních, sociálních, vydávala časopisy Proměny a Kosmas, pořádala kongresy - před rokem 1989 jich bylo celkem 15, s dvěma výjimkami (obě v kanadském Torontu) všechny v USA. Několikadenní to události, s výstavami, kulturními a společenskými příležitostmi, plno aktivit, napěchovaný kalendář s přednáškami z všemožných oborů pod touž střechou. Častokrát jsem se zúčastnil, některým tzv. panelům předsedal, skoro vždy s téměř nezvládnutelným úkolem dodržet časový limit, kdy jsem se snažil řečníka umlčet, leč on se urputně dál držel mikrofonu. Však to pro nejednoho byla vzácná příležitost se po dlouhém půstu na takovém fóru zviditelnit Vrcholilo se banketem a bálem. Vzpomínám, jak v Bostonu v roce 1986 na parketu brilantně se pohyboval spisovatel Arnošt Lustig se svou partnerkou Barbarou Lee Potoski, o hodně starší než on. Za války, když Arnošt se snažil přežít v Osvětimi, tato útlá pozoruhodná dáma, původním jménem Božena Hauserová, bývalá spolupracovnice Jana Masaryka na československém velvyslanectví ve Washingtonu, jako příslušnice OSS (Office of Strategie Service) amerických speciálních jednotek, se podílela na parašutistických akcích v týlu německého nepřítele a v Itálii sejí podařilo zajmout početnou skupinu protektorátního tzv. Vládního vojska. Adresář obsahuje několik tisíc jmen - seřazených nejen v abecedním pořádku, ale také podle místa jejich působení a podle oboru. Například v sekci „Arts - Creative Writing“ jsem napočítal 65 jmen - od Dibyendu Kumar Baneijee po Dagmar Topinka Wolcott a Michael Zantovský. Po listopadu 1989 SVU přestala být organizací výlučně exilovou, došlo k přílivu členstva v České republice, tam se teď konají kongresy, vznikají nové odbočky - v Praze, Brně, Plzni - leč též v Bratislavě, Central Texasu, Lincolnu, stát Nebraska, v Tokiu. Komunistický způsob vládnutí způsobil pořádný odliv mozků ze země a jen jejich menšina měla cosi společného se SVU. Aspoň částečně jsem se vyznal v českých lékařských kruzích v Německu a od nich se dozvídal, že po invazi 1968 tam dorazil mně obtížně představitelný počet čtyř tisíc příslušníků této profese. Čož aby bylo celkové množství graduantů, vystudovaných (za dělnické peníze, ovšem) za dobu snad deseti let K ilustraci onoho odlivu mozků posloužím nikoliv tisíci Aeskulápy, ale jedním géniem - Antonínem Svobodou (1907 Praha - 1980 Portland, Oregon). Tvor s mimořádným hudebním nadáním, v roce 1936 získal titul doktora technických věd, souběžně studoval fyziku, během povinné vojenské služby vymyslel originální zaměřovač pro protiletecké dělostřelectvo, několik dní po německé okupaci ČSR se mu podařilo odcestovat do Francie, kde se podílel na řešení problému navigace ponorek. Vlastnil hodně patentů, dost dobrodružným způsobem se dostal do New Yorku, kde navázal kontakt s českými hudebníky, hrával na klavír s virtuózem Firkušným, velmi se spřátelil 38 / novy po l y g o n 1/2011 [pageend40]se skladatelem Martinů. Posléze milerád přijal zaměstnání u proslulé instituce MIT (Massachusetts Institute of Technology) a podílel se na zhotovení radarového zaměřovače pro řízení protiletadlové palby námořnictva. Vzdor lákavým nabídkám zůstat na MIT, Svoboda se v roce 1947 vrací do vlasti se záměrem tam vybudovat počítačový průmysl. Na ČVUT zahájil jedny z prvních přednášek o počítačích na světě. S malou skupinou studentů vytvářel prvotřídní výzkumný program v tehdy se teprve rodícím oboru, vytvořil koncepci automatického počítače SAPO (zkratka pro samočinný počítač), koncem padesátých let pak vznikal EPOS (elektronický počítač samočinný). Vzdor úspěchům, svým pobytem v USA politicky podezřelý Svoboda byl sesazen z funkce ředitele Výzkumného ústavu matematických strojů (VUMS). Obviňován z všelijakých nepravostí, veliký úspěch počítače ÉPOS ho prozatím ochraňoval před kriminálem. Svoboda, aniž by mínil čekat na zhoršující se perspektivy, se rozhodl podruhé ze země utéct, což se mu za dost dramatických okolností povedlo v roce 1964 přes Jugoslávii. Hned pak zpět do USA, kde byl s radostí přijat jako profesor na kalifornské univerzitě v Los Angeles (UCLA). Jeden ze Svobodových žáků odchovanců - Jiří Klír,v literatuře znám jako George J. Klir, světoznámý vědec zejména v oboru tzv. system sciences, autor oslavovaných knih, tak důkladně vědeckých, že v nich nedovedu pochopit ani řádku. Můj nejbližší přítel zde na společné bázi v Binghamtonu, ve své knížce vzpomínek s názvem Počítače z Loretánského náměstí - Život a dílo Antonína svobody (ČVUT, 2007) píše: „Těsně před odjezdem do Iráku v listopadu 1964jsem se zúčastnil výroční konference pořádané naším ústavem. Konference byla tentokrát dosti velká s množstvím zahraničních účastníků. Mnoho cizinců přijelo na konferenci, aby se setkali se Svobodou a aby získali více informací o obou verzích EPOSu. K jejich setkání se Svobodou však nedošlo. Předpokládalo se, že Antonín Svoboda bude hlavním řečníkem při zahájení konference, ale on se nedostavil. Jako druhý hlavní řečník měl být podle všech předpokladů Miroslav Valach, jeden z prvních Svobodových studentů a jeden z nejdůležitějších členů Svobodova týmu. Ale on se též neukázal. Znal jsem Svobodův plán na útěk a z nepřímých náznaků od Valacha jsem se dovtípil, že i on chce utéci. Z panického chování partajních šéfu v našem ústavu jsem usoudil, že se jim útěk povedl.“ Postupně za Svobodou odešlo asi osmdesát jeho žáků, spolupracovníků, odborníků. A znamenitě se v cizině uplatnili. Tak důkladné ochuzování malé země - cena za intoleranci hanebného a zejména hloupého režimu. Klír v citovaném zdroji dodává: „Pracovníci VUMSu říkali svým dobrým přátelům, na které se mohli spolehnout, ironicky: „Já nechci utéct, ale budu muset, protože se říká, že ve VUMSu zůstanou jen komunisti a ti úplně blbí.“ Amen. S Antonínem Svobodou jsem měl příležitost se sejít jen jednou. Klír ho přivedl k nám domů k dlouhému odpolednímu popovídání, představit mi svého bývalého učitele, nyní rekonvalescenta po delším pobytu v nemocnici. Tento unikátní tvor mě fascinoval: začal totiž vyprávět o svém momentálním soustředění na inteligenci hmyzu. Když já se případně ocitnu na nemocničním lůžku, budu se ovšem litovat, kvílet, určitě bez zájmu, který z brouků chrobáků je chytřejší či pitomější v porovnání třeba se žížalami. Svobodovu pozemskou dráhu ukončilo mohutné přírodní neštěstí - výbuch sopky St Helens, s explozivní intenzitou veletuctu bomb, z nichž jedna vyzmizí- kovala Hirošimu. A tam v Oregonu, mnoho mil od epicentra, českému velikánovi puklo srdce. ■ nový POLYGON 1/2011 / 39 [pageend41]TGM: Pravda, tolerance, svoboda, demokracie, humanita... SPOLEK PRO NAVRÁCENÍ SOCHY TGM DO JIHLAVY O.S. Zakládající členové: Marie Bohuňovská, Tomáš Dolanký, Martina Kozáková, Daniel Novák, Petr Palovčík, Miroslav Paulus, Aleš Seifert, čestný člen: Jiří Nedoma Sídlo občanského sdružení: Královský vršek 24, 586 01 Jihlava / tel: 608 666 416, e-mail: info@tgmjihlava.cz, IČ: 227 20 251 Spolek pro navrácení sochy TGM do Jihlavy, občanské sdružení, se snaží o opětné navrácení sochy T. G. Masaryka na místo, odkud byla v roce 1961 z Jihlavy komunistickou mocí odstraněna. Socha TGM stávala před jihlavským gymnáziem. Jejím autorem byl akad. sochař Jaroslav Šlezinger, žák Prof. Bohumila Kafky na Akademii výtvarných umění v Praze v letech 1936-1939, když v letech 1933-1935 absolvoval Státní průmyslovou školu sochařskou a kamenickou v Hořicích. Zakladatele našeho státu, státníka světového významu, Tomáše G. Masaryka a hodnoty, které vyznával - pravda, tolerance, svoboda, demokracie, humanita - je nutno stále připomínat a jeho dílo ctít. Socha TGM v Jihlavě byla patrně poslední sochou TGM v Československu, kterou začínající vláda komunistů ještě dovolila vztyčit. Prostředky na sochu sehnali občané Jihlavy pomocí veřejné sbírky. Jejího odhalení 12. 9.1948 se zúčastnilo tři tisíce Jihlavanů. Byla to velká manifestace za demokracii a svobodu, protože si lidé již uvědomovali, že hodnoty demokracie a svoboda jsou v ohrožení. Autor sochy TGM akad. sochař Jaroslav Šlezinger byl později ve vykonstruovaném politickém procesu odsouzen na 25 let těžkého žaláře, zemřel v r. 1955 jako politický vězeň v táboře „L“ (likvidace) v Ostrově nad Ohří-Vykmanově, proslulé třídírně jáchymovského uranu vytěženého v Čechách a transportovaného do Sovětského svazu. Pro sochaře Jaroslava Šlezingera to bylo již druhé věznění, poprvé byl vězněn ve 40. letech v koncentračním táboře Oranienburg-Sachsenhausen. Socha TGM vydržela před jihlavským gymnáziem do r. 1961. V tomto roce ji komunisté nechali strhnout a rozbít. V roce 2011 uplyne 50 let od doby, kdy byla socha TGM násilně odstraněna a 100 let od narození sochaře Jaroslava Šlezingera. Spolek pro navrácení sochy TGM do Jihlavy, o.s., se proto obrací na českou veřejnost doma i v zahraničí o pomoc, aby se v tomto roce socha TGM do Jihlavy navrátila, aby připomínala nejen osobnost T. G. Masaryka a jeho dílo, ale i osud sochaře Jaroslava Šlezingera, umučeného v komunistickém jáchymovském lágru. Vážení spoluobčané, přispějete-li na spolkový účet u České spořitelny (č. účtu: 1479698379/0800 (při platbě ze zahraničí je nutno uvést mezinárodni kód CZ10 0800 0000 0014 7969 8379), bude Vám vystaveno potvrzení pro daňové účely a certifikát o darované částce. Každý dárce bude zapsán na darovací listinu. Tato listina bude s dalšími dokumenty zapečetěna a uložena do podstavce sochy. Kopie listiny bude uložena v archivu města. Ve prospěch realizace kopie sochy TGM, v současné době prováděné sochařem Dominikem Richtermocem z Hořic, vám Spolek pro navrácení sochy TGM do Jihlavy, o.s., nabízí v rámci chystaných akcí aukci uměleckých děl věnovaných autory nebo přáteli umění, možnost nákupu knihy o osudu sochaře Šlezingera Zaváté šlépěje nebo stejnojmenný film na DVD. Dále knihu o autorovi pamětní desky Jana Nerudy a verše jeho ženy Vincenc Rupert Smolík/Anna Smolíková - Dílo. Knihy a DVD je možno zakoupit v Oblastní galerii Vysočiny v Jihlavě, nebo přes webové stránky spolku www.tqmiihlava.cz, e-mail: bohu- novskam@seznam.cz. Výtěžek z prodeje jde částečně nebo plně na konto spolku. Knihu Vincenc Rupert Smolík/Anna Smolíková - Dílo je možno zakoupit i přímo v Nakladatelství Primus, Vězeňská 7, 110 00 Praha 1. [pageend42]POJĎTE VRÁTIT DO JIHLAVY SOCHU T. G. MASARYKA! nový POLYGON 1/2011 / 41 Spolek pro navrácení sochy do Jihlavy, o. s. TGM www.tgmjihlava.cz [pageend43]Akademický sochař Jaroslav Šlezinger (29. 4. 1911, Jemnice-2. 8. 1955, Ostrov) Jeho otec, Adolf Šlezinger, padl na začátku 1. světové války, matka, Kateřina, rozená Ju- ránková, živila oba posluhami a příležitostnými pracemi u sedláků. Výtvarné nadání se u Jaroslava projevilo velmi časně, už jako malý chlapec modeloval z hlíny drobné plastiky. Vyučil se tesařem a pracoval v Jemnici. Jako samouk vytvořil však už tehdy pomník padlým ve vsi Chotěbudicích. Díky účinnému zájmu řídícího učitele jemnické školy Karla Gartnera, který mu poskytl finanční půjčku, mohl absolvovat - a to s vyznamenáním, průmyslovou školu sochařskou a kamenickou v Hořicích. Na doporučení školy v Hořicích studoval Jaroslav Šlezinger v letech 1936-1939 na pražské Akademii výtvarných umění, v sochařském ateliéru prof. Bohumila Kafky, a po absolutoriu nastoupil jako pedagog na Umělecko-průmyslové škole v Brně. Krátce nato, v souvislosti se studentskými demonstracemi 17. listopadu, byl však i s řadou studentů zatčen a téměř tři roky vězněn v koncentračním táboře Oranienburg-Sachsenhausen. Po návratu se usadil v Jihlavě, kde si zřídil sochařský ateliér. Vytvořil řadu soch světců pro kostely v Jihlavě a další v Jemnici, Třebelovicích a Moravských Budějovicích, několik náhrobků (např. pro rodinu Karla Bakeše) a sochy plukovníka Josefa Švece a Sokola v Jemnici. Vyvrcholením jeho tvroby se stala nadživotní socha prezidenta T. G. Masaryka před jihlavským gymnáziem, odhalená r.1948. V r. 1961 byla socha zlikvidována, stejně jako pomník plukovníka Švece a Sokola v Jemnici. Na Jihlavsku vzniklo jedno z ohnisek odporu mezi členy a funkcionáři Lidové strany. Vydávali a kolportovali předvolební letáky s požadavkem svobodných voleb pod kontrolou OSN a s dalšími výzvami a varováními. S nimi spolupracoval i Jaroslav Šlezinger, demokrat, člen Rotary Clubu a duchovně založený člověk. Byl zatčen a odsouzen na dvacet pět let těžkého žaláře. „Dodnes nevím, z jakých důvodů,“ napsal v jednom ze svých ilegálních dopisů. Strávil nějaký čas v jihlavské věznici, odkud byl převeden do trestaneckého tábora nucených prací v Ostrově-Vyk- manově. Počátkem r. 1951 byl původní vykmanovský tábor rozšířen na Vykmanov II. s krycím označením „L“ = likvidace. Vězňové z tábora „L“ pracovali při mletí a třídění uranové rudy. Sem byli odesíláni vězňové tzv. nejtěžší a nepolepšitelní. Prostředí zde bylo neustále zamořené radioaktivním prachem a zářením, vězňové v něm pracovali 12-14 hodin bez jakýchkoliv ochranných pomůcek. Drtivá většina z nich zemřela na rakovinu plic, většinou krátce po propuštění. Sem byl někdy v průběhu let 1951-1952 internován Jaroslav Šlezinger. V srpnu 1954 ho odvolali z pracoviště s tím, že bude přeložen na jiný tábor, přeškolen a za krátký čas propuštěn. Ještě téhož dne byl převezen na Ústřední tábor, kde se setkal s přítelem a spolužákem z akademie, sochařem Jaroslavem Švecem. Přítele zarazil Šle- zingerův stav a zavedl ho do vězeňské ordinace. Lékař zjistil, že jde o rozklad krve a vřed na dvanácterníku, a začal s léčbou. Teprve o měsíc později, v listopadu 1954 se Jaroslav Šlezinger konečně dostal na vězeňské oddělení nemocnice v Karlových Varech, kde se jeho stav po dvou týdnech zlepšil natolik, že se mohl vrátit k práci. V dubnu 1955 se ale znovu ocitl v karlovarské nemocnici, už s rakovinou plic. Zemřel ve svých 44 letech, 2. 8. 1955 v Ostrově ve vykmanovské vězeňské nemocnici. (zdroj: encyklopedie Wikipedie) 42 / nový POLYGON 1/2011 [pageend44]POHLED DO KŘIŠŤÁLOVÉ KOULE aneb Jaká budoucnost kyne evropské politice LUDĚK FRÝBORT Co budete v následujících odstavcích číst, není úplně z mé hlavy; ústřední myšlenku jsem našel v jednom z článků curyš- ského týdeníku Weltwoche, již jsem si pak dovolil rozvinout a doplnit Článek byl sice ušit na míru švýcarským poměrům, v mnoha ohledech však odpovídá politickému vývoji v celé západnější Evropě; a nemýlím-li se příliš, přesáhne jeho aktuálnost dříve či později i do zemí východnějších, království české v to čítaje. Je příznačné, že zmíněný text vyšel právě ve Švýcarsku, zemi jako vždy v takových věcech před zbytkem Evropy o krok napřed. Pochopitelně: v demokraciích zastupitelských se páni politici nevzchopí k hašení doutnající patálie, dokud nezačnou hořet šosy jim samým, a mnohdy ani pak ne. V demokracii přímé však veřejnost své politiky k hašení přitlačí, i kdyby se jim třeba nechtělo. Oč jde: od nějakého času se na evropské politické scéně přesouvají těžiště: z ještě donedávna jako trvalý faktor přijímané progresivity ke konzervativismu, o něco méně výrazně od hodnot vnějškových, materiálních, k niternějším. Stará, osvědčená témata ztrácejí na přitažlivosti a vynořují se nová, s nimiž netřeba do puntíku souhlasit, ale musíme je, nejsme-li raněni slepotou, vzít na vědomí. Tradiční, desetiletími bezproblémové existence od voleb k volbám zlenivělé partaje, domnívající se mít svou pozici navěky vyseze- nou, se rozhodly je na vědomí nebrat buď vůbec, nebo jen s velkým břicha bolením a pěnou u úst; i diví se náramně, že se odkudsi vzaly nové politické proudy, berou neobhospodarovaná témata za svá a slaví s nimi nepřehlédnutelný úspěch. Nu, sám jsem stačil u nás v Německu zaregistrovat zřetelný posun názorové preference. Popularita starožitných partají křesťansko- demokratické CDU a sociálně demokracké SPD se zvolna, ale setrvale snižuje, kdežto Zeleným a zčásti i postkomunistické levici preferenčních procent přibývá. Na pravici se sice zatím žádná nová síla nevylíhla, ale cosi tam silně pobublává, i kdoví čeho bychom se dožili, kdyby se německá veřejnost směla vyjádřit přímým hlasováním. Ostatně nejen německá. Jenže... co jest levice? Co jest progresivita? Jak lze definovat pravi- covost? Jak konzervatismus? Jako v jiných případech, ani v tomto se nedobereme ničeho než plytkostí, dokud si přesněji nestanovíme, o čem se vede řeč. Progresivita, neboli česky pokrokovost (všimněme si jisté mechovitosti, jíž už stačil obrůst tento zrovna posvátný výraz) bývá chápána jako snaha o dosažení lepšího stavu věcí v zatím neurčené budoucnosti, přičemž duchové netrpělivě revoluční hodlají dosáhnout té mety rázným činem hned, kdežto rozšafnější myslitelé hledají cestu mírnější a povlovnější, sociálními reformami, výchovou a převýchovou. Jedni jako druzí se však shodnou na tom, že svůj - když ne přímo ráj, tedy aspoň spravedlivější zítřky má lidstvo ještě před sebou. Konzervatismus pak v běžném pojetí znamená snahu o návrat k idylám časů minulých, kdy bylo pivo za tři krejcary, lidé poslouchali pana faráře a haranti neodporovali svým rodičům. Chyba a povrchnost je to obojí. Revolucionářům devatenáctého století lze prominout naivitu, ale my bychom si už mohli povšimnout pravidelnosti, s níž veškeré jasné zítřky nový POLYGON 1/2011 / 43 [pageend45]končívají... stydno napsat kde. Ne proto, že idea byla sice krásná, ale jacísi vrtáci ji zbabrali, jak se tak obvykle argumentuje, když se místo jasných zítřků dostaví bída a svrab, nýbrž že lidský duch prostě není schopen dohlédnout všech kliček a kotrmelců, jimiž se vydá vývoj, zasáhne-li do něj člověk rukou jak neumělou, tak domýšlivou. I navrhl bych jinou definici pokrokovosti: progresivní je to, co dosáhlo trvalé pozitivní změny. To by ovšem, pohlédněme do dějin, bylo progresivní máloco, pokud vůbec něco. Definice konzervatismu je méně komplikovaná: podpoření pozitivních tendencí, jak je přináší vývoj, při zachování všeho, co se osvědčilo v minulosti. I když bych hned zase své definice zrelativizoval: jde o to, co je pozitivní, zda to, co se líbí nám lidičkům, nebo co se líbí přírodě a Pánubohu. Dovedou to být, jak se říká u nás v Němcích, dva velmi rozdílné páry obuvi. Ale to by byl námět jiné diskuze, pročež se vraťme k naší milé politice. Usilování o takové či onaké zítřky, i zase snaha o zachování osvědčeného, rozděluje alespoň nás, příslušníky západní civilizace, na dvě přibližně stejné poloviny. Dělení je téměř neměnné a neovlivní je nadlouho ani sebevětší pád na nos, jak můžeme pozorovat dnes, dvacet let po fiasku marxistického experimentu, ledaže lidé starší a životem poučení tíhnou spíš k opatrnému nakládání s budoucností, kdežto bujará mládež jevívá sklon k experimentům. Ale ani to není pravidlem. Co se mění, a poslední dobou velmi podstatně, je přitažlivost programů. Dost dlouho se podstatná část politické diskuze točila kolem otázek sociálních: nezaměstnanost, vyrovnání společenských rozdílů, zlepšení situace chudých a znevýhodněných, čehož hodlaly partaje na levé straně spektra do- síci znárodňováním, zdaňováním boháčů a jinými pokrokovými metodami, kdežto opatrnější strany středu - o pravici se na dnešním Západě příliš nedá mluvit - pozvolnými reformami. Jenže jak čas šel, povedlo se vyrovnání rozdílů tak znamenitě, že je dnes v mnoha případech ekonomicky prospěšnější být chudý, znevýhodněný a před televizí na kanapi ležící než zvýhodněný a do práce chodící. I ubylo šťávy v tomto ideologickém hrnečku. To zjistivši, obrátila se ona nezničitelná, své poslání v nápravě špatně udělaného světa nacházející se polovina k tématům ekologickým: dle posledních průzkumů předstihla německá strana Zelených staroslavnou sociální demokracii a je na nejlepší cestě stát se rozhodující silou levice. Proč zrovna levice, může být poněkud záhadné; usilujeť přece politická ekologie o zachování životního prostředí, ne-li přímo o návrat k oněm bájným časům, kdy žil člověk s přírodou v harmonickém souzvuku. Což je postoj sice chvályhodný, ale hluboce konzervativní; i nevím, co v něm hledají zrovna ti, kteří jinak tíhnou k řečeným již zářným zítřkům. Na druhé straně názorové fronty to nevypadá příliš jinak: vedle tradiční šetrnosti, zakořenění v domovu a rodině, rozvaze a zdrženlivosti se mocně dobývá do popředí téma nejaktuálnější, jímž je - a lze očekávat, že ještě bude - starost o osud západní civilizace. Našinec by řekl, že je přinejmenším stejně oprávněná jako starost o kytičky a broučky, avšak z jakéhosi nevyzpytatelného důvodu neslýchané pobuřuje jak činitele oficiální politiky, tak veškerá média i jiné tvůrce a stanovitele veřejného mínění. I jest proti smělcům, odváživším se vyjádřit zmíněnou starost, metáno ku- lemi populismu, rasismu, pravicového extrémismu a jiných ohavných -ismů. S úspěchem však nevalným, ba zdá se, že čím víc se rozčilují papežové politické korektnosti ajejich mediální příslužníci, tím nabývá na síle volání k obraně civilizačních hodnot před postupující záplavou neadaptabilní cizoty, islámské zejména. Snad ještě nikdy v dějinách demokracie nebyla západní společnost tak rozštěpená, na jedné straně oficiální politika a převážná část tisku, na straně druhé vět- 44 / nový POLYGON 1/2011 [pageend46]sinové mínění občanských vrstev. Švýcaři se svou možností lidových hlasování byli první, kteří mu dali veřejně průchod, a to hned dvakrát; když vešly ve známost výsledky referend, vypuklo náramné pohoršení mezi všemi, kdož si pletou toleranci se vztyčením bílého praporu kapitulace. Pohoršení poněkud utichlo, když průzkumy v okolních zemích ukázaly, že by tamní občanstvo hlasovalo podstatně radikálněji než Švýcaři, kdyby ovšem hlasovat mohlo a smělo. Mezitím v Holandsku vystoupil na scénu muž jménem Geert Wilders, jehož strana Partij voor de Vrijheid dosáhla na první zátah znamenitého úspěchu vtáhnuvši do parlamentu co třetí nejsilnější. Nezbeda Wilders byl za ten zločin postaven před soud a soudí se, tuším, ještě pořád, to se už však podobná partaj vynořila ve Švédsku, opět se značným volebním úspěchem, nejnověji pak ve Francii stoupá velmi strmě hvězda jisté Marine Le Pen, z níž jde strach samotnému prezidentu Sarkozymu... To jsou ovšem všechno po- pulisté, islamofobové a podobná pakáž, nad níž lze ohrnout politicky korektní nos; co si ale máme pomyslet o naší milé paní kancléřce Merkelové, pustivší nedávno z úst cosi o ideovém zmetku zvaném multi-kulti, který úplně, ale úplně selhal? Lze odůvodněně tušit, že paní Merkelová nevyřkla ten ortel ani ráda, ani mimoděk; spíš z obavy, aby se její doposud poslušné stádečko nerozběhlo k nějakým místním Wildersům a Le Peňům, až se obava se ztráty západní identity ještě drobátko vyhrotí. Důmyslná to dáma; můžeme věřit, že ví, co říká. Jak všechno shrnout... netřeba asi být nadán duchem věšteckým k předpovědi, že proces odklonu od zavedených politických témat bude pokračovat, a kdoví, třeba se i zrychlí. Jelikož poměr sil mezi hledači lepších zítřků a obhájců tradičních hodnot je zřejmě dán vrozeným rozdílem lidských povah, a tudíž neměnný, lze mít zato, že politické soupeření zítřka se bude odehrávat mezi stoupenci ochrany životního prostředí (neříkám, že přírody, to může být něco velice jiného) a obránci Evropy před záplavou nekompatibilní, destruktivní cizoty. Obojí bude hledat svou cestu. Ekologické hnutí bude nejspíš nuceno opustit své ritualizované pozice (boj proti jadernému Satanovi, zdaňování pohonných hmot a jiné nepopulární projekty, jimiž lze udržet při dobré náladě hlouček idealistů, ne však prakticky zaměřenou veřejnost), tím spíš, že se elektorát strany Zelených stále zřetelněji soustřeďuje ve vrstvách vyšších a vzdělaných, s dobrým postavením zejména ve státních službách pod penzí. Z čehož se zdá vyplývat příští postavení řečené partaje kdesi kolem občanského průměru nebo jen mírně nalevo od něj. Tábor opačný... obávám se silně, že nedůvěru v harmonické soužití civilizačních skupin na půdě Evropy budoucnost potvrdí, i nebude mít proč své místo na politické šachovnici teprve hledat, nýbrž vzhledem k očekávatelným skutečnostem své dosavadní stanovisko ještě zvýrazní. Jak na tom bude současný politický střed... předák švýcarské strany SVP Christopher Blocher předpověděl, že chtě nechtě bude muset volit mezi převzetím tématu civilizační záchrany, nebo pádem do bez- významu. Budoucnost ještě může přinést všelicos nečekaného, ale za svou osobu bych řekl, že hádal správně. Hannover, 14. ledna 2011 Omlouváme se Jiřímu Smetanovi, autoru článku z minulého čísla, za chybu v titulku jeho článku UŽ ZNÁM TO DATUM ANEB VYHASLÉ BENEŠOVÉ DEKRETY. Nesprávně bylo uvedeno Už znám to datum aneb vyhaslé Benešovy dekrety. Chyba vznikla při převodu textu z jednoho programu do druhého, (viz následující strana, red.) nový POLYGON 1/2011 / 45 [pageend47]Vzpomínka na Jana Palacha II. JIŘÍ SMETANA Nejprve se mi mozek zasekl po šoku ze jména toho studenta. Chvíli trvalo, než jsem tu prvotní informaci vstřebal. Pak následoval vztek, zloba na známé kolaboranty. Chvíle chladných kalkulací. A pak začal mozek pracovat a rychle za sebou se vybavovala jedna asociace za druhou - včerejší rozruch u muzea, všechny informace o Honzovi od posledního setkání zpátky do chvíle, kdy jsme se setkali při přijímacích zkouškách na VŠE. Hlava se mi rozehřívala horečným přemýšlením a silným rozrušením. Starší i čerstvé informace se mi v hlavě rojily, myslel jsem najednou na mnoho věcí a jednou z nich byla potřeba nějak Honzovi pomoci. Rozhodl jsem se, že mu půjdu do nemocnice dát svoji kůži. Hned jsem vyrazil za strýcem a tetou Hokový- mi do Moravské ulice, abych se zeptal, kde je klinika v Legerově ulici. Byli první, kteří mi řekli, že tělo je rozsáhle zasaženo a přežití vyloučené. Sestra tety byla doktorka, měla přesné informace. Nenechal jsem se odradit, přes jejich námitky hned šel do Legerovy s vírou, že možná pomůžu. Po cestě mi došla ta zdrcující informace a vzápětí jsem měl oči plné slz a třásla se mi brada. U pošty v Moravské ulici jsem přešel na druhou stranu, abych skryl obličej před lidmi, kterých tam byl shluk (Podobně jsem se zlomil po deseti letech, když měl bratr stejnou perspektivu po totálním selhání ledvin.) Šel jsem dolů k náměstí Míru, snažil se emoce podačit Pak mě přepadly pochyby, jestli v dané situaci nebude moje nabídka považována za plané gesto, za jakousi snahu po zviditelnění. Začal jsem se toho vyznění bát V tomhle rozpoložení jsem dorazil do Legerovy. Zastavil jsem se naproti klinice. Uviděl jsem herce Milana Macha, který odcházel od kliniky ulicí zády ke mně. Prý tam někde bylo nějaké studio a on šel asi na zkoušku. Nalevo bylo nákladní auto s otevřenými zadními dvoukřídlými dveřmi. Nejspíš Robur, nákladní Avie ještě neexistovaly. Byli u něj dva muži snad kolem pětatřiceti let, něco vykládali, kulisy nebo nějaké desky. Zeptal jsem se jich, jestli naproti je klinika, kde je Jan Palach. Šel jsem ulicí ke vchodu do kliniky. Chlapi mě pozorovali. Zapamatoval jsem si, že okna i tyto vchodové dveře nebyly odsazeny dovnitř objektu na šířku parapetu, jak je to běžné, ale byly navrch stěny a tvořily se stěnou domu jednu rovinu. Když jsem se zastavil u dveří, pánové se ozvali směrem ke mně: „Ty dveře sou zamčený, tam se nedostanete. Oni neotví- raj.“ Zaváhal jsem, pak jsem vzal za kliku, bylo zamčeno. Váhal jsem u zvonku. Pocit nezvaného hosta převažoval. Otočil jsem se pak na ty chlapy a šel k nim. Moje vojenská uniforma a moje směšné vzezření v ní je asi mátlo. Teď teprve jsem jim řekl, že jsem Honzův kamarád a že mu chci dát kůži. Na to řekli zcela rozhodně, že mají informaci od nemocnice a že podobná pomoc je zcela vyloučená. Potom jsem odešel. Soustředil jsem se na vnější okolnosti a zabýval se natolik intenzivně sám sebou, že mi vůbec nedošlo, jak strašně důležitá by pro Honzíka byla moje návštěva. Patřil k nám, kruhu z VŠE, rozloučil bych se s ním za všechny. Z věcí, které jsem v životě z nerozhodnosti nedotáhl, mě tahle mrzí nejvíc. Pocit studu z nepatřičného vnucování nebyl ničím ve srovnání s potřebou vyjádřit účast a podporu smrtelně zraněnému, který přinesl oběť nejvyšší. Trochu mě omlouvá, že jsem o smrtelném zranění v tu dobu nemohl mít jistotu. Tu měli jen lékaři, kteří na klinice o Jana pečovali. Pana Milana Macha jsem viděl po46 / nový POLYGON 1/2011 [pageend48]druhé osobně snad na Vánoce 1988, když dostával zboží v cukrárně Bílý Beránek (později Alfredo, dnes snad pizzerie bez názvu) na dnešním náměstí Franze Kafky kousek od kostela Svatého Mikuláše na vedlejším Staroměstském náměstí. Byl vzadu v kuchyni jako štamgast s dvěma taškami předvánočního nákupu. O těch dvou pánech u auta pochopitelně nic nevím. Až po mnoha letech jsem si uvědomil, že to mohli být příslušníci StB, kteří měli vchod do kliniky sledovat Pak v neděli 19. 1. 1969 Jan zemřel. Zúčastnil jsem se demonstrace studentů na podporu Janových požadavků a na jeho počest Bylo nás plné Václavské náměstí a pochodovali jsme na dnešní Pa- lachovo náměstí před jeho filosofickou fakultu. Zůstal jsem v davu, byla už tma, na Josefově vedle Pinkasovy synagogy díval jsem se na Rudolfinum a neviděl na ty, kteří přednášeli provolání. Vzpomínám na profesora Charváta, který hovořil o třechjanech z Univerzity Karlovy - Husovi, Opletalovi a Palachoví, kteří položili životy za pravdu. Pak se připravoval pohřeb. My jsme stáli čestnou stráž u rakve v Karolinu, bylo to den před pohřbem, 24. ledna 1969, kdy měl národ možnost se s Janem rozloučit Stál jsem tam v tento pátek dopoledne s kamarády a univerzitními hodnostáři na určenou dobu u rakve. Někteří jsme u rakve stáli i vícekrát Viděl jsem nekonečné množství věnců, bzučely (opravdu tehdy bzučely) kamery, mnohé z nich patřily Státní bezpečnosti. Poznal jsem ten zvuk na hřbitově v Lánech 7. března 1968 v den narození Prezidenta Osvoboditele. Prozradil jsem tehdy sousedovi svůj údiv nad množstvím cizích zpravodajů, protože jsem nikdy neviděl takové kamery (a magnetofony), měli je ležet na zemi, byly ještě v dřevěných bedýnkách. Poučil mě, že cizí jsou pouze kamery a magnetofony, zpravodajové většinou domácí a ke všemu se speciálním posláním. Pochopil jsem, že myslí Státní bezpečnost. V Karolinu kolem rakve pomalu procházel průvod těch, kteří chtěli vzdát Janu Palachoví hold a předtím museli stát čtyři až pět hodin v mrazu ve frontě. Díval jsem se jim do tváří. Někteří v nich měli zlost na ty, kteří Jana podle nich měli na svědomí, jiní se tiše poklonili, mnozí - i muži - plakali. Byl jsem napjat, plný emocí, hluboce dojat, uvědomoval jsem si tu majestátní velikost chvíle. Zaujali mě dva staří lidé. Pomalu přicházel vysoký muž, bělovlasý s plnovousem, s ostrými rysy jako starý mohutný dub a za ním žena, v šátku, s brýlemi, drželi se za ruce. V lednu byli pochopitelně v kabátech. Řekl bych, že přijeli z daleké moravské vesnice. Dle vzezření prostí lidé, rovní postavou a bezpochyby i svým charakterem. Žili už čtyřikrát déle než Jan. Muž se před rakví zastavil, pomalu poklekal. Sledoval jsem ho fascinovaně, jak si pomalu klekl až na zem a nakonec vyjádřil úctu mrtvému skloněním hlavy a dotkl se čelem země. Žena se pokusila pokleknout, ale byl to opravdu jen pokus, jen jednu nohu ohnula v koleni, klouby jí víc nedovolily. Měla je ztuhlé stářím a z toho mnohahodinového čekání. Muž pak vstal, žena se narovnala a pomalu odcházeli. Nezapomenutelný zážitek, i teď při vzpomínce mi běhá mráz po zádech. V roce 2003 ukazovala televize v premiéře Milotův několikaminutový film z Palachova pohřbu. Milota ty dva lidi filmoval, musel stát kousek ode mne. První záběr je z jejich příchodu do pokleku muže, pak myslím prostřih na rakev a na dalším záběru již odcházejí. Chybí několik chvil, ve kterých muž položil čelo na zem. Pro mě nejvypjatější okamžik života. Přitom ten prostřední záběr musí svitek obsahovat a sílaje v zobrazení celé scény, její roztržení a vynechání ústřední sekvence všechno rozmazává. Pánové v televizi měli nechat sekvenci vcelku, ponechat tam chybějící část Musí ji mít vždyť tvrdili, že se nic nevynechalo. Mělo by se to doplnit přestože emocionální prožitek dnešního nový POLYGON 1/2011 / 47 [pageend49]nezúčastněného diváka z těch dvou staříků nemůže být ani zlomkem toho, jak tehdy působili na mě. Je dnes naprosto zbytečné zabývat se úvahami o tom, zda Jan měl raději bojovat živý, či snižovat jeho čin zdůrazněním toho, že měl levicové názory. Jistěže je měl. Takových, včetně ohromného množství intelektuálů v minulém století, bylo plno a ještě hodně bude. Nebudu ani spekulovat o detailech jeho poselství, které zanechal na místě činu, když nebylo zrovna precizně formulované. Za zcela zásadní považuji, že před svým činem už dávno nebyl zasažen morem komunistického bludu. Dokázal z něj prozřít, rok 1968 měl ohromnou očišťující sílu a ta působila na všechny, kromě ignorantů, kterým Honza určitě nebyl. Sebeobětu- jící se Jan Palach nebyl tím Janem Palachem, který přišel uprostřed roku 1966 na Vysokou školu ekonomickou z mělnického gymnázia, obluzený levicovou ideologií jako víceméně naivní snílek, puzený svou hyperempatií a přehnaným smyslem pro spravedlnost Byl to úplně jiný Jan Palach, kterému daly fascinující události následujících let možnost korigovat představy o světě, dovědět se o strašlivých zločinech, gulazích a genocidě v sovětském Rusku, teroru padesátých let u nás a oprostit se od nekonečných komunistických lží. Ty čtyři měsíce po našem rozloučení byly pro něho nesmírně trýznivé. Znásilnili pravdu, celý národ - a on se s tím nemohl smířit Doufal, že jako on všichni lidé nebudou nové moci podléhat a nebudou s ní spolupracovat Každá podlá a lživá akce okupantů ho rozjitřovala, každý kolaborantský krok ho umenšoval a on proti jejich erozivním účinkům na pevnost pasivního odporu nemohl nijak bojovat Nesnesl křivdu, ponížení druhých, všemožné nespravedlnosti. Jako nikdo jiný se uměl hluboce vcítit do duše druhých a sám byl emocionální, i když své city ovládal, uměl se za práva druhých rozhodně postavit Nemohl s těmito vlastnostmi, které zaslouží úctu a pro jejich ojedinělou vyhraněnost u jeho osoby i obdiv, zůstat nečinný. Jeho čin byl proto hrdinným, protože byl zcela uvědomělým sebeobětováním za ušlechtilé cíle. Věřil, že svým činem vyburcuje ostatní k boji proti okupaci a porobě. V roce 1968, po letech temna, se uvolnilo v národě mnoho potlačovaných emocí a převažovaly ty pozitivní. Po dlouhé zimě propuklo jaro plné svěžesti. Bezprostředně po šoku ze sovětské okupace pak společný nepřítel upevnil vztahy mezi lidmi, podpořil pocit sounáležitosti, potřebu si pomáhat V době Janova sebeobětování v počínající normalizaci jsem s opovržením přihlížel, jak řada vrstevníků začala kolaborovat se zrádcovským režimem. Byl mi cizí vnitřní svět a motivace těchto zbabělců, kteří se snažili nedostatky sebevědomí kompenzovat posilováním formálních pozic, evidentním kariérismem. Projevy bezohledné mocichtivosti jako výsledek jejich sociálně patologických dispozic. Situace typická pro nemocnou společnostA naopak - existence těchto atributů je důkazem nemocné společnosti. Radu let pozorujeme mnoho projevů bezohledného jednání sobeckých antihr- dinů, omámených mocí a nic netušících o svém skutečném poslání statečně, čestně a skromně sloužit Jsme svědky všeprostu- pující korupce, lidských nul vyžívajících se z vyvyšování nad těmi, kteří neměli tu drzost krást podvádět obchodní partnery nebo je fyzicky likvidovat či lhát a podbízet se voličům. Sjednotitel takových, nemocný touhou po osobní moci, král destrukce a poškozování zájmů země, dotáhl svůj normalizační rozlet až k současnému triumfu. Jeho slouhové odsouhlasili zrušení poplatků ve zdravotnictví a odmítli prodloužit působení vojenského kontingentu v Afghánistánu. Pro osobní mocenské cíle byli ochotni zavrhnout to, co tvoří jádro jejich programu - solidaritu. 48 / nový POLYGON 1/2011 [pageend50]Úspory z mimořádně úspěšných dopadů drobných poplatků na pokles neúčelných návštěv u lékaře spolu s poplatky samotnými vytvořilo mnohamiliardové zdroje umožňující výrazně rozšířit nákladnou léčbu, například těžkých onkologických pacientů. Ubožáci to chtějí zmařit. Hlasování o vojenském kontingentu nás dostalo - pokolikáté už - do pozice zbabělého národa a ohrožovatelů životů svých vojáků. Hlasování zákonodárného výkvětu společnosti. Ostuda, ponížení země, větší než obě okupace z minulého století. Sedl jsem o Vánocích do auta ajel se Janovi na Olšany omluvit Položil jsem gerbery mezi květníky vřesu. Zašel jsem také na vedlejší Nový židovský hřbitov k hrobu Franze Kafky. Vedle rádia spojeného s pojmem svobody, které přestalo česky vysílat o deset let dříve, než bylo potřebné. Procházel jsem pomalu po hřbitově a s úctou patřil na náhrobky a myslel na osudy jednodivých rodin. U auta, když jsem měl sáhnout pro klíče, jsem si uvědomil, že celou hodinu chodím v pozoru. Kromě několika přidržení půjčené jarmulky před větrem, jsem měl ruce napjaté podél vzpřímeného těla. I bez vojenské přípravy jsem zaujal vážný slavnostní postoj. Bezděčně, v úctě před oběma jmenovanými, které bude znát svět ještě za tisíc let Jména těch z předchozí stránky nezaregistruje nikdy, pouze ostudu z jejich skutků. ■ Aktuálně k Palachoví - 15. ledna jsem byl na Olšanech u vzpomínky k výročí. Video Karla Rožánka je na tomto odkazu, http://master.ct24.cz/domaci/112653-cesi-dnes- -vzpominaji-na-studenta-jana-palacha/ Loni i letos jsem pak dlouho poseděl s organizátorkou paní Dr. Čajovou i Dr. Ca- dorinim, který akci na Olšanech, letos už patnáctieltou, inicioval. Takový den je pro mně balzámem na duši, když ze všech stran jsme zaplavováni informacemi o korupci a bídě ducha mezi vysokými politiky. Podobně mi pomáhá i Nový Polygon. Obrana Byzance a Třetí Rím VLASTIMIL PODRACKÝ V prostředí neznalosti vlastní historie se mohou šířit různé mýty, které obvykle slouží nějaké ideologii, ať už takové nebo onaké. Takovými mýty jsou mimo jiné také představy o středověké Byzanci, která si dovolila vyslat na Velkou Moravu slovanské věrozvěsty Cyrila a Metoděje, jako o nebezpečné totalitářské velmoci, která se pokoušela „vyrvat“ Moravany a Čechy z náruče blahodárného a svobodomyslného Západu. Zároveň ovšem i v Rusku dnes vzniká nebezpečný mýtus Třetího Říma, prý jakéhosi odkazu Byzance Rusku, jakési pověření Moskvy sledovat linii předchozích dvou Římů, tedy onoho starověkého, a potom středověkého, kterým byla právě Byzanc. Pokusím se o Byzanci uvést jen několik základních historických faktů. Byzanc byla velmoc, která chránila tisíc let Evropu před nájezdy východních národů: Hunů, Arabů, Chazarů, Tatarů, Ta- merlána a dlouho odporovala Turkům, až jim nakonec podlehla. Její pád se projevil příchodem Turků až k Vídni, kde si teprve pozdě Evropa uvědomila (mnozí ovšem si to neuvědomují dodnes), co vlastně pro ni Byzanc celých tisíc let dělala. V době, kdy Byzanc vyslala na Velkou Moravu křesťanskou misii vedenou bratry Konstantinem a Metodějem, byla vyspělým státem daleko převyšujícím jakýkoliv nový POLYGON 1/2011 / 49 [pageend51]jiný v Evropě. Jedině muslimské emiráty v Al Andaluz na jihu Pyrenejského poloostrova se jí mohly rovnat Misie, pokud by pokračovala a styky se opakovaly, by byla požehnáním pro zaostalou Velkou Moravu, která od dosud zaostalého Západu toho nemohla mnoho očekávat a také nic dobrého neobdržela. Připomeňme si jenom, že západní velmož se od byzantského odlišoval již čichem. Zatímco na Západě se velmožové nemyli a koupání bylo spíše podezřelým činem, v Byzanci bylo několik veřejných lázní, koupat se bylo samozřejmostí a mazat mastmi také. Samozřejmě, že v muslimských zemích to bylo také tak. Proč byl Západ zaostalý? Skládal se z barbarských germánských a slovanských národů a části bývalé Římské říše byly zničeny. Nezapomeňme, že kdysi vyspělá Itálie prožila mnoho útoků barbarských kmenů, které ji rozvrátily, naposledy to byli germánští Langobardi, kteří ji téměř doslova přeorali v sutiny a jen díky pomoci Byzance tomuto osudu unikl Rím, Benátky a některá opevněná města na pobřeží, která se potom mohla stát semeny nové středověké kultury. Bývalá římská provincie Galie, dnes známá jako Francie, se jen pomalu vzpamatovávala z destruktivních bojů s germánskými Franky a Burgundy. Nechci tvrdit, že Velká Morava byla vyspělejší, nicméně sejí mohla stát styky s Byzancí. Misie Konstantina a Metoděje byla kulturním požehnáním, jak se lze dozvědět i z vykopávek v Mikulčicích, kde je mnoho předmětů z východní vyspělé oblasti a stavby byzantského stylu ve městě, které svými rozměry mohlo soutěžit s předními v tehdejší Evropě. Nešlo tedy jen o misii náboženskou, ale i kulturní, což možná kníže Rostislav věděl, a proto o misii požádal, protože kultura se zprostředkovávala pomocí náboženství. Fáma o zlé, úpadkové a diktátorské Byzanci by asi neměla příliš velkou odezvu, pokud by se o naší minulosti více a pravdivě informovalo místo vyprávění falešných příběhů. Mluvit ve středověku o diktátorství je ošemetné, protože všechny státy byly založeny na neomezené moci císaře, krále či knížete. Násilné převraty a některá údobí násilí v Byzanci jsou známá, protože tam existovala vyspělá literatura, která je zachytila v plné parádě, což svědčí o kritickém myšlení a určité svobodě. V západní Evropě se o tehdejší současnosti mnoho nepsalo, protože prostě se i jinak psalo velmi málo a je k dispozici jen několik kronik a útržkovitých zpráv, většinou podezřele politicky korektních. Byzanc vznikla z bývalé Východořím- ské říše, z oné východní části rozdělené dřívější světové velmoci. Převzala ze starého Ríma celý jeho odkaz, filozofii a kulturní prostředí. Politické zřízení bylo téměř shodné. Zůstal i senát, tedy jakési zastoupení občanů střední třídy, který potvrzoval císaře ve funkci zároveň s římským lidem. Císař býval senátem schválen a lidem provolán na veřejném shromáždění. Feudalismus v Byzanci nebyl. Byl to občanský stát. Systém byl centralizovaný a občané měli povinnosti bojovat a platit daně, tedy přesně to, co se v Evropě začalo prosazovat francouzskou revolucí, tedy přibližně tři sta let po pádu Byzance. Na jedné straně byla větší pravomoc císaře oproti feudálnímu systému, ale také větší možnost strukturálního pohybu. Známý patriarcha Fotios byl bývalý řemeslník. Císaři byli sice dědiční, nikoliv však absolutně, většinou je vystřídali vojevůdci jako kdysi ve starém Římě; císař musel projevovat jakési schopnosti, jinak mohl být odstraněn. O tom, že občan Byzance byl svobodnější a vzdělanější než západoevropský feudální nevolník, není vůbec sporu. Systém byl velmi funkční a tisíciletá existence této říše to potvrzuje. Její pád nebyl zaviněn vnitřní slabostí, ale silou vítězů a nedostatečnou pomocí Západu, který nebyl nikterak vděčný, naopak křížové výpravy, které částečně sklouzly k boji proti Byzanci místo proti nevěřícím, silně podlomily její sílu. 50 / nový POLYGON 1/2011 [pageend52]Byzanc byla křesťanská velmoc a nečinila rozdílu mezi národy, pokud byly křesťanské. Proto také mohl vytvořit sv. Konstantin slovanské písmo a přeložit z řečtiny do slovanského jazyka literaturu, kterou potom vzal s sebou na svoji misii, aby Moravany vzdělával. Totéž dělali s Gruzíny, Armény a Chazary. Mělo to obrovskou výhodu. Taková misie mohla z místních lidí vytvořit velmi rychle a účinně kněze, kteří se nemuseli učit cizí jazyk (jako na západě latinu) a hned byli použitelní (stačilo znát abecedu), zřejmě ve velkém počtu, k další misii. Zároveň tím v místním jazyce vznikla literatura a základ kultury. Totéž se stalo na Moravě a nemysleme si, že to nemělo význam. Jestliže to brzy skončilo, můžeme jen litovat Prospěch z toho měly ty národy, ke kterým se vyhnaní slovanští kněží z Moravy uchýlili, tedy Bulhaři a následně Rusové. Byzanc to podporovala a v Rusku působili jak kněží bulharští, tak i byzantští, ale jazyk byl slovanský, aby liturgii lid rozuměl. Staré ruské kroniky vznikly slovanským jazykem v době, kdy vznikaly na západě latinské. Konečně ani Rusko před tatarským vpádem nebylo zaostalé a vyvíjelo se zároveň s ostatními národy. U nás bychom byli dále, protože misie se dostavila o století dříve. Domnívat se, že přechod k západní mocenské a náboženské oblasti byl pro nás tenkrát přínosem, je omyl. Kulturně určitě ne. Latině lid nerozuměl, kněží museli vystudovat na některé misijní škole v zahraničí, naučit se latinsky, aby přečetli knihy, které v jiném jazyce nebyly. Proto zpočátku převládali cizí kněží, kterým lid nerozuměl a měl k nim odpor. To nemohlo být předností k šíření víry a kultury. Nicméně mocensky to bylo prosazeno. V Německu a ostatních nerománských zemích na tom byli podobně, takže se časem ustanovil určitý systém, aby to nevadilo. Lid liturgii nerozuměl, ale alespoň kázání bylo v jeho jazyce. Kněz si tedy texty přečetl v latině a potom je v domácím jazyce přednášel. Přitom si mohl přednášet, co chtěl, zpětná kontrola nebyla. Následná nenávist proti slovanské bohoslužbě a knihám měla racionální základ: Udržovala lid i velmože v negramotnosti a nadvláda latiny dlouho blokovala domácí literaturu. Představme si, o kolik bychom byli dál, kdyby byly knihy v jazyce lidu srozumitelném a stačilo se naučit abecedu. Jedinou výhodou bylo, že vzdělanci se domluvili latinou v celém prostředí západního křesťanství. Nejlepší bylo používat obojí, což byla asi snaha racionálně myslících velmožů té doby. Také východní vlivy jen tak neustaly. Zajímavý je šátek sv. Ludmily, který nosila a kterým byla uškrcena, uchovávaný dodnes jako relikvie u jejího hrobu na Pražském hradě. Je to byzantský luxusní předmět s řeckým nápisem. Takové nosily ženy velmožů v Byzanci. Těžko to byl asi jenom šátek, který z té oblasti pocházel. Koupala se snad kněžna Ludmila a mazala mastmi? Její potomci to už určitě nedělali. Slovanský spisovný jazyk byl výhodou, které se vzdát nebylo jednoduché. Přežíval hodně dlouho. Znali jej sv.Václav, Ludmila a Vojtěch. V tomto jazyce byly sepsány legendy o sv. Ludmile a Václavovi, tedy lidech žijících sto let po Velké Moravě. Centrem byl Sázavský klášter, který měl styky s Východem, protože tyto legendy se našly v Rusku dokonce v jazykovém podání, které neslo stopy češtiny. Možná by se daly považovat za první české knihy. Jak přišli Bulhaři a Rusové k českým světcům? Odkud přišlo, že stavěli chrámy zasvěcené sv. Ludmile a Vjačeslavovi a křtili těmito jmény děti? Dokonce v samotné Byzanci byli tito světci známi. A to byli mučedníci z doby, kdy už měly být české země pevně zakotvené na Západě a s Východem prý neměly nic společného. Ale jiní západní svati na Východě neměli platnost Považovala tedy východní oi- kumena České království za svoji oblast? K tomu ale musely být nějaké důvody nový POLYGON 1/2011 / 51 [pageend53]ještě dlouho po schizmatu, protože kulty těchto českých svátých se šířily v Rusku vil. století. Po velkém schizmatu, rozdělení křesťanství na východní a západní v r. 1054, byla česká knížata pod velkým tlakem na likvidaci všech východních vlivů. Kníže Vratislav, který se zároveň stal prvním českým králem a proslavil se v bojích za zájmy císaře, si mohl dovolit vzdorovat a chránit Sázavský klášter. Klášter byl nakonec zrušen až jeho synem Břetislavem v r. 1094, tedy čtyřicet let po schizmatu a dvě století po pádu Velké Moravy. Mniši odešli pravděpodobně do Ruska i s celou knihovnou a mnoha překlady z latiny do slovanštiny. Žaltář, kdysi vytvořený na Sázavě, potom kterýsi ruský vládce daroval francouzskému králi jako vzácnou relikvii a francouzští králové na něj přísahali při korunovaci. Později se stal senzací. Domnívám se, že se mnoho knih ztratilo nebo bylo později zničeno, když vznikla na Západě nenávist k východnímu křesťanství. To bylo ale až dost pozdě, takže se dá předpokládat, že ještě nějakou dobu působily, stačilo se naučit písmenka a byly vesměs čitelné, tedy i pro nějaké polovzdělance a neznalce latiny. Dovedu si představit, že se někde uchovávaly generace, nicméně se jedná o dobu tak vzdálenou, že těžko by se jen tak v lidu zachovaly staletí, aby jejich existence byla někde zachycena. Nicméně povědomí existovalo a Karel IV potom založil klášter Na Slovanech v Praze, kde se opět použila slovanská liturgie, ale význam byl spíše symbolický. Státotvorně myslící panovník to přiřadil k české tradici, stejně jako sv. Václava a Vojtěcha a další symboly české státnosti. Je také otázka, zda v té době již texty přivezené králem z Chorvatska byly čitelné jen po naučení abecedy. Proto už velký význam neměly bez nějakého slovníku a také proto, že už neobsahovaly nic nového. Ale vraťme se k Rusku. Jestliže dnes Rusové nazývají Moskvu Třetím Římem (druhým byla Byzanc), je to dosti odvážné a nijak moc to nesedí. Rusko převzalo kdysi byzantský odkaz a mohlo se stát vyspělým státem. Jenže se jím nestalo díky tatarské nadvládě, která v Rusku trvala od 12. století tři sta let, politický odkaz Byzance zničila a kultura se zachovala v jakési lidové formě. Po osvobození z tatarské nadvlády se politická struktura jen velmi pomalu měnila podle evropského vzoru. Dnes má Rusko především většinu věcí převzatých z Evropy, která je pro něj stále vzor, bohužel převzalo i marxismus. Bolševismus jistě nebyl dědictvím Byzance, ale úpadkové Evropy a tatarských metod. Nebyl to odkaz Říma, ani prvního, ani druhého, ale mongolských stepí a přihlouplých evropských intelektuálů. Srovnávat vůbec politické uspořádání Ruska s Byzancí je naprosto od věci. Nechápu, jaké poselství by měl dnes Třetí Řím nést V čem může být Rusko vzorem ostatním? Pokud by si ovšem vzalo za vzor první dva Římy a vypracovalo se k dnešku podle jejich odkazu, potom by muselo být demokratické, svobodné a vzdělané. ■ SPOLEČNOST: O kořenech pravých i nepravých ANDREJ RUŠČÁK Patří k určitému bontonu hovořit o tom, jak upadá pocit sounáležitosti s vlastí, přesto ovšem málokdo se pokouší o vymezení toho, co ta vlast a česká identita vůbec znamená. Tuto otázku jsem si poprvé položil před mnoha lety a od té doby se na ni snažím najít odpověď, a to s velmi jasným cílem: Budu-li vědět, co je česká identita, budu se s ní moci dobře vyrovnat Přiznám se, že jsem měl s českým původem jistý čas problém. Jak jsem ale zjis52 / nový POLYGON 1/2011 [pageend54]til v průběhu poznávání opravdových českých dějin, tedy ne těch čítankových, můj problém nevycházel ani tak z toho, že by mi vadilo z českých zemí pocházet, jako spíš to, že jsem se zkrátka nemohl s čítankovým obrazem Čechů identifikovat Tento obraz mi totiž připadal umělý, s určitou pachutí. Přesto ale z dnešního pohledu musím říci, že jsem se velmi mýlil a že jsem mnohým opravdovým Čechům, Moravanům a Slezanům křivdil. Pátráme-li po tom, kým obyvatelé českých zemí jsou, co je spojuje i rozděluje ajaká je jejich zemská (zde se omlouvám, ale slovo národní mi nejde docela přes prsty) identita, zjistíme, že jde o příslušnost k něčemu velice umělému. K něčemu, co nemá žádnou tradici a bylo založeno v hlavách obrozenců 19. století. Pikantní je to zejména tehdy, když si uvědomíme, že lidé žijící v této umělé identitě vlastně totéž zazlívají Evropské unii a jejím duchovním otcům. Abychom mohli popsat, co identitou našich lidí je, musíme nejdřív říct, co jí není. Není pravdou, že by smyslem českých dějin byl zápas proti „germánskému živlu“. Stejně tak není pravdivé tvrzení, že Češi tvoří kulturní monolit od Aše po Jablunkov. Dále je velmi problematické říci, že 28. října 1918 byl obnoven suverénní český stát. Velmi na hraně je i výběr národních hrdinů - Sabina a Frič toho udělali pro české země a jejich věhlas méně než třeba maršál Radecký či šumavský básník a malíř Adalbert Stifter. Tvrdit, že prvorepublikové Československo bylo ideální zemí proto, že demokracie v něm byla kvalitnější než v Polsku, Maďarsku, Rumunsku či jiné „východní“ zemi, je rovněž ošemetné - Země Koruny české totiž po všech stránkách do vzniku první republiky byly hodny srovnání ne s Rumunskem, ale se Švédském či Švýcarskem. Dále je třeba vyvrátit mýtus o tom, že Česká republika je národním státem. Není. Česká republika je státem občanským, státem patřícím občanům z Čech, Moravy a Slezska (viz Preambuli k Ústavě ČR). Národním státem bylo ovšem prvorepublikové Československo, které, z definice zanesené v preambuli k Ústavě z roku 1920, bylo státem patřícím blíže nespecifikovanému „národu československému“. Z politické praxe ovšem lze číst mezi řádky: „národu českému“. Chceme-li po tom, kým jsou občané České republiky pátrat, je potřeba si především uvědomit rozdíl mezi Čechy, Moravany a Slezany, nastíněný už v současné ústavě. Češi, Moravané a Slezané jsou třemi odlišnými národy - bereme-li národ jako entitu sdružující lidi o stejném kulturním základě, kteří mají společné politické zájmy. Podíváme-li se totiž na kulturu, zjistíme, že Plzeňák bude mít blíž k Bavorům nežli k Hané, a takový Brňák bude mít blíž k Vídni nežli ku Praze. O Slezanech, kteří jsou, podobně jako Švýcaři, mnohojazyční (mluvící slezský, polský, německy či česky) ani nemluvě - ti jsou národem samým pro sebe. Chceme-li tedy na to, kým jsou Češi (ve smyslu Tschechen, nikoliv Böhmen), odpovědět, musíme si uvědomit, že máme co do činění se třemi různými národy, které nemají příliš silný společný kulturní základ. Kdo tyto rozdíly ignoruje a staví rovnítko mezi identitu celku a nejmenší- ho společného jmenovatele zmíněných tří množin, dostane jen velmi malý průnik, který je dosti kulturně chudý. Přitom kultura českých zemí chudá není - čím více člověk studuje samostatně českou, moravskou či slezskou kulturu, tím větší úctu ke všem třem musí nutně mít, neboť jsou nesmírně hluboké. Ovšem pozor - každá zvlášť. Jak jsem předeslal výše, je naivní se domnívat, že k naší zemi patříjenjediný jazyk, a to spisovná čeština. I Češi či Moravané byli, tak jako jsou dosud Slezané, vícejazyční. Mluvili buď česky, některým z moravských nářečí, či různými dialekty rakouské němčiny - s jedinou výjimkou, nový POLYGON 1/2011 / 53 [pageend55]a sice egerländer, kterým se mluvilo na Chebsku a který byl rakouské němčině vzdálenější. Bylo běžné, že lidé mluvili jedním a rozuměli oběma jazykům, nebo oběma přímo mluvili. Tak či tak, nebyl problém, aby si český rodilý mluvčí s mluvčím německým vzájemně rozuměli. Je důležité upozornit na to, že německy mluvící obyvatelé Kotlinky nebyli Němci o nic víc, než jsou Němci německojazyční Švýcaři či Lichtensteinové. Jistě, jednotlivci hlásící se k „Velkoněm- cům“ existovali, ale jejich počty byly zanedbatelné vzhledem k celkovému počtu německy mluvících obyvatel v českých zemích. Podobně to bylo i na českojazyč- né straně - člověka nedělalo Čechem to, jak mluvil, ale kde žil. Předválečný Čech byl hrdý na své češství - v tom smyslu, odkud pocházel, velmi silně, protože měl nač být hrdý. Češi byli pověstní svým fortelem a byli ceněni jako velmi schopní lidé. Měli průmysl na světové úrovni. I Moravané byli známí; například dodnes ve Spojených státech funguje Moravská církev - evangelická církev, která vysílala své misionáře mezi severoamerické, jihoamerické, karibské, australské a grónské domorodce. Moravu rovněž proslavily i vědecké osobnosti, například Johann Gregor Mendel. Tito misionáři byli známí tím, že lidem naslouchali, žili s nimi a měli k nim respekt, jako ostatně jedni z mála. Na svou dobu byli nesmírně pokrokoví. Slezané zase měli svůj průmysl, na který mohli být patřičně hrdí. Přes to všechno vznikla, zejména v Praze a ve východních Čechách, skupina lidí, o nichž se dnes učíme v čítankách jako o „buditelích“, kteří by se dali rozdělit principiálně do dvou kategorií. První kategorií byli německy mluvící měšťané, kteří se rozhodli češtinu obnovit a pro potřeby devatenáctého století ji modernizovat To dělali zejména ze zvědavosti a z touhy tvořit. Druhá kategorie seskupovala lidi, kteří byli česky mluvícím ekvivalentem „Velkoněmců“, čili nacio- nalisty, pro něž bylo češství „povoláním“, podobně jako je například čemošství „povoláním“ pro členy americké Strany černých panterů. Tak, jako se ovšem zpravidla „profesionální černoši“ nezajímají o komunitu, kterou si berou do úst ani „profesionální Češi“ to zpravidla nedělali. Zato posléze vyrostli ve skupinu, kterou si privátně označuji jako „imperiálni Čechy“ - čili skupinu lidí, kteří měli komplex z toho, že Češi nemají takové impérium jako Angličané nebo Francouzi a hodlali to napravit od roku 1918 skrze aparát první republiky. Podíváme-li se na status Podkarpatské Rusi, nelze ji brát jinak než jako kolonii „imperiálních Čechů“. Ostatně ke Slovákům, či polský mluvícím Slezanům se tito lidé nechovali o moc lépe. „Imperiálni Češi“ ovšem nemají na svědomí jen příkoří vůči jiným - německoja- zyčným Cechům, Moravanům, Slezanům, Polákům, Slovákům, Maďarům či Rusí- nům, ale i vůči Čechům samotným. Mnoho Čechů bylo loajálních k c.k. monarchii, za kterou statečně bojovali za první světové války, i v roce 1866. Není pravdou, že Češi byli ztělesněním Švejkovým - v alpských průsmycích se ukázali jako jedni z nejlepších a vydobyli si respekt i u svých oponentů na druhé straně fronty. Přesto jejich hroby ve Slovinsku a v Rakousku dnes pustnou a památka po nich je zavátá časem. Takových Čechů byla většina. To, že si dnes kroje a lidovou kulturu spojujeme zejména s Moravou, je důsledkem cílené likvidace pravého češství. Toho češství, které mělo rovněž své kroje, své lidové slavnosti a svou kulturu - ovšem dost blízkou kultuře německé. Bohužel během proudu času bylo toto kulturní bohatství překryto nánosem „velkočešství“, které, na rozdíl od normálního češství, bylo nepřátelské vůči Západu, neevropské, rusofilní a izolacionistické. Naneštěstí skrze ruce Jiráskovy, Benešovy, Gottwaldovy či Nejedlého se z „velkočešství“ stala jediná společensky přijatelná varianta 54 / nový POLYGON 1/2011 [pageend56]české identity. Tahle nabubřelá, arogantní tvář češství dodnes - právem - popuzuje mnohé Moravany či Slováky. Hovořím-li tedy o lásce k domovině, nad níž zejména po odchodu do zahraničí přemýšlím více a více, mám na mysli lásku k té staré zemské tradici, stavící místo bořící; tradici cítící úctu k druhým národům, nikoliv povýšenectví. Tak, jak mám rád toto staré, „normální“ češství, tak citlivě popsané např. perem Eduarda Basse, znechucuje mne to umělé, nacionalistic- ko-komunistické šovinistické velkočešství se svým heslem „proti všem“, zejména pak proti Evropě, proti Západu. Sentiment arogantní a kádrující, takový, který budí pocit, že jeho národ ví na světě všechno nejlépe a nepotřebuje ničí radu. Zde je ovšem potřeba říci - takové „češství“ je pouze umělým konstruktem některých buditelů a prvorepublikových politiků. Nezbývá tedy, než zemím českým popřát, aby se na své pravé kořeny rozpomněly a zášť dvacátého století nechaly daleko za sebou. Myslím, že to není nemožné, protože hranice jsou opět otevřené a především mladí lidé už zase mají možnost vyrážet do světa na zkušenou. To jim umožní podívat se z dálky a s odstupem na svou vlast a vidět ji takovou, jaká doopravdyje. ■ Prameny: Ústava České republiky Ústava Republiky československé (1920) Günter Kunzmann: Egerland: Kulturerbe in der Mitte Europas; Gedanken bei Ausflügen vom Vogtland ins Egerland auf der Suche nach Kultur und Geschichte zweier Nachbarn im vereinten Europa J. E. Hutton: History of the Moravian Church Česká televize, studio Ostrava: Ta naše povaha česká: Milost pro monarchii Ladislav Karel Feierabend: Politické vzpomínky Vzpomínky ing. Josefa Nechanického pocházejícího z krkonošských Sudet Autor je politolog, absolvent MA in European Studies v Centre for European Studies na Jagellonské univerzitě v Krakově, v současné době studující LLM v evropském právu na European Law School Maastrichtské univerzity, nezávislý publicista, člen norské asociace přátel evropské integrace „Europeisk Ungdom" a redaktor serveru Nekorektně.com. Žije v Nizozemí. První český eurokomunista a „karlínští kluci“ JAN SCHNEIDER Leopold Grünwald je živým příkladem takzvaného austromarxismu, který vznikl na půdě rakousko-uherského mocnářství, neboť téměř celý svůj život zasvětil dvěma komunistickým stranám - československé a rakouské, u jejichž kolébek také stanul jako jeden z prvních. Vyloučen byl později jenom z jedné - z té rakouské, ale na přímý zásah generálního tajemníka československých komunistů Gustáva Husáka, protože plně podporoval Dub- čekovu reformní politiku. Neobešlo se to tehdy bez tiskové kampaně v československých médiích: funkcionářský Život strany s Grünwaldem zúčtoval v článku Život renegáta a Rudé právo mu dokonce věnovalo úvodník, v němž odhalovalo jeho zradu Československa novinářským stylem padesátých let a v žargonu Urvál- kových „obžalob“ v procesu se Slánským. Působilo to poněkud groteskně, neboť necelý rok předtím, v roce 1968, Rudé nový POLYGON 1/2011 / 55 [pageend57]právo přineslo zprávu, že Grünwaldovi byla udělena stříbrná medaile za zásluhy o přátelství a úzkou spolupráci rakouských a československých komunistů. Ale v důsledku nové bolševizace KSČ bylo po srpnu 1968 ze strany vyloučeno půl milionu členů a na černé listině režimu se octli také zahraniční sympatizanti s obrodným procesem, mezi nimi i četní vysocí funkcionáři západoevropských bratrských stran. Kdyby Leopold Grünwald nepatřil k trpasličí, i když sovětské obryni bezmezné oddané rakouské komunistické straně, a hlásil se třeba k italským komunistům, žil by patrně dodnes s partajní legitimací v kapse. Ale Husákova pomsta za jeho podporu Dubčeka uspíšila proces Grün- waldovy proměny ze stalinisty na slovo poslouchajícího Moskvu v dnešního kritického marxistu. „WANDLUNG“ („Proměna“) - tak se jmenuje několikasetstránková dokumentace Leopolda Grünwalda, která je dnes uložena v Sudetoněmeckém archivu, sídlícím na mnichovské Thierschstrasse. Měla by ovšem také být plně k dispozici zájemcům v pražském Ústavu dějin KSČ a Grünwald by jistě nic nenamítal proti tomu, kdyby se jeho práce stala zárodkem knihovny nové specializované instituce - jakéhosi Ústavu dějin sude- toněmeckých komunistů, který by mohl sídlit třeba v Ústí nad Labem, v Liberci nebo v Trutnově, jenže na něco podobného intemacionalistický Husákův režim nepomýšlí. Ke svým sudetoněmeckým soudruhům se čeští komunisté vskutku nezachovali bratrsky, ačkoliv všichni společně prožili útrapy protinacistické ilegality a duševní muka moskevské emigrace v době Stalinova paktu s Hitlerem. Čeští komunisté se po válce vrátili domů jako vítězové, kdežto jejich sudetoněmeckým soudruhům byl exil v Rusku uměle prodloužen, aby nekomplikovali problém odsunu Němců ze Sudet Tato nevděčnost a nedůvěra se tenkrát Grünwalda hluboce dotkla, proto později odmítl lukrativní stranický post v Praze, který mu byl nabídnut a ze Sovětského svazu se vrátil, když mu to Sověti milostivě dovolili, ke konci roku 1946 - nikoliv však do Československa, nýbrž do rodné Vídně. Zatímco jeho někdejší spolubojovníci - Gottwald, Kreibich, Geminger a další - po únoru 1948 plnými doušky vychutnávali dosaženou moc, Leopold Grünwald trpělivě agitoval pro komunistickou minipartaj, jejíž politický význam v poválečném Rakousku povážlivě klesá. Jak popisuje ve své rozsáhlé autobiografii, jejíž zkrácené znění ke konci roku 1979 vydalo vídeňské nakladatelství Verlag der Wiener Volksbuchhandlung, onen proces proměny stalinisty v kritického marxistu a přesvědčeného demokrata v něm začal probíhat po dvacátém sjezdu Komunistické strany Sovětského svazu. V té době se mu také vybavovaly osobní vzpomínky na prvního českého eurokomunistu a jeho boj proti takzvaným „karlínským klukům“. Ale než se plně věnujeme tomuto rozhodujícímu úseku Grünwaldova života, musíme alespoň heslovitě uvést několik biografických údajů: narodil se roku 1901 ve Vídni, předci z otcovy strany pocházeli z jižní Moravy, rodiče matky z okolí Bratislavy. Otec, typický rakouský sociální demokrat, vzbudil v chlapci zájem o marxismus. V roce 1918 se rodiče přestěhovali do Králík, kdežto Leopold zůstal ve Vídni, studoval obchodní akademii a politicky pracoval v levém křídle sociálně demokratické strany, představovaném jmény Robert Danneberg, Max Adler a Anna Feyová, z něhož vznikla rakouská komunistická strana, jejíhož ustavujícího sjezdu se Grünwald účastnil jako zapisovatel. Byl také při tom, když se v červnu 1919 na popud emisara maďarské republiky rad Ema Bettelheima rakouští komunisté pokusili o puč. Ale celá tato akce, která do dějin komunismu vstoupila pod názvem „bettelheimiáda“, skončila naprostým fiaskem. Leopold se musel nějakou dobu skrývat, než mohl opět studovat A když 56 I nový POLYGON 1/2011 [pageend58]pak onemocněl plieni chorobou, odejel do Cech za rodiči do Králík, aby se na zdravém vzduchu Orlických hor náležitě zotavil. Ale do Vídně se už zpátky nevrátil. Ke konci roku 1919 se stal občanem Masarykovy Československé republiky. Vstoupil do sudetoněmecké sociálně demokratické strany, kde se přidal na stranu levice. Spolupracoval s Karlem Kreibi- chem a Aloisem Neurathem, aby nakonec zvolil dráhu revolucionáře z povolání. Ke konci roku 1920 byl již tajemníkem strany pro východní pohraničí. V březnu 1921 se účastnil zakládajícího sjezdu německé sekce KSČ, který se sešel v libereckém předměstí Paulsdorfu. Leopold Grünwald o tom píše: „První komunistickou stranou na území Československa byla ta naše- sudeto- německá! I když jsme na to byli patřičně hrdí, netrpělivě jsme čekali na mnohem silnější českou levici. Proč se ještě zdráhá? Ze by na tom měl vinu onen starý oportu- nistický Adam, jehož se soudruh Smeral nemůže zbavit? Tak zněl titulek v našem libereckém deníku Vorwärts. Rozhodnutí padlo až v srpnu 1921, na třetím světovém sjezdu Komintemy v Moskvě. Šlo o sjednocení českých, slovenských, německých a rusínskych soudruhů v jedinou Komunistickou stranu Československa. Moskva radila, aby Šmeral udělal dva kroky doleva a Karl Kreibich jeden doprava. Ale v podstatě šlo o něco jiného: zárodkem tohoto zdráhání byl Šmeralův odpor proti tomu, aby politika a taktika strany byla řízena z Moskvy. Konečně v říjnu 1921 došlo ke sloučení jednotlivých národních sekcí v jedinou KSČ. Na tomto zakládajícím sjezdu jsem přišel poprvé do osobního styku se Šmeralem. Slíbil mi, že přijede k nám do Trutnova. V této „bráně ke Krkonoším “jsem byl, jak se říká, děvčetem pro všechno - byl jsem okresním tajemníkem strany, redaktorem novin Ostböhmische Arbeiterzeitung, putovním řečníkem a kolportérem tisku. Na domě, v němž byl trutnovský sekretariát strany, ba i na jiných místech v okolí, kde jsem tenkrát působil, byly ještě v roce 1968 pamětní desky, připomínající mou činnost jakožto jednoho ze zakládajících členů KSČ. V době posrpnové normalizace Československa byly odstraněny.“ V kapitole nazvané Smeral - první eu- rokomunista Leopold Grünwald píše: „Šmeral splnil svůj slib a představil se širokému trutnovskému publiku, v němž byli Češi i Němci, na velkém shromáždění. Již pouhé jeho jméno přitahovalo. Ohromil své posluchače hned prvním tvrzením, že KSC nezamýšlí provést revoluci podle ruského vzoru. „Naše revoluce,“ vysvětloval, „bude možná obtížnější než ruská, ale na jejích plodech se bude podílet mnohem více lidí. Také řemeslníci, drobní živnostníci a úředníci zaujmou v socialismu přiměřené místo. KSČ nemá v úmyslu sáhnout na uspořené haléře drobných lidí,“ zdůrazňoval. Na výkřik ze sálu: „Ajak je to s tou vaší diktaturou proletariátu?“ Šmeral odpověděl: „U nás buď bude existovat socialismus s dobrovolnou účastí velké většiny občanů státu, nebo nevznikne nic! Proč bychom měli ustavit násilnou vládu nad lidem, když je přece jasné, že každá diktatura bez souhlasu mas je odsouzena ke zkáze?“ Z pléna se ozvaly německé výkřiky: „Pryč s právem na sebeurčení! Zaveďte plnou rovnoprávnost Němců!“ Šmeral okamžitě reagoval: „Samozřejmě, že jeden národ nemůže mít výsady oproti a na úkor jiných, ale to platí i pro národní menšiny. Když nám - komunistům budete důvěřovat, bude v tomto státě snadnější dosáhnout plné rovnoprávnosti, neboť my máme stoupence ve všech národech republiky. A tak můžeme v ČSR uvolnit cestu pro švýcarské řešení národnostní otázky.“ Šmeral byl suverénním pánem tohoto shromáždění. Nás komunistů bylo v sánový POLYGON 1/2011 / 57 [pageend59]le asi dvě stě, těch ostatních téměř tisíc. A přece nedošlo ani k náznaku nějakého incidentu. Mnoho z toho, co tehdy Smeral říkal, neodpovídalo propagandistické linii strany, ale právě tyto jeho svérázné a populární interpretace patřily k jeho nejsilnějším přesvědčovacím prostředkům. Vyprávěl o svých rozhovorech s Leninem a jinými sovětskými vůdci, v nichž si prý potvrdil, že představa ruské revoluce jakožto klasického a závazného modelu pro sociální revoluce ve všech zemích je pouze bláhovým omylem Západu. Odvolávaje se na Trockého prohlásil, že nikdo nemusí mít strach před Rudou armádou, protože ta se prý postupně promění na lidovou milici, aby se tím před celým světem demonstroval obranný charakter sovětského Ruska. To, co Smeral po svém návratu z Ruska roku 1920 neustále a všude prohlašoval, plně odpovídalo jeho politickému realismu. Zásadně odmítal, aby se přikrašlovaly katastrofální hospodářské potíže a jiné negativní stránky tehdejšího sovětského života a pokaždé zdůrazňoval, že se ve střední Evropě nesmí kopírovat ruský komunismus. A právě za to ho nejvíce napadali karlínští kluci, jak se přezdívalo radikálním ultralevičákům v KSČ. Viděno dnešníma očima, Smeral už tenkrát ve dvacátých letech vystupoval jako reformní komunista, neochvějně hájící demokratický charakter své strany a její nezávislost na cizině. Ze se s tou linií neprosadil a nakonec skončil pod koly takzvané bolševi- zace KSČ, to je ovšem jiná věc. Ale to, že šmeralismus obsahoval prvky dnešního eurokomunismu, postřehl již ve třicátých letech Paul Reiman ve svých Dějinách KSČ, když napsal: „Původně se KSČ nedržela zásad leninismu, nýbrž vycházela ze šmeralismu, který sice vůči sociáldemokratismu představoval historický pokrok, ale z hlediska leninismu znamenal zpátečnictví“ Smeral byl tedy podle tehdejšího názoru Moskvy reakční, ale z hlediska dalšího vývoje, který nastal ve světovém komunismu ke konci padesátých let, předběhly jeho názory dobu o několik desítek roků.“ Zda byl Bohumír Šmeral vskutku prvním eurokomunistou, o tom můžeme s Gríinwaldem polemizovat a argumentovat příkladem vůdce levice Norské dělnické strany Martina Tranmaela, který prosazoval zásady demokratického socialismu ve stejné době jako zakladatel KSČ, ale jeho strana se pod jeho vedením v roce 1923 rozešla s Komintemou, kdežto Šmeral nakonec pod tlakem Moskvy kapituloval. To však není podstatné. Leopold Grünwald ve své autobiografii podává zajímavé svědectví o takzvaném procesu bolševizace strany, jež se diametrálně liší od všech oficiálních výkladů historiků KSČ v současnosti i minulosti. Píše: „Už v roce 1924 vyšel v Trutnově německý překlad Stalinových Otázek leninismu, jež se pro nás staly novou partajní biblí. Když se v Berlíně dostala do vedení německé komunistické strany promos- kevská frakce, představovaná jmény - Ruth Fischerová, Arkadij Maslov a Scholem, vzbouřila se také v Praze proti Šmeralo- vu vedení KSČ levičácká skupina nových a mladých pretedentů moci. Patřili k ní kromě jiných - Josef Haken, Rudolf Slánský, Josef Hom, Jan Šverma a v sudetském pohraničí - Robert Korb, Fritz Geminder a Franz Wenzel. Později se jim říkalo karlínští kluci, protože se „studenou cestou“ zmocnili vlády ve stranickém ústředí, sídlícím tehdy v pražském Karlině. Předběžné rozhodnutí tohoto mocenského zápasu padlo na druhém sjezdu KSČ v Holešovicích, nikoliv však svobodným hlasováním základními organizacemi zvolených sjezdových delegátů, nýbrž na základě diktátu ruského zástupce Komin- temy Manuilského, který do Prahy přijel na Stalinův rozkaz. Již před sjezdem bylo v celé straně cítit intuitivní, i když jenom pasivní odpor proti ruským zásahům do záležitostí KSČ, ale na holešovickém sjezdu se projevil na58 / nový POLYGON 1/2011 [pageend60]plno. Jeho příčinou nebyla „sociálně demokratická mentalita většiny členů KSČ“, jak tvrdili karlínští kluci, ale spíše starost, aby si strana udržela masový charakter, ohrožený sektářstvím ultralevičáků. Na sjezdu vládlo napětí a nervozita. Ačkoliv většina delegátů podporovala dosavadní vedení se Šmeralem a Kreibichem v čele, musela si tam nechat líbit manipulace, pošlapávající jejich vůli a základní principy vnitrostranické demokracie. Manuilskij prohlásil, že je v zájmu světového komunismu, aby v novém vedení KSČ byla zajištěna většina „levice“ (rozuměj: bezpodmínečných stoupenců ultralevičáků) a sice v poměru 18 ku 14. Pod tímto nátlakem se pak volba nového vedení strany změnila ve frašku. Šmeral, Zápotocký a Alois Muna si jako zakládající členové podrželi svá místa, ale Krei- bich musel z ústředního výboru odejít Důvod jeho odstavení byl prostý: příliš často a hlasitě protestoval proti sovětskému vměšování. Neohroženě polemizoval s diktátem Manuilského, a když se ho tento Stalinův vyslanec snažil označit za úchylkáře a nepřítele strany, vášnivě na něho křičel: „Jestlijsem nepřítelem komunismu, tak mě přece vylučte! Kde je vaše důslednost?“ Jenom díky Smeralově autoritě se tehdy KSČ v té bouři emocí nerozpadla. A Stalin tuto Šmeralovu autoritu znal a častokrát jí pak zneužil, když chtěl v Praze prosadit svou vůli. Sovětský diktátor dobře věděl, že Šmeral má neobyčejný smysl pro stranickou disciplínu. Novým předsedou KSČ se stal Josef Haken, což byl z intelektuálního hlediska bezvýrazný, průměrný člověk, se kterým si karlínští kluci mohli dělat, co chtěli. Z Němců byl do nového politbyra vedle Aloise Neuratha zvolen také Viktor Stem, šéfredaktor libereckých novin Vorwärts. Většina nových členů nejmocnějšího stranického grémia však byla členům takřka neznámá. Tak tedy započal proces takzvané bolševizace Komunistické strany Československa. Také mě si vyhlédli, abych v tomto procesu spolupůsobil. Zásada takzvaného demokratického centralizmu se od té doby pro mě stala svátým přikázáním. Slovenský básník Dominik Tatarka tuto slepou poslušnost, která nakonec vedla k pokrytectví a lámání charakteru, výstižně nazval „démon súhlasu“. Také já jsem byl všechna ta léta tímto démonem posedlý. A tak jsem tenkrát disciplinovaně uposlechl rozkazu, kterým jsem byl jmenován krajským tajemníkem strany pro severní pohraničí v Ústí nad Labem. Jak jsem se později dozvěděl, volba padla na mě pouze na základě taktické kalkulace politbyra. Ústí tehdy totiž bylo baštou šmeralismu, myšlení tamních funkcionářů bylo hodnoceno jako značně „konzervativní“, takže by bylo z hlediska bol- ševizátorů zcela netaktické, kdyby tam poslali nějakého ultralevičáka z řad karlínských kluků. Jejich volba tedy padla na „neutrála“, který se dosud pro levičáky neexponoval.“ Leopold Grünwald pak líčí další vývoj KSČ po holešovickém sjezdu, který hlavně poznamenaly aféry poslance Bubníka v Praze a poslance Warmbrunna v Karlových Varech, jež se staly středem pozornosti vnitrostranických diskusí ve všech základních organizacích. Dokazuje, že vedení KSČ ve smyslu nového levicového kurzu organizovalo jednu kampaň za druhou, aby dělníky dostalo do pohybu a donutilo je k co nejčastějším pouličním demonstracím. A tak byly zcela uměle fabrikovány takzvané „masové bouře proti drahotě“, ale všechny tyto demonstrace vyzněly až nápadně slabě. Frakce poslance Bubníka v KSČ poukazovala na to, že se zbraň demonstrací podobnými akcemi otupuje a pozbývá působivosti. To byl podle Leopolda Grünwalda také názor většiny komunistických dělníků, kteří před demonstracemi varovali, protože cítili, že růst reálných mezd v důsledku hospodářské konjunktury zcela vyrovnává vliv rostoucích cen. Dělnictvo chtělo nový POLYGON 1/2011 / 59 [pageend61]konjunktury využít ke konkrétnímu odborářskému mzdovému boji, proto odmítalo instrukce shora, vyzývající k pouličním demonstracím. Tato nálada dělníků vedla ke vzpourám proti stranickému vedení. Nespokojení kladenští dělníci obsadili sekretariát KSČ v Praze a exemplárně tam nafackovali mládežnickému vůdci Františku Michalcovi, který byl jedním z nejhorlivějších exponentů karlínských kluků. Také v Brně zaútočili údajní „pravičáci“ na redakci komunistického listu Rovnost a vyhnali odtud levičácké redaktory. KSČ se tedy dostala do nové a otevřené krize, která se však neřešila svobodnou vnitrostranickou diskusí. Leopold Grünwald vzpomíná: „Sovětští komunisté prosadili, že se československá otázka dostala na pořad zasedání rozšířeného výkonného výboru Komintemy. Důležité československé okresy poslaly do Moskvy své delegáty, za Ústí nad Labem jsem byl spolu s Aloisem Neurathem delegován já. V březnu 1925 zřídila exekutiva Kominterny zvláštní komisi, v níž byli kromě československé delegace také zástupci mnoha bratrských stran, aby se prý zajistila objektivnost jednání. Seděli jsme v ložnici carevny Kateřiny na lenoškách, potažených plátěnými povlaky, nebo přímo na carevnině posteli, k níž byl přistaven dlouhý stůl. V rozhodující den zasedání se objevil sám Stalin. Mluvil tiše, ale velmi důrazně. Jeho řeč byla simultánně překládána do všech jazyků Československa. Z náprsní kapsičky své šedé uniformy vytahoval jeden list s textem projevu za druhým, a vždycky když jej odložil na řečnický pult, pronesl krátké shrnutí k jednodivé- mu bodu tak, jak to později prováděl ve svých známých závěrech k jednotlivým kapitolám Dějin VKS(b). Tímto způsobem probral deset listů s deseti body. Velmi chválil Šmerala jako oddaného komunistu, který nikdy neztratil spojení s masami. Zároveň však na něho zaútočil za to, že se distancoval od procesu bolševizace v KSČ. Poměrně snadno se podařilo Stalinovi prosadit svůj cíl, to znamená využít straně oddaných údajných oportunistů k tomu, aby se pomocí nich dostali k moci lidi, kteří mu byli stoprocentně věrní. A tak zasedání Komintemy skončilo závěrem, že Šmeral a Zápotocký vytvoří blok s ultralevou frakcí, aby takzvané „otevřené revizionisty” - jako byl Bubník a jeho stoupenci - ve straně izolovali a proces bolševizace KSČ, jež znamenal její rusifikaci, mohl být úspěšně dovršen.“ Na podzim roku 1928 se v Praze sešel třetí sjezd KSČ. Ale neprobíhal tak hladce, jak by si Rusové bývali přáli. Moskevské řešení vnitrostranické krize bylo sice akceptováno a Bubník byl vyloučen ze strany, ale takzvané „hydře opozice“ v KSČ mezitím „vyrostly nové hlavy“. Patřil k nim především delegát KSČ na ustavujícím sjezdu Komintemy Handlíř, marxistický teoretik doktor Görlich, básníkjosef Hora a publicisté Karel a Miloš Vaňkovi. Žádali svobodnou diskusi a Bohumím Šmeralovi vytýkali, že se nezachoval komunisticky, když se na příkaz Moskvy spojil s karlínskými kluky. Ale podobně jako na holešovickém sjezdu, ani tentokrát nerozhodli o výsledku diskuse delegáti, nýbrž zástupce Komintemy. Nová opozice ve straně nebyla na sjezd vůbec připuštěna a její dopis straně nebyl delegátům přečten. Tím byly v KSČ definitivně pohřbeny poslední zbytky vnitrostranické demokracie. V listopadu 1925 se v Československu konaly parlamentní volby, z nichž KSČ vyšla jako druhá největší politická síla země, hned po Švehlových agrárnících. Leopold Grünwald upozorňuje, že však ultralevičácké vedení KSČ znemožnilo vznik akční jednoty se sociálními demokraty a tím vznik silné socialistické vládní koalice. A tak tolik oslavované volební vítězství KSČ vedlo v roce 1926 k vytvoření široké koalice nekomunistických stran z Čech, Sudet a Slovenska. Leopold Grünwald v autobiografii uvádí: 60 / nový po l y g o n 1/2011 [pageend62]„Po tomto Pyrrhově vítězství KSČ jsem byl redaktorem ústeckého listu Komin- teme a takřka denně jsem byl na cestách po celé republice. Novináři tehdy měli síťovou jízdenku ČSD první třídy a právo při nočních jízdách používat zvláštního, vyhrazeného kupé. Pravidelně jsem tehdy navštěvoval Prahu, kde jsem navazoval styky především s komunistickou inteligencí. Scházeli jsme se v kavárnách Edison, Metro a Slavie, ve vinárně U Supů a v předměstských hospůdkách. Tam jsem se poprvé octl v pro mě dosud neznámém světě bohémy, intrik, kroužkaření a frakcí, poezie a bezuzdného sexu, ale také ve světě vášnivých intelektuálních debat a konfrontací. Dosud vidím před sebou nahrbenou postavu černovlasého Bohouše Jílka s jeho stálým doprovodem - boubelatou Božkou Kalachovou, jejíž věčné žertování znemožňovalo každou vážnější debatu. Jílek byl v té době neomezeným vládcem stranického aparátu. Uměl dokonale manévrovat mezi rozličnými skupinami, mezi pravičáky a levičáky, Čechy a Němci, Slováky a Rusíny. A kdekdo se ptal: Jak dlouho se ještě tento podprůměrný apa- rátčík udrží? Ale Moskva znovu a znovu potvrzovala, zeje to muž, který se těší její naprosté důvěře. O to groteskněji zní oficiální výklad dějin KSČ po roce 1928, v němž se tvrdí, že se Jílek vetřel do vedení strany. Pravdou však je a zůstane, že byl prvním obdivovatelem Stalinova modelu světového komunismu, řízeného z jediného, moskevského centra. Jako šéf pražské filiálky moskevské centrály byl dobrý do té doby, dokud držel v šachu celý stranický aparát a bezpodmínečně zajišťoval jeho slepou poslušnost vůči Sovětům. Jílkovo panování v KSČ trvalo až do takzvaného rudého dne v červenci 1928. Tento pochod na Prahu nařídil Jílek na základě instrukcí z Moskvy. Měla se jím přezkoušet síla strany, ale tato okázalá akce odhalila její slabiny. Skupiny a skupinky z celé republiky bezradně bloudily Prahou a mamě čekaly na další pokyny shora. Nakonec s hněvem a rozhořčením odjížděly domů a v základních organizacích strany vznikaly zprávy plné pochybností o novém vedení KSČ: tohle, že je ta slavná bolševizace? Exekutiva Komintemy reagovala bleskově a “odhalila“ Jílka jako hlavní překážku bolševizace KSČ. Moskva nechala tedy svého milce nemilosrdně padnout, ale nejdříve ho samozřejmě označila za „pravicového oportunistu.“ Leopold Grünwald upozorňuje, že se Jílkův případ odehrál na pozadí deportace Trockého a jeho stoupenců na Sibiř a do střední Asie a také pod dojmem šestého sjezdu Kominterny, na němž byl odstraněn Zinoyjev a Bucharin. Krátce na to byl vydán pověstný apel výkonného výboru Komintemy, adresovaný Komunistické straně Československa pod názvem „Od opurtunistické pasivity k bolševické aktivitě“. To byl signál ke generální čistce strany, v níž se rozešla především s mnoha českými intelektuály, kteří požadovali samostatnost myšlení a svobodu široké vnitrostranické diskuse. Touto čistkou se karlínští kluci definitivně zmocnili stranického aparátu. Klement Gottwald povolal do Československa osvědčené emisary Komintemy - Sergeje Ivánoviče Guseva a polského komunistu Gustava Henrikowského, aby při tomto generálním úklidu KSČ pomohli. Pátý sjezd KSC v únoru 1929 byl pak už jenom triumfem bolševizátorů strany s Gottwaldem včele. První eurokomunis- ta Smeral a jeho stoupenci byli odvoláni z ústředního výboru a šmeraíismus oficiálně prohlášen za „československý odstín pravicového revizionismu“. To byl definitivní konec snů o vlastní, naprosto československé cestě k socialismu, který by si zachoval tradiční humanistickou tvář Masarykova Československa. Pokus z roku 1968 o znovuoživení tohoto starého snu se ukázal být naprosto nerealistickým. Generální úklid trosek eurokomunismu byl nazván normalizací, při níž triumfo- nový POLYGON 1/2011 / 61 [pageend63]váli noví bolševizátoři. A ti teď mohou pěstovat okázale kult karlínských kluků , ačkoliv je pochopitelně tou starou přezdívkou nenazývají. Nepřipomínají ani to, že pár kluků z toho tehdejšího zdravého jádra strany - jako byli Slánský a Gemin- der - bylo z něho později pěkně bolševicky vydloubnuto. RFE (k pětatřicátému výročí komunistického puče - únor 1983) PRAMENY: L. Gruenwald: Wandlung, Sudetoněmecký ústav v Mnichově, Thierschstrasse 1977 totéž knižně (výňatky) - Verlag der Wiener Volsbuchhandlung, Wien 1979 očima ■ jinýma očima ■ jinýma očima ■ jinýma očima ■ VELMI SE TĚŠÍME... NATHALIE SWINKELS Od 1. ledna 2011 předsedá EU Maďarsko. Mezi jeho priority v půlročním funkčním období patří mj. ekonomie členských států, zvážení přijeti nových států do EU a řešení situace Romů. Už předtím Maďarsko oznámilo, že upravilo své zákony (v souhlasu například se zákony Francie a Nizozemí) týkající se médií, které omezují počet článků v tisku, jejichž tématem je násilí, alkohol a sex. Nic proti tomu, že je to sice šlechetný cíl (člověk bývá ovlivněn médii ve svém okolím), ale některé členské státy jsou toho názoru, že Maďarsko hodlá zavést cenzuru. Evropská komisařka Nellie Kroes (Nizozemí) se zabývala průzkumem, zda by se Maďarsko mělo svými zákony přizpůsobit EU (což Maďarsko slíbilo a již učinilo). Belgie stále ještě neustanovila novou vládu. Zajímavý detail: bezvládí tvalo i v době před- sdnictví Belgie v EU. (Nabízí se otázka: když se nedovedou dohodnout politici v jedné zemi, jak to bude asi dále vypadat s dohodami politiků v celé Unii?) To vede k hlasitým i veselým reakcím obyvatel Belgie. Například herec Benoit Poelvoorde žádá belgické muže, aby se přestali holit tak dlouho, dokud nebude vláda ustanovena... 23. ledna t.r. se v Bruselu konala demonstrace, které se zúčastnilo 34 000 lidí protestujících proti tomu, že vláda stále ještě neexistuje. Belgičané se však již těší na lidovou veselici v den, kdy Belgie překoná světový rekord v disciplině „země bez vlády“! Zatím světové prvenství drží Irák, jehož ustanovení vlády po volbách od 7. března 2010 trvalo do 11. listopadu, čili 249 dnů. Evropský rekord mělo až do ledna Nizozemí, kde po volbách v roce 1977 sestavení vlády trvalo 208 dnů. V Belgii se zatím ani nedohodli na datu veselice, má-li to být 17. února (kdy Belgie překoná rekord Iráku) nebo až 30. března, kdy bezvládí bude trvat 289 dnů. Z valonské strany naproti tomu zaznívají hlasy, které žádají připojení k Francii, přesněji Rattachism (rattacher), čímž je míněno „znovupřipojení“. Toto hnutí zaslalo členům francouzského parlamentu dopis s žádostí, aby prosadili připojení Valonska k Francii. Jiné politické strany se domnívají, že by měly proběhnout nové volby. Některé zase chtějí vyloučit 62 / nový POLYGON 1/20II [pageend64]stranu NVA (Nieuw-Vlaamse Alliantie) při vyjednávání o sestavování vlády. Tato strana však s velkým náskokem vyhrála volby 13. června 2010! Prezident Běloruska Alexander Lukašenko pohrozil, že pokud evropské země použijí hospodářské sankce proti jeho zemi, protože (prý) volby v jeho zemi nebyly demokratické, budou podniknuty proti EÚ příslušné kroky. (Ačkoliv jde jen o jednu nezávaznou rezoluci, odhlasovanou Evropským paralamentem.) 17. ledna 2011 navštívil prezident EU, Herman van Rompuy, varšavskou univerzitu. Od 1. června 2011 se Polsko ujme předsednictví EU. Prezident vysvětlil činnost EU a hovořil i o její budoucnosti v souvislosti s ekonomií a zahraniční politikou. Co se týče kontaktů s nečlenskými evropskými i mimoevropskými státy (do kterých zahrnul i Rusko a Jižní Koreu) prezident prohlásil, že je třeba s nimi spolupracovat. Zdůraznil, že v EU nejde o jednotlivé názory, ale o společná rozhodnutí. Je překvapující, že EU zřejmě není považována za plnohodnotného partnera, se kterým se musí počítat. V každém případě to ale vysvětluje, proč musí mít vlastního prezidenta a snaží se omezit suverenitu členských států. Samozřejmě jsou i oblasti, ve kterých společný názor všech 27 členských států může hrát ve světě roli, například v ekonomiclých záležitostech, ale i společenských, například v právních záležitostech (rodinné právo atd.) Ale na druhé straně, jak jsou tato témata uvedena do praxe? Jsou zdůrazňovány jenom přednosti spolupráce, ale současně neuvedeny její nedostatky? ■ Podívejte se na webovou stránku EU http://ec.europa.eu/policies/index_cs.htm OBJEDNÁVEJTE JIŽ NYNÍ druhý dokument z cyklu ČESKÉ KOŘENY na DVD ČESKÉ KOŘENY VE ŠVÝCARSKU Film opět vznikl ve spolupráci Meznárodního českého klubu a časopisu Český dialog- Vyrobilo KAM Studio Kyjov. Dokument se věnuje tématu české emigrace ve Švýcarsku a je zároveň i cestopisnou zkratkou této země pod Alpami. Jak zde žijící Češi zpětně hodnotí svoje tehdejší rozhodnutí k emigraci, jaký ve Švýcarsku prožili život a jak se chopili možností, které jim nabídla švýcarská demokracie? Důležitou složkou filmu je také hudba, která podtrhne linii oa osobních výpovědí těch, kdo zvolili nejistou a tvrdou cestu emigrace. Mimo jiné to bude, díky laskavé podpore \ada g/ nhn V; ce Bohuslava Martinů, především hudba tohoto českého skladatele. Martinů ve Švýcarsku zkomponoval řadu svých vrcholných děl a také zde po dvacetiletém nedobrovolném exilu zemřel. Kamera, střih: Tomáš Kubák KamStudio Kyjov Produkce, rozhovory’, výběr hudby: Martina Fialková - MČK a český dialog Scénář, rozhovory, komentáře: Veronika Hollerová Technická a další podpora: Mgr. Zdeněk Polášek Cena včetně poštovného: 300 Kč, 15 EU, 150 SEK, 20 CHF, 20 USD za 1 DVD Objednávky zasílejte do redakce Českého dialogu: Sokolovská 179,198 00 Praha 9, ČR, tel.: +420 266 311 241 nebo mailem na m.fialkova@centrum.cz či telefonicky na mobil +420 603 930 074. Cyklus České kořeny mapuje životní zkušenosti českých rodin a zajímavých osobností ve světě. Více na www.ceskekoreny.cz [pageend65]S KÝM NA ATOL OTA Každý z nás už někdy dostal otázku a pak na ni odpovídal, s kým, s kterou známou osobností, že by rád pobyl na opuštěném ostrůvku, kdyby osud takto rozhodl. Buďme praktičtí - nejspíš neexistuje takový tvor, s nímž bychom si spíš dřív než později nelezli na nervy. Takže raději posedět v klubovkách u plápolajícího krbu, kvalitní nápoj k dispozici a pěkně si popovídat A pro zjednodušení takových vizí nejít ve výběru do příliš dávné minulosti, nebažit po rozprávce třeba s Ciceronem či Hero- desem. Vybrat si někoho s bystrým mozkem, člověka moudrého, zkušeného, se smyslem pro humor a pokud možno i pro absurdno. Též aby měl ono charisma, skutečné či jen předpokládané. (Henry Kissinger charakterizoval sílu osobnosti příkladem člověka-celebrity, který přijde do společnosti, chová se nudně, není vůbec zajímavý, a přesto se mu tam podaří v přítomných vytvořit pocit provinění, jako že to je jejich chyba.) Asi bych si vybral Winstona Churchil- la, čímž bych ovšem nebyl ten jediný. Stejně tak se v televizním interview vyjádřil Orson Welles a k dobru dal tento zážitek: za pobytu na Riviéře se potkal s Churchil- lem, svěřil se mu se starostmi financovat svůj zamýšlený filmový projekt a že zítra bude obědvat s boháčem, kterého se mu snad podaří oblomit A kdyby pan Churchill rovněž přišel, naděje na úspěch by vzrostly. Tak se věru stalo, druhého dne se velký Winston dostavil ke stolu a Welleso- vi se uctivě poklonil. A zamýšlený dojem docílen. Celoživotní alkoholik, to v porovnání: Hitler byl abstinent, nekuřák, monogam- ní vegetarián, úplný světec. Churchilla, koňakem jakkoliv důkladně nasáklého, neopouštěla záviděníhodná pohotovost dokumentovaná onou slavnou slovní pře- ULČ střelkou s Lady Astorovou, když řekla „Vy být mým manželem, dala bych vám jed do čaje (či kávy - v jiné verzi)“, na což on okamžitě zareagoval ujištěním „Vy být mou manželkou, hned bych to vypil.“ Sir Isaiah Berlin, v Lotyšsku narozený, na univerzitě v Oxfordu dlouhá léta zářící intelekt obrovská persona, s níž jsem se všeho všudy setkal jen jednou. Toho si vybrat na atol nebo ke krbu. Peter Ustinov, další skvost takového kalibru. Pozor prý na britského Paul Johnsona: jakkoliv je to vynikající historik a autor, provází ho pověst obtížné osoby v osobním styku. Nejinak i u výtečných autorů jako například Evelyn Waugh či V S. Naipaul. U známých herců, zejména ovšem komiků, se předpokládá jejich schopnost a ochota být ustavičným chrličem legrací k nezastavení. Načež se pak lze dočíst, že Jack Nicholson je nudný společník, z něhož nelze vydolovat něco zajímavého, že Peter Sellers, jakkoliv brilantní na filmovém plátně, se vyznačoval jednáním, které vylučovalo eventualitu mít vůbec nějaké přátele. Když do Hollywoodu došla zpráva o jeho náhlé smrti, že to byl infarkt, režisér Billy Wilder, velmistr v oboru intelektuálního humoru, zareagoval zmatením, jak že tohle bylo možné, vždyť Sellers vůbec žádné srdce neměl. Záběry třeba z norimberského procesu nám dokumentují, jak mnozí velikáni, náhle bez uniforem a medailí, se promění v malé, tuctové, zcela neimpozantní strejce. (Připomínáme si pak tvrzení H. Arend- tové o banality of evil.) Třeba Fritz Sauckel, bývalý gauleiter z Duryňska, odpovědný za dodávky statisíců na otrocké práce, slovy autenticky zajímavého ministra propagandy Goebelse byl mezi nudný- 64 / nový POLYGON 1/2011 [pageend66]mi ten zcela nejnudnější, a pak na šibenici končící. Však i velezloduch Heinrich Himmler, původním povoláním pěstitel slepic, rovněž nebyla příliš úchvatná persona. Koho si na pustý ostrov vybrat z českých velikánů? Kdysi nedobrovolně zakotven v českém pohraničí jsem se se zajímavými, či dokonce historicky významnými osobnostmi ovšem nepotkal. Neměl bych potíže s Janem Masarykem. Edvard Beneš na atolu - surreálná představa takového suchara, bez minimálního smyslu pro humor, na společném lovu krabů a při snaze rozžehnout oheň. Před očima mám dokumentární záběr jeho návštěvy školy, jak školákům snad z první třídy čte projev z připraveného textu. Jak si jeho představit v jakkoliv neformální situaci? S ním bychom si bezprostřednosti, natož legrace věru neužili. Z galerie bolševických vůdců snad jen Zápotocký Antonín, že by jako trosečník byl zachránil harmoniku, a pak ji mohl roztahovat pod palmou ve slaném větru. Co si na atolu počít třeba s oslňujícím mozkem Jakešem, Miloušem Zlatoústým? Smrt uspíšená přívalem nudy. Václava Havla, toho bych bral. Poprvé jsem ho viděl začátkem devadesátých let, když přijel do Pennsylvánie vyzvednout si tehdy asi svůj nejprvnější čestný doktorát. Byli jsme vyzváni předem dodat písemné dotazy pro pana prezidenta. Můj tehdejší dotaz: Nedávno jsem měl příležitost poobědvat s Vaším bratrem Ivanem. Zeptal jsem se ho na Váš největší omyl v roli prezidenta. Váš loajální bratr se odpovědi vyhnul a doporučil mi, abych se zeptal přímo Vás. Proto tak teď činím. A prezident odpověděl takto: „Milerád to panu Ulčovi řeknu, až přestanu být prezidentem.“ Naplněný sál s několika sty posluchači se bouřlivě roztleskal. Dosud se k tomu nenaskytla příležitost Nedovedu si ale představit, že by takto byl zareagoval nynější prezident, jehož doprovází třeba nezasloužená pověst ješitného Narcise, neustále poučujícího, dychtícího zdůrazňovat svou superioritu, čemuž předcházejí jeho oblíbená úvodní slova „A vy jste kdo?“ Mně se tak ale nestalo. Setkali jsme se v dubnu 1991 v Olomouci, kde jsem se přichomýtl k zakládajícímu sjezdu ODS. Představil jsem se mu a on mě překvapil slovy: „Ale vždyť my se přece známe! Z Binghamtonu, před pár roky, na párty, a vy jste tehdy se mnou nesouhlasil!“ Nic takového se mi nevybavilo. Dalších pár roků poté, předák s tak brilantní pamětí, si ve své svědecké výpovědi o skandálu s financováním ODS však nemohl vzpomenout na ony mýtické mecenáše - bez- zemka z ostrova Mauricius, na mrtvého Maďara a na Pepu z Hongkongu, který přinesl nákupní tašku s milionem peněz do stranické pokladny. Načež teď úplně nedávno - koncem září 2010 na Comellově univerzitě v Ithace - po jeho tamější úspěšné přednášce - jsem se k němu protlačil a představovat jsem se mu nemusel. „Předpokládal jsem, že přijdete,“ řekl na přivítanou. Po přesunu z českého pohraničního městyse do New Yorku jsem měl možnost se vídat s osobnostmi na smetišti dějin: s předúnorovými ministry (nejčastěji to byl skromný Jozef Lettrich, rovněž nevý- bojný Adolf Procházka, občas i velmi hlasitý Václav Majer), s umělci, celebritami kalibru Rudolfa Firkušného, Jiřího Voskovce, Egona Hostovského. S Egonem jsem se znal nejlíp a rád bych ho na atolu měl. Nelze zapomenout na Ferdinanda Peroutku, titána jak postavou, tak rozhledem. Vídával jsem ho dvakrát týdně při návštěvách redakce RFE na Two Park Avenue, 25. poschodí. Jednou jsem byl svědkem tohoto Peroutkova skvostu, jak jednomu známému literátovi zalichotil slovy „Velmi rád sdílím vaši společnost Kdykoliv jsem s vámi, tak mě opouští pocit vlastní méněcennosti.“ Peroutku bych si na atol netroufl pozvat nový POLYGON 1/2011 / 65 [pageend67]Život už to tak zařídil, že nikoliv v rodné zemi, ale v pacifické oblasti, mezi protinožci, jsem měl příležitost se seznamovat s některými potentáty... Nejlíp jsem se znal s Albertem Henrym, polynéským premiérem Cookových ostrovů (na půl cesty mezi Tahiti a Fidži. Vídali jsme se denně. Někteří z jeho ministrů byli bystrého ducha, jiní spíš primitivové, individua jak poctivá, tak problematická. Žádného z nich bych si na ostrov nevybíral - ač tam s nimi, sice ne úplně na samotě, jsem už dost dlouhodobě pobýval. ♦ Otázka případného střetu kvality ducha a temperamentu přišla velice na přetřes, poté co G. W. Bush jmenoval Johna Boltona do funkce reprezentanta USA v OSN: Bolton, diplomat z povolání, si zásluhou své nediplomatické přímočarosti získal rozpornou pověst. Političtí odpůrci v Kongresu se jeho nominaci snažili znemožnit, a tak jsme se současně dozvídali, že „...Bolton je jednak mimořádně schopný, pracovitý a kolegiálni, jednak i arogantní, diktátorský, s nímž lze vyjít jen s obtížemi. Tento spor se stal popudem k historickým reminiscencím, že mnohé velké osobnosti, národem teď uctívané, si tolik té svatozáře vlastně nezaslouží. Jako příklad je uváděn John Adams, druhý americký prezident, který vzdor svým značným státnickým schopnostem si počínal jako nepřístupný, nevlídný (ungracious) tvor. Slovy Jamese Granta, autora nedávné biografie tohoto Adam- se, kdybychom z učebnic vymýtili takové typy, rozsah našich textů by se pořádně zredukoval. I v textech jiných států by se škrtalo. V době nedávné, pověst velmi obtížného člověka měl nyní již nežijící Howard Metzenbaum, senátor ze státu Ohio. V exekutivě, větvi moci výkonné, se dařilo řadě rovněž arogantních veličin, mezi nimiž byl například Alexander Haig, bývalý velitel NATO, a pak i téměř de facto velitel Bílého domu v době kolísajícího Nixo- nova prezidentování. Mezi tvory málo snesitelné je též započítáván usměvavý Jimmy Carter, tolik si navenek pěstující pověst lidumilného svatouška. I bývalý prezident Bili Clinton nezřídka nestačil zvládnout svůj explozivní temperament ■ Zásadní otázka, s kým tedy na opuštěný atol, zůstává nevyřešena. Vychází nová kniha Oty Ulče Hongkongu na ostrov, který nebyl“. Autor nám poslal tento ilustrativní článek, (redakce) ROZJÍMÁNÍ O HUDBĚ JAROSLAV KOVÁŘÍČEK Kdosi kdysi řekl: „Jsou pouze dva druhy hudby - dobrá a špatná. Když se ti líbí, tak je to hudba dobrá, když se ti nelíbí, je to hudba špatná.“ Zní to sice pěkně, avšak pravda to není, líbivost totiž není zárukou kvality. Jednou ze specifik člověka je, že má schopnost vyvinout si náruživou zálibu ve věcech, které nejsou hodnotné, ba některé jsou i vysloveně škodlivé, například kouření nebo špatná výživa. Hudba je důležitou součástí života. Byly a jsou kultury, které neznají písmo, a nemají tudíž literaturu; pokud vím, tak každá společnost v historii měla svoji hudbu. Podle některých teorií řeč se vyvinula z hudebních projevů jako pokřiky, 66 / nový POLYGON 1/2011 [pageend68]nápěvky a melodické motivy. To můžeme pozorovat i v přírodě, kde zvířata, především ptáci, neznají řeč v našem slova smyslu, ale často mají vyvinutý hudební projev ve formě zpěvu. V těchto dnech mám možnost pozorovávat, jak u nás australská straka - maminka učí své dvě ratolesti zpívat Česky se tito ptáci nazývají flétňáci a jejich zpěvy jsou vskutku úchvatné; dají se hudebně analyzovat nápěvky jsou skládány do prokompono- vaného celku. Některé jejich árie trvají i dvacet minut Zajímavé hudební projevy lze slyšet i v chorálech žab nebo cvrčků. Skvělý hudební sluch mají psi. Vzhledem k tomu, jak důležitou roli hudba v našem životě hraje, je tedy žádoucí položit si otázku o kvalitě hudby a jejího působení na jednodivce i společnost Existuje objektivní metoda hodnocení hudby, nebo jest to záležitost ryze subjektivní? Odpověď zní, že jsou objektivní kritéria, dle kterých možno hodnotit umělecká díla, včetně těch hudebních. Není to však záležitost jednoduchá, neboť existuje několik odlišných hodnotících zřetelů. Zmíním se stručně alespoň o některých. V dnešní konzumní společnosti většina hodnot jeví se být prověřována finančním měřítkem. Dobré je to, co vydělá hodně peněz; takto uvažují majitelé nahrávacích studií, vydavatelé, komerční kritici i dramaturgové v rozhlase a televizi. Tento přístup nevypovídá vůbec nic o estetické hodnotě hudby, případně o její užitečnosti či škodlivosti, je to přístup krajně škodlivý. Pro finanční zisk jsou snadno popřeny kulturní hodnoty, které jsou nezbytným nosníkem každé civilizované společnosti. Spolehlivou metodou zhodnocení uměleckého díla, která je v dnešním světě většinově ignorována, jest strukturální rozbor, vědecký to nástroj kvalifikovaných odborníků, především muzikologů. Tímto analytickým přístupem je možno vyhodnotit melodickou invenci, harmonickou bohatost, tektonickou důmyslnost i originalitu díla. Analytická hodnotící metoda používá se zpravidla v kombinaci s metodou komparativní, tedy srovnávací. Výsledek nám potvrdí, že Bach byl větším a originálnějším skladatelem než třeba Offenbach. Je to tedy hudební věda, která jest profesionální disciplínou schopnou objektivně vyhodnotit kvality různých skladeb i hudebních žánrů. V tomto směru není vůbec podstatné, že většina současných konzumentů dává přednost hudbě upadlé a primitivní. Jiným měřítkem, které není silně zakotveno ani mezi hudebními vědci, jest funkčnost hudby, kvalita nesmírně důležitá pro potřeby běžného života. Chci-li si ujasnit kvalitu nějaké skladby, je potřebné ujasnit si nejprve, k čemu má ona skladba posloužit a jak dohřeje to poslání schopna splnit. Beethovenovy poslední kvartety bezesporu patří k vrcholům umělecké hudební kultury, nejsou však hudbou vhodnou, tedy dobrou, pro taneční parket Zhodnocení ukolébavky nebudeme provádět analytickou či komparativní metodou, ale především tím, jak úspěšně splní svoji funkci. Dnes už v rozvinutých technologických společnostech se maminky zpíváním ukolébavek namáhat nemusí, farmaceutický průmysl nabízí plno prášků, které za účelem uspání mohou do dítěte nasypat Účinek dobré ukolébavky je však nepopiratelný, její působivost je právě v harmonické a melodické jednoduchosti. Tyto zásady dodržovali při skladbách ukolébavek i mistři klasické hudby jako Brahms, Chopin nebo Smetana. Svojí mnohoznačnou působností dovede hudba obohatit náš život více než kterékoliv jiné umění. Hudba nás provází životem od kolébky až k hrobu. V mém mládí i na vesnici byl každý člověk vystaven široké škále hudebních žánrů. Od maminčiných ukolébavek k písním lidovým, které jsme za vlahých letních večerů zpívávali na návsi. V sobotu večer na nás čekala lidovka, umělecky ne zrovna sofistikovaná, ale vhodná pro tanec, při nový POLYGON 1/2011 / 67 [pageend69]kterém se mladí lidé měli možnost sblížit Tenkráte ještě mladí lidé tančit uměli a tělesný dotyk patřil k věci. Nějaké disko, kde jednotlivci osaměle a zarputile poskakují, jsme si ani ve snech nedovedli představit Na žádné veselce potom nechyběl svatební pochod. Kostel byla naše koncertní síň, a tam jsme poslouchali hudbu klasickou. Život bez hudby byl pro nás nemyslitelný. Právě proto měli bychom věnovat zvýšenou pozornost tomu, jak a jaká hudba je v moderní společnosti podporována a propagována. Hudební výchova měla by zaujímat důležité místo ve školském systému. Hudba nepůsobí jen esteticky a emotivně, má také přímý vliv na fiziologii organismu, toho šije však vědomo jen velmi málo lidí. Vhodně zvolená hudba vyvolává pozitivní pocity, pomáhá překonávat stres a depresi, napomáhá hojivému procesu. Hudební terapie je dnes vyučována na univerzitách, její možnosti nejsou však ortodoxní medicínou stále ještě plně doceňovány. Léčení pomocí hudby není nákladné a je zcela bezpečné, protože nemá škodlivých vedlejších účinků. Na svých přednáškách jsem zpravidla žádán, abych vysvětlil objektivní předpoklady hudebních kvalit To není snadné, protože většina lidí postrádá potřebné znalosti v oboru hudební teorie. Jako alternativu volím podobnost s jídlem, které také mnozí považují za záležitost pouze subjektivní. Jakési osvěty přece jen v posledních letech bylo dosaženo, a tak inteligentní člověk ví, že výživa je důležitou součástí zdravé životosprávy. Výživa dodává tělu nejen energii, ale i prvky nezbytné pro růst a regeneraci. Nedostatek třeba vitamínů nebo enzymů vede k poruchám v chodu organismu a následně k vážným chorobám. Řečeno stručně: živý organismus vyžaduje potřebné ingredience. Rajčata jsou bohatá na vitamín C, jsou ale lidé, kteří z nějakého důvodu tuto zeleninu nejedí. Nevadí, pokud zásoby vitamínu C doplní z jiných zdrojů, třeba z citrónové šťávy v čaji. Odborník na výživu může spolehlivě a objektivně určit kvalitu jakéhokoliv jídla. Pokud strava obsahuje žádoucí prvky, nezáleží vůbec na tom, zdali dáváme přednost kuchyni české, francouzské, thajské nebo čínské, styl přípravy jídla jest podmíněn kulturně i historicky. Podobně můžeme posuzovat i hudbu a respektovat přitom kvality jak subjektivní, tak i objektivní. Žákladním stavebním materiálem hudby jest zvuk, tedy vibrace od 20 až po 20.000 kmitočtů za vteřinu. Jsou dva základní typy zvuku - hudební, což jest tón určité výšky, a nehudební zvuk, tedy hluk. Horizontální organizace tónů vytváří melodii, vertikální seskupení staví akordy. Dalšími hudebními prvky jsou dynamika, rytmus a tempo, tónová barva a také forma (tektonický plán.) Hudba jest tedy energie organizovaná podle hudebních principů. Vesmíru vládnou dva základní zákony, stvořitel byl skladatel. Je to zákon harmonie a zákon rezonance. Zákon harmonie je postaven na řadě tzv. alikvotních tónů, která je platná v jakémkoliv časoprostoru, tedy i v jakékoliv kultuře. V přírodě je patrná tendence udržovat harmonickou rovnováhu. Zákon rezonance jednak stanoví základní frekvenci, v které systémy vibrují, a zároveň způsobuje přenos energie. Když například brnkneme na strunu, tak ta vydá tón, jehož výška je určená délkou struny a jejím napětím. Pokud je v blízkosti struna naladěná na stejný kmitočet, tak se rovněž rozezní, vybuzena energií z té první struny. V každém živém organismu jsou obsaženy hudební kvality. Každá buňka vibruje specifickou frekvencí, naše dýchání má své tempo. Srdce jest objektivní metronom, neboť je-li zdravé, osciluje žádoucím tempem tak, aby zásobovalo tělo potřebným množstvím krve. Pokud tluče příliš rychle nebo pomalu, tak to svědčí o vážném zdravotním problému. Jinou srdeční vadou je arytmie. Lékař při prohlíd68 / nový POLYGON 1/2011 [pageend70]ce proto nejprve nasadí stetoskop a poslechem zjišťuje činnost srdečního svalu. Měření rezonančních reakcí orgánů v těle lze využívat jako diagnostický nástroj. Ve výčtu toho, jak různé hudební prvky jsou úzce spojeny s životem, bych mohl ještě dlouho pokračovat, ale doufám, že i jen tento malý výčet potvrzuje působnost zvukového, a především hudebního, prostředí, v kterém žijeme. Hudba hrála důležitou roli již v počátcích jedné z nejstarších civilizací. Podle čínských legend začátky jejich hudby sahají až do třetího tisíciletí před naším letopočtem. Jedna báje uvádí, že otcem hudby byl nějaký Lin Lung, který vyrobil z bambusu první flétnu a naladil ji podle zpěvu ptáků. Jiné zdroje uvádějí jako otce hudby císaře Fu Xi, který vládnul kolem roku 2850 př.n.l. a položil základy čínské civilizace. Slavný filozof Konfucius (551-479 př. n. 1.), který byl rovněž vynikajícím hudebníkem, považoval hudbu za nezbytnou součást výchovy. V jeho filozofii je dobrá hudba jen taková, která povznáší člověka a pěstuje ctnost: „Chceš-li poznat, zdali lidé mají dobrou vládu, jsou-Ii jejich zákony dobré či špatné, prozkoumej hudbu, kterou provozují.“ Ve staré Číně měli císaři ve zvyku vysílat po své říši hudební znalce, kteří kontrolovali stav hudební kultury, obzvláště zdali ladění nástrojů bylo v harmonii s vibracemi prostředí. Následkem různých vlivů takto eticky pojatá hudební kultura počala upadat v 17. století v dynastii Ch’ing a není možná náhodou, že to byla dynastie poslední. Po roce 1912 následoval úpadek sociální i hudební, a když nastoupil Maův režim s komunistickými častuškami, prožívala Čína nejhorší dobu svých dějin. Svět se mění a mění se i hudba v něm. Jednu z největších změn způsobil vynález tranzistoru, uvedený do masové výroby v padesátých letech dvacátého století. Tranzistor umožnil výrobu levných zesilovačů, přenášení a elektronické nahrávání zvuku. Nastal proces elektrifikace hudby. Bez zesilovačů nebylo by rock and rollu a decibelového rámusu, kterým tato „hudba“ zamořuje svět Díky tranzistoru je dnes únik před protivnou hudbou velmi ztížený, útočí na nás v obchodech, restauracích, v dopravních prostředcích, ve výtahu, ba i na pasece v lese, když tam přijede nějaký rámusář s tranzistorovým přehrávačem. Vstoupili jsme do období hudebního terorismu a žádný císař nepošle své odborníky, aby nás před tímto škodlivým hlukem uchránili. Soudobá masová hudba není jen problémem estetickým, je škodlivá pro živé organismy. Dva hlavní problémy jsou nepřirozená, dlouhotrvající hlasitost a vysoký obsah nehudebních zvuků, tedy hluk bicích nástrojů. Tento problém je dobře prozkoumán a odborně popsán. Abych nemusel jen věřit odborným studiím, udělal jsem sám několik experimentů a vystavil rostiiny zvuku rockové hudby. Výsledek byl alarmující, hlasitá a hlučná hudba zahubí rostliny nejpozději do tří týdnů. Následky této „kulturní revoluce“ jsou už patrné, většina lidí trpí dnes sluchovými poruchami, s narůstajícím zvukovým znečištěním je spojen i narůstající problém zvaný tinnitus (pískání v uších,) který vede k depresím a dalším zdravotním potížím. Jeví se, že kromě hrstky odborníků o tento problém nejeví nikdo valný zájem. Asi ti čínští mudrci měli pravdu, úpadek hudby je průvodním jevem kulturního rozpadu společnosti. Občas jdu na ryby, jen šplouchání vody podmalovává mé přemítání. Rád bych jednou chytil zlatou rybku a požádal ji o splnění jediného přání, aby mi dala čarovnou moc otevřít lidské ucho a hlavně srdce inspirujícímu kouzlu hudby J. S. Ba- cha. To by znatelně změnilo a obohatilo společenský život Jsem však neúspěšný rybář, a tak zůstává jen u toho zbožného přání. Pozn. red. originál textu (autorskýjazyk) nový POLYGON 1/2011 / 69 [pageend71]LUĎKA FRÝBORTA vícero. Otázkou jest, zdali si toho titulu také zasluhuji, některé pak obzvláště. Civilizace Existuje mnoho kultur, ale jen jedna civilizace: evropská. (Mustafa Kemal Atatürk) Ajajaj! Sám bych se neodvážil něco takového napsat, aby mi na hřbetě nepřistála nálepka západní arogance, ale když i otec a zakladatel moderního Turecka... Přesto bych tak úplně se slavným reformátorem nesouhlasil: civilizací se urodilo po veškerém povrchu zemském Dějepis, jak bývá podáván, se donedávna vztahoval téměř výlučně k národu, později k světu. Jistý deficit ještě zůstává: dějiny civilizačního okruhu. Stát je relativně nový jev. Církevně organizované náboženství je relativně nový jev. Nejstarší, a jak je dnes čím dál zřetelnější, nejzákladnější formou lidského soužití je skupina, vycházející z týchž životních podmínek a vázaná týmiž morálními zásadami: civilizace. Svlékněme člověku jeho národní kabát, a až na ten jazyk se v jeho životě nezmění dohromady nic. Zbavme ho však jeho civilizační příslušnosti, a ztratil všechno. Staré civilizace zanikly možná v tom smyslu, že dnes neexistují jejich státní útvary a nemluví se jejich jazyky. Šlo-li však opravdu o civilizace a ne o chaotická hemžení barbarských tlup, obohatily svět o svůj přinos a v tom smyslu pokračují dál. Voda vzala civilizaci fénickou, není již Tyros ani Kartágo, ale přínos hláskového písma je tu a v něm řečená civilizace žije i nadále. Civilizace antického Řecka a Říma pokračuje v tisících souvislostech velkých i malých, divně bychom vypadali, kdyby bývala opravdu zanikla. Nic není bez příčiny, nic není bez účelu a nic nemizí beze stopy, cokoliv má svou hodnotu, něco po sobě zanechává. Antika a křesťanství bývají pokládány za kořeny západní civilizace. Nu, nemluvil bych o kořenech, spíš o významné vývojové etapě. Stejná povrchnost je předpoklad, že jen psané dějiny jsou skutečné dějiny, před vynálezem písma že neexistovalo nic, co by mohlo zajímat kohokoliv s výjimkou archeologů. Nikoliv: původ civilizaci musíme hledat hluboko v analfabetické době. Tam, kde vznikaly zásady soužití, ono nepsané právo, jež je až dodnes základem našeho konání, samozřejmé vědomi toho, co je správné a co zavrženíhodné. Vše, co přišlo poté, je už jen rozvinutím a kodifikací pravěkého řádu. Něco na tom bude: dnešní svět je asi opravdu určován způsobem myšlení vyvinuvším se v předřímské, předkřesťanské západní Evropě. Orient vykonal svůj vliv prostřednictvím 70 / nový POLYGON 1/2011 z nápadníku [pageend72]křesťanství, ale povahový základ nezměnil, neudělal z Evropanů Orientálce. A ještě dále: dnešní převládající a ovládající civilizační způsob Západu je nejen neorientální, ale ve své úspěšnější formě i nestředomořský. Antika vyzněla, ale nezanikla, její štafetu převzal evropský, keltsko-germánský severozápad. Vývoj druhů dle Darwina trvá miliony let, vývoj civilizací tisíce let. Jinak jde o totéž: metody, principy, myšlenky a nápady vznikají, střetají se navzájem v konkurenci, osvědčují se nebo neosvědčují, osvědčené se stávají základem dalšího vývoje, neosvědčivší se zanikají. Až do chvíle, než se prosadí představa, že výsledek tisíciletého přirozeného vývoje je cosi přežitého, zbytečného, směšného, ba škodlivého, co nyní musíme odstranit a nahradit čímsi zbrusu novým. Je třeba si konečně přiznat, že umělé principy selhaly, další nevyna- lézat a nechat vývoj plynout po svém. Lepšího než příroda nevymyslí nikdo nic. ■ NĚKDEJŠÍ ZNAMENITÉ TUPENÍ NÁRODA OTA ULČ V osmdesátých letech jsem se pustil do průzkumu profilu a motivace tehdy nejposlednějších uprchlíků od budování vědeckého socialismu. Mezi popudy mocnou svou přitažlivostí se rovněž uplatnila kategorie „Primitivní propaganda, oblbo- vání Pohrdání veřejností, například oním „zušlechťováním informací“. Třeba zušlechťování srpnového příjezdu tanků tvrzením „Sovětský svaz čestně splnil svůj závazek obsažený v bratislavském prohlášení ze srpna 1968“ (Rudé právo, 21. srpna 1970, str. 2). Teroristé P.L.O. vraždící na letištích: „Kdo je skutečným autorem zločinných útoků, na to odpovídá jednoduchá logika známé otázky - komu to slouží.“ Ergo, USA a Izrael jsou odpovědny. (Rudé právo, 30. prosince 1985, str.7). „Denne sme svedkami toho, že USA neustále zostrujú bezuzdnú psychologickú vojnu ... z antikomunistickej propagandy sa vytratili posledne zvyšky kultúrnosti. Je to súčasť prípravy jademej vojny.“ (Práca, 9. března 1984, str. 4). A občan se unaví, unaví. Necloumají- -li s ním takto militantní výkřiky, škrtit ho bude totálni mentálni prázdnota, zabi- jácká nuda. Však „Nedostatek smyslu pro teorii a ideologii vede k tomu, že se živelně prosazuje empirismus, což je poznání, které se opírá pouze o zkušenost, je tedy nutně omezeno na postihování pouhého povrchu skutečnosti, neodhaluje podstatu jevů. Zdaleka nám nejde jen o znalosti, ale především o formování vědeckého světového názoru, který je ideovým základem celé komunistické výchovy,“ sdělil Bohumil Němec, pražský stranický tajemník (Tvorba, 13. ledna 1982, str. 3). Pádná dikce partajního pracovníka stvrzena Karlem Rychtaříkem, vědcem s tituly před i za jménem: „Dnes intenzivně rozvíjíme zejména sociologická poznání, která usilují o vyčlenění typických, trvalých vlastností a znaků člověka, jimiž se stává určitým, sociálně historickým subjektem, příslušníkem třídy, sociopro- fesních, demografických, etnických, věkových, vzdělanostních a jiných sociálních skupin“ (z dlouhého článku „Člověk poznávaný vědou a uměním“, Rudé právo, 2. června 1984, str. 5). Ani básníci nešetřili chudáka občana. Zasloužilý či dokonce národní umělec Miroslav Florián zasáhl poémou nazvanou „Embargo“, končící takovýmto finále: nový POLYGON 1/2011 / 71 [pageend73]brambory, ty zradili svou vlast Rýže je tvrdá. (Pozor, pozor na ni.) V prašivé době žijem, kongresmani!“ (Tvorba, 14. března 1984, str. 1) Prchalo se i z bizarnějších důvodů. V poslední srpnové neděli 1984 v zápa- doněmeckém městečku poblíž holandské hranice jsem pro náš v Kanadě vycházející časopis Západ zpovídal sličnou štíhlou tmavovlásku Natašu Bayerovou, bývalou cizojazyčnou průvodkyni ve službách Čedoku. Tu do exilu nevypudil normalizační poeta, ale kanadský udavač, původem z Humenného. Ulč: „Lidé utíkají na Západ z všelijakých důvodů, prchá se před kriminálem, před tchyní, ale před pokrokovým kanadským udavačem? Jaký to kanadský žertík!“ Bayerová: „Viďte. Soudruh Michael Lucas, prezident sovětsko-kanadské společnosti, sídlem v Torontu, a tohle se mu povedlo.“ U: „Zas tak docela se mu nepovedlo. Vždyť vás nedostal za mříže.“ B: „To je pravda, ale od propuštění, pronásledování a případného uvěznění jsem si pomohla sama, respektive vděčím pár statečným lidem - vzdor všem snahám soudruha Lucase.“ U: „Jak často jste jako průvodkyně dostávala ošemetné, ba i provokativní otázky - například o přítomnosti Rusů, o Chartistech?“ B: „Pravidelně. Ze všude kolem slyší nadávání na komunisty a proč že tito lidé volí jen komunistickou stranu.“ U: „Ano, ovšem, jaká to kardinální otázka...“ B: „Velmi často se ptali na osvobození Československa v roce 1968 - tedy na naše znovuosvobození. To proto, že dostali brožuru o Praze, kde je o tom kapitola.“ U: „Řekla jste třeba, že Vasil Bilak si nezaslouží Nobelovu cenu míru?“ B: „To ne. Ale otázky byly většinou jiné - spíš se ptali, proč v hotelu, kde jeden pokoj na jednu noc stojí sto dolarů, jsou nefungující záchody, záchody zamčené a na nich cedulka, text mi citovali, nebo že aspoň není toaletní papír.“ U: „Kolik jste těch turistických zájezdů podnikala, a vzpomínáte si vůbec na zájezdy s těmi Kanaďany, kde jste se měla dopustit velezrádných komentářů?“ B: „Denně jsem absolvovala jednu okružní jízdu, která trvá dvě hodiny. Prováděla jsem celkem čtyři skupiny oněch mladých kanadských návštěvníků. Přijeli k nám autobusem, od osmi večer do deseti obdrželi přednášku o Praze a socialismu, pak se rozprchli po barech a ráno v devět hodin jsem je přiopilé obdržela já a oni pak pokračovali směrem na Cí- novec, do DDR aby ještě tentýž den byli v Berlíně. Dávali tytéž otázky - co že to znamená vstoupit do KSČ, ptali se na cenzuru, možnost vycestování, jak je to s byty a platy vůbec. Všem jsem odpovídala.“ U: „Tak kde bylo vaše zločinné kálení na socialismus?“ B: „Myslím, že jsem odpovídala poctivě. Nic jsem nezkreslovala - ale ani ne- přikrášlovala... Ale když přišlo z Kanady sáhodlouhé udání, jistý funkcionář si mě předvolal, aby se na mě podíval, co jsem za osobu. Zda bych byla schopna na krátkém zájezdu - trvá oficiálně dvě hodiny, ale průvodce určitě nemluví déle než hodinu a půl - mezi informacemi o palácích a katedrálách, vychrlit tolik hanobení, tak jak Lucas tvrdil. Tedy ten funkcionář, člen strany, prosím, došel k závěru, poté co si mě prohlédl, že jsem normální, takže asi nebude moc normální udavač Lucas, navíc z Humenného. Dobří lidé ještě žijí, měla jsem tři měsíce na to, abych všeho nechala a utekla.“ U: „Tak kdy jste se rozhodla odejít?“ B: „Vždyť vám to říkám - první den, nic jiného mi nezbývalo. Jenže jak to udělat? Tohle se událo v červenci 1983. O devizový příslib se dá žádat jen do března. 72 / nový POLYGON 1/2011 [pageend74]Lze jet jen s cestovní kanceláří, což stojí spoustu peněz - a to byla má jediná naděje. A mého manžela, ovšem. Ivo je sociolog, pracoval v Praze v ústavu pro výzkum kultury. Brali jsme se v roce 1982, zažádali jsme si o svatební cestu do Paříže, a tehdy nám to nepovolili, vlastně povolili napůl, a tak jsem si myslela, že nebude nápadné v roce 1983 o uskutečnění téhož žádat znova.“ U: „Moment, moment, zmátla jste mě. Jak vás, probůh, mohli pustit na svatební cestu napůl?“ B: „Mohli. Povolení dali jen mně, abych jela na svatební cestu a že manžela pustí na jeho půlku svatební cesty příští rok.“ U: ,„Moc vám děkuji za tenhle skvost - něco takového by se v kapitalismu určitě nemohlo povést Tak jak jste se pak přece jen ven dostali?“ B: „Zájezd do Jugoslávie, ale přes Rakousko. To se povedlo koncem září 1983. Musela jsem prodat rodinný domek, abychom to mohli všechno zaplatit“ U: „Tak o co všechno vás ten pokrokový kanadský udavač připravil?“ B: „Je toho hodně. Připravil mě o vlast, o Prahu, kterou jsem milovala, o povolání, které jsem měla ráda, o rodiče a přátele.“ NA SVATEBNÍ CESTU DO PAŘÍŽE DÁT POVOLENÍ JEN JEDNOMU Z NOVOMANŽELŮ! Tak nádhernou absurditu dovedli vymyslet v Praze, rodném městě Franze Kafky. A stalo se tak s asistencí občana kanadské demokracie. Ještě dávno před dosažením zasloužené hollywoodské slávy jsem Miloši Formanovi zařídil vystoupení na naší univerzitě - za sice malý, ale tehdy vítaný honorář. I Ivan Passer, jeho tehdejší spolubydlící v Greenwich Village, přijel. V případě herců, snaha a pravděpodobnost proniknout, vyniknout, uplatnit se v jazyce nepůvodním, je ovšem zvlášť zapeklitá. Tím riskantnější aby byl krok do takového exilového neznáma. Takto jsem započal rozhovor s čerstvým exulantem. Někdy koncem sedmdesátých let jsem pár dní pobýval na venkově v kanadském Ontariu u přítele Evžena Balóna, zoologa - ichtiologa. O jednom víkendu v jeho sídle v unikátním domě, předělaném z kamenné školy z devatenáctého století, přijeli z Toronta manželé Škvorečtí a s sebou přivezli normalizaci právě opustivšího Jana Třísku, jeho krásnou choť Karlu Chadimovou a dvě dcerky, jimž tehdy bylo něco přes deset roků. Zatímco ženy naskákaly do bazénu, pustil jsem se do vyptávání slavného herce na okolnosti, které ho přiměly opustit Národní divadlo, dezertovat ze Zlaté kapličky, sestoupit z vrcholu a pustit se do neznámého, cizojazyčného prostředí, v němž se se svým umem jen obtížně uživí. Mnohé pak vyprávěl. Též jsem se dozvěděl o zkušenosti s potupou, kterou normalizátoři uštědřili národu: ono vynucování podpisů k zatracení autorů a signatářů Charty 77, jejíž text si ale nesměl přečíst Charta 77 byla vskutku unikát - totiž slušně formulované doporučení vládcům, aby dbali na dodržování vlastních zákonů a podepsaných mezinárodních smluv. V ČSSR vznikla kafkovská situace před občany vlastní zákony tajit Ona tehdy proslulá Stodvacítka (číslo Sbírky zákonů a nařízeni) nebyla k mání, již prý vyprodaná. Vehementní nátlak byl učiněn na vědce s akademickými tituly před i za jménem, na umělce národní, zasloužilé, ometálované, větší či menší celebrity. A každý, jemuž záleželo na existenci, kariéře, na blahu rodiny, tedy vzal do ruky pero, pohanil se a podepsal. Leckdo uhýbal, kličkoval, rychle někam pryč, být mimo dosah. Jan Tříska zvolil nemocnici, tak se vyhnout písemnému zatracení svého přítele Václava Havla. Sympatizující lékaři vymysleli provést jakousi menší zbytečnou operaci. Ale i tam nový POLYGON 1/2011 / 73 [pageend75]za ním na nemocničním lůžku přišli po- hůnci režimu vymáhat podpis. Z takové země, jakkoliv rodné a se zářivou kariérou, z režimu tak hanebného, tedy pryč. Zvolená existenční nejistota v dálavách byla přijatelnější. Když se posléze v Hollywoodu přece jen poněkud prosadil, bylo to v rolích kágébáckých, v nichž cizí přízvuk nebyl na závadu. Tehdy jsem se ozval, že v přemnohých očích podpis vynucený je podpis přece bezcenný. Co se trápit kvůli šarádě s rezolucí, zatracující mandelinku bramborovou? Však mnozí z nás s autentickou chutí podepisovali požadavky oběsit Slánského spolu s dalšími významnými představiteli státu a strany. Šváb, Reicin, takoví hrdlořezové, vzájemně se odpravující a pak, případně již s oprátkou na krku, provolávající slávu své katyni rodné straně. Stejně přece nebudeme v dnešní době lkát nad čistkami a občasným krveprolitím mafiánů ve vlastních řadách. Tak hanebné, potupné to byly doby, po jejichž návratu nostalgici, až přespříliš stále početní, nadále baží. ■ Kerzenbraten, bitte! LUDĚK FRÝBORT Čerti mě berou, když procházeje turisticky atraktivními místy Prahy čtu vývěsky nób- lejších restaurantů: ani slůvko česky. Nejsem obzvláštní patriot, ale tahle podlézavost mě štve. Nicméně se aspoň tu a tam vyskytne nabídka tradičních českých pokrmů, mezi nimiž málokdy chybí Lendenbraten... na tomto místě bych chtěl zvolat na adresu provozovatele: Troubo! Když už musíš, kdyby čert na koze jezdil, psát své nabídky všemi jazyky Evropy s výjimkou českého, informuj se aspoň, jak, kdy a z čeho název dotčeného pokrmu vznikl. Věz, že se tak stalo za časů, kdy roli hospodářské brzdy hrály místo dnešních odborů řemeslnické cechy. V dílnách se pracovalo dlouho do večera, a jednoho podzimního dne nadešla nutnost zažehnout svíčky. Práce v jejich nevydatném světle byla nepříjemná a vyčerpávající, jak si jistě lze představit; aby ji páni mistři své čeledi trochu osladili, bylo zvykem předložit jí k onomu datu hovězí pečeni, zvanou příhodně „svíčková“. Žiji v Němcích a věru jsem si nevšiml, že by se v sortimentu zdejších hospod vyskytoval nějaký Lendenbraten; obvykle se domorodci s hovězí pečení v omáčce z kořenové zeleniny seznamují až při návštěvě některé exulantské rodiny. I jest ten snaživý název na vývěskách pražských restaurantů přinejmenším zbytečný. Inteligentnější a pro cizozemského návštěvníka zajímavější by bylo uvést v jídelním lístku překlad českého znění a doprovodit je krátkým vysvětlením, jak k němu došlo. „Přál byste si nějaké typicky české jídlo, pane... dnes bych vám doporučil Kerzenbraten,“ mohl by zašveholit číšník za předpokladu, že by byl do té míry mocen jazyka Goetho- va. Neboť za svérázem putují turisté do vašeho města, vážený pane restauratére, za tradicemi, jež jinde nenajdou, nikoli za rádoby světovostmi, jsoucími všude na jedno brdo. Hannover, 30. listopadu 2010 Hloupost je něco neochvějného. Všechno, co na ni zaútočí, také na ní ztroskotá. (Gustave Flaubert) 74 / nový POLYGON 1/2011 [pageend76]dlouhý jazyk ■ dlouhý jazyk ■ Přechylování: Definice: Tvořit! ze stejného základu mužskou a ženskou dvojici. {Slovník jazyka českého, P. Váša a Fr. Trávníček, 1941) V češtině to máme jednoduché (ač díky složité gramatice), např. překladatel-překlada- telka, učitel-učitelka, dělník-dělnice, předseda-předsedkyně, komunista-komunistka, ale ne dokonalé. Jak je to například s členkou socialistické strany? Tam asi slovo „socialistka“ vyhovovat nebude. ■ V jiných jazycích méně ohebných (např. v angličtině) vymysleli jiné možnosti. Předseda byl předseda a ženy se do toho moc nepletly. ■ Jenže nastal feminismus a s ním i mnoho předsedkyní. Chairman byl tedy muž. Bylo snadné ho nahradit slovem chairwoman. Ale chairperson bylo ještě neutrálnější řešení. Ono totiž už to slovo „woman“ v sobě má slovo muž. V češtině se tím příliš nezabýváme, český překlad anglického slova „congresswoman“ je kongresmanka. ■ Ale co dělat s výrazy jako poručík? Poručice? Nebo svobodník/ svobodnice, generál/generálka atd. ■ Dá se to i obrátit. Letuška je krásné české slovo i jednoduché vymezení funkce. Ale jak nazvat jejího kolegu? Letušák? *** Příslušníci ADF (Australian Defence Force) budou nyní mít nárok jen na čtyři pilulky Viagry od daňového poplatníka měsíčně. Vojáci to potřebují? Za mých časů se mluvilo o tom, že vojáci dostávají do kafe „bróm“ a tady ... A jak k tomu přijdou vojandy? (Správněji asi vojákyně.) Vyfasuji to také pro své postarší přátele? A neměl by nějaký starší plukovník mít nárok na větší příděl?(z internetu) Nositel Nobelovy ceny v oboru lékařství D. Varelly, onkolog z Brazílie: „V dnešním světě se investuje pětkrát víc do léků na mužskou potenci a do silikonu pro ženy než do léčeni pacientů trpících Alzheimerovou chorobou. Proto budeme mít za pár roků stařenky s velkým poprsím a stařečky s pohotovým orgánem, ale nikdo z nich si nebude pamatovat, na co to je.“ (z internetu) icir-íc V bance: „Dobrý den, pane! Jak vám můžeme pomoci?“ Klient: „Dobrý den! Chtěl bych si vybrat peníze z dědictví, co přišly na můj účet.“ Banka: „Jistě, samozřejmě. Máte tam teda pěknou sumičku! A nechtěl byste si u nás, když už jste tady, založit termínovaný účtík, nebo vstoupit do našich podílových fondíků, případně vám nabídneme nějaký jiný výhodný spořící produktík? Klient: „Vy jste mi asi špatně rozuměli, já jsem říkal, že jsem dědil, a ne, že jsem debil! (z internetu) ■ dlouhý jazyk ■ dlouhý jazyk nový POLYGON 1/2011 / 75 [pageend77]VŠUDE VODA PAVELJACKO Měli jsme povodeň. Osobně jsem se nebál, neb mně nebylo řečeno stavět si archu. Kde bydlím, tedy Kangaroo Point, kilometr od středu města, jsem od řeky na západní straně asi 800 metrů, na východní asi 80. Výškový rozdíl odhaduji na 7-9 metrů. Povodeň roku 1974 byla kolem pěti a půl, ta roku 1893 něco přes osm. Když odborníci začali mluvit o roku 1893, pro jistotu jsem si zkontroloval e-maily a sms, jestli jsem náhodou něco od Něj neminul. Po povodni v lednu 1974 se konšelé rozhodli postavit přehradu Vivenhoe, aby se prý to již nikdy neopakovalo. Byl jsem a jsem pro, ale tušil jsem, že až půjde do tuhého, moc to nepomůže, protože přehrada bude z předcházejících dešťů stejně plná. Nebyl jsem sám, pochopitelně. Jeden známý, který v příslušném oddělení pracuje, nyní potvrdil, že čísla, uváděná veřejnosti, jsou pružná. Tzv. stoprocentní kapacita znamená pitnou vodu pro Brisbane na šest let Zadržovací, tj. protipovodňová kapacita, je mnohem větší, téměř trojnásobná. Voda se začala vypouštět dříve, než voda dosáhla 190 procent To proto, že přehrada, která se v době sucha měla opravovat, se neopravovala. Podle odborníků již nikdy v Austrálii pršet nemělo, a tak se peníze určené na opravy použily k stavbě zařízení k odsolování mořské vody, nyní naprosto zbytečného. O kolik vody by se mohlo vypustit méně, kdyby Vivenhoe drželo těch údajně plánovaných skoro 300 procent, se asi nikdy nedozvíme. No, naše státní premiérka jmenovala Královskou vyšetřovací komisi, ale ... známe politiky a přepečlivé penzionované soudce, kteří těm komisím obvykle kralují. Počet mrtvých je zatím poměrně nízký (20), možná proto, že (jak řekl komentátor španělské televize, když to porovnával s čísly z Bangladéše) ^Austrálie je civilizovaná země“. Možná také tím, že je nás tady o něco míň. Možná, že to spolu souvisí. Voda dosáhla 4,5 m, tj. o metr míň než v roce 1974. Začala opadávat, škody jsou obrovské. Kromě armádních i námořních helikoptér, a jedné minolovky, poslala vláda na pomoc také 1 200 vojáků, což je na australské poměry hodně. Je povzbuzující vidět vojáky pomáhat při živelné katastrofě, zejména když při tom nemusí, jak je nyní ve světě zvykem, mít neprůstřelné vesty. Za tzv. „looting“ (česky plenění, drancování, také „bratrská pomoc“) bylo zatím zatčeno 13 osob. Někteří nemohli odolat pohledu na z řetězu utržené jachty plynoucí do zálivu Moreton a rozhodli se je zachránit pro sebe. Vláda naprosto správně okamžitě zdvihla horní hranici trestu z pěti na deset let. Voda odnesla spoustu různých objektů a kromě člunů, námořních kontejnerů, karavanů, stometrového betonového plovoucího (jak jinak) chodníku, také restauraci. Proto ta HMAS Huon, pokud to někomu nedošlo - bude ty krámy na dně zálivu hledat, aby nebyly nebezpečím pro námořní plavbu. Jako minule, tj. v roce 1974, lidé vodou nepostižení pomáhají těm druhým. Náš starosta, ne tak úplně hloupý člověk, se to rozhodl trošku zorganizovat a vyhlásil brigádu. Na čtyřech suchých místech byly sběrné body, kde se lidé zaregistrovali a byli odvezeni městskými autobusy tam, kde jich bylo třeba. Přinesli si vlastní smetáky, lopaty a podobné nářadí a původně se myslelo, že budou pracovat čtyři hodiny a pakje vystřídá odpolední směna. Tro76 / nový POLYGON 1/2011 [pageend78]chu to nevyšlo, málokdo chtěl po čtyřech hodinách domů, a tak prázdné autobusy jely pro novou várku. V sobotu bylo zaregistrovaných něco kolem 20 tisíc, v neděli přes 50 tisíc těchto dobrovolníků. Odhaduji, že asi stejný počet lidí se registrací a autobusy nezdržoval a přišli nebo přijeli pomáhat jen tak. Aniž by člověk chtěl být škodolibý nebo rasistický, vzpomene si na Haiti nebo třeba na New Orleans. Nejsem sijist, že to sem patří, ale mám dojem, že velká většina čtenářů podobné zkušenosti neměla. Pokud pokrčíte nosem, no co, já byl také na brigádě, natíral jsem lavičky před Prvním májem a nebylo to tak zlé, uvědomte si, že povodňová voda po sobě zanechává na výsost lepkavé bahno, které není jen tak obyčejné bahno, ale suspenze jílu, výkalů, oživená prezervativy, dámskými vložkami a jinými výdobytky civilizace. Poněvadž je teplo, všelijakým bakteriím se v těch sračkách dobře daří. Smrad se nedá popsat Nikomu to nepřeji. Ti, co nepomáhají, alespoň posílají peníze. Číslo stále roste, ale v době mého psaní se mezi australským lidem vybralo přes 20 milionů dolarů. Dlužno připomenout, že Čínská lidová republika se také práskla přes kapsu - slíbila 50 000. Pochopitelně jakákoliv katastrofa, málem i zemětřesení, je vodou na mlýn AGW (oteplovacím) šarlatánům. Na chviličku, ale opravdu jen na chviličku, ti „vědci“, kteří ještě před šesti měsíci prorokovali Austrálii suchopár na věky věků, se z televizních obrazovek ztratili, aby byli nahrazeni novou garniturou, která o tom všem „mluvila již před válkou s panem okresním hejtmanem“. Těm starým, zavedeným šarlatánům se to odstrčení nelíbilo, a tlačí se na obrazovky zpátky, protože taková „jedna extrémní epizoda je vědecky vysvětlitelná“. Předák australských zelených, nějaký Bob Brown, se dal slyšet, že důlní společnosti by za to všechno měly platit, protože je to jejich vina. Jiní zelení mají jiné starosti. Kupříkladu, Marrickville City Council (NSW), kde zelení vládnou, zrovna odhlasoval bojkot veškerého izraelského zboží a služeb. Máme povodně také na jihu ve Viktorii a požáry v západní Austrálii. Začíná sezóna cyklonů. Asi čtyřicet uhelných dolů v Queenslandu, což je téměř většina, je buď zatopených, nebo nemá přístup k dopravě. A aby toho nebylo málo, četl jsem předpověď neobvykle silných dešťů pro oblast Pilbara v západní Austrálii. Pokud vám to nic moc neříká, vozí se odtamtud, pochopitelně do Číny, jedna třetina celosvětové produkce železné rudy. Hnědá, smradlavá voda, která pokryla skoro třetinu Quenslandu, a pravidelný klimatický fenomén, zvaný něžně La Nina (děvčátko), možná postihne celý svět Brisbane, 18. ledna 2011 Povodně Malá ukázka, jak se chovají Australané, kteří normálně dělají dojem, že se o nikoho nezajímají, protože nelezou nikomu v kuchyni ze zvědavosti pod pokličky a nezávidí všem sousedům kolem. Co se stane, když je zapotřebí někde pomoci, jako např. teď po těch strašných záplavách? Netspeed, můj ISP, internetový poskytovatel služeb, rozeslal e-mailem svým zákazníkům zprávu, že když věnují starší hračky a knihy, zařídí jejich zabalení a odeslání z Canberry dětem v zaplavených oblastech. Jak akce pokračuje: za týden sesbírali 20 tisíc hraček, knížek a věcí pro děti! nový POLYGON 1/2011 I 77 [pageend79]Mayday! Mayday! MILOŠ ŠUCHMA „Mayday! Mayday!“ Není myšleno SOS volání letadla nebo námorní lodi, ale SOS volání po omezení imigrace do Kanady a zastavení multikulturalismu, aby nedošlo ke konci Kanady. Je to varující kniha jednoho z nejúspěšnějších autorů a předního rozhlasového komentátora ottawské rozhlasové stanice 580 CFRA, 741etého Lowella Greena, který tam působí od roku 1960 a má tříhodinové diskusní pořady s posluchači. Jeho pořad je nejdelší „talk show“ v Severní Americe a těší se obrovské popularitě, snad s výjimkou levicově zaměřených a politicky korektních posluchačů. Kniha „Mayday! Mayday!“ vydaná koncem roku 2010 v Greenově Spruce Ridge Publishing si vyžádala již několik nových vydání a počtem výtisků zdaleka předstihne jiné autory. Čím to je, že tato kniha, jakož i předchozí knihy Greenem vydané, dosahuje takového ohlasu? Především si Lowell Green dal pečlivou práci s průzkumem tématu nežádoucí imigrace do Kanady v posledních letech a s multikulturalis- mem jako takovým, který je vhodným nástrojem pro politiky k získání voličů, ale výhledově je nebezpečím pro Kanadu, pokud tato si nevezme ponaučení. Green neváhá vyslovovat pravdy, které levicoví politici, kterých je naštěstí v Kanadě málo, ale i liberálové nebo konzervativci mající obavy kvůli nastolené politické korektnosti vyslovují. Oproti tomu Green, který je politicky i existenčně nezávislý, nemá problém se vyjadřovat zcela otevřeně, protože jen pravdivě vyslovené skutečnosti a svoboda slova mohou věci změnit. A ohlas posluchačů a čtenářů mu dává za pravdu. Kniha je také varováním pro jiné země, včetně České republiky, aby stejnou cestu jako Kanada nenastoupily. O čem tedy tato kníhaje? „Stará Canada“ byla vybudována z ničeho (ač v respektu k původnímu indiánskému a eskymáckému obyvatelstvu) hlavně tvrdě pracující imigrací z Anglie, Francie, ale i dalších evropských zemí, včetně Čechů a Slováků, kteří začali do Kanady emigrovat hlavně od počátku 20. století, s velkou vlnou příchodu imi- grantů vlivem událostí komunistického puče v roce 1948 a sovětské okupace v roce 1968. Od roku 1945 do Kanady přišlo 10 milionů imigrantů, do osmdesátých let v poměru 4 : 1 evropských imigrantů vs. imigrantů z ostatních zemí. Od osmdesátých let je to v obráceném poměru 4 : 1 imigrantů z Asie, Afriky a Středního východu vs. evropských imigrantů. Tato nová vlna imigrace, tzv. „viditelné menši- ny“ je vesměs odkázaná po dlouhou dobu na sociální podporu vzhledem k nízkému nebo nedostatečnému vzdělání a malým jazykovým znalostem angličtiny nebo francouzštiny. Je tedy značnou zátěží pro kanadskou státní pokladnu. To je ještě násobeno skutečností, že tito noví imigranti si do Kanady následně přivezou mnoha- členné rodiny ze zemí kulturně i politicky velmi vzdálených Kanadě. Během příštích 20 let se podle odhadu „Nová Kanada“ bude rozšiřovat 4 x rychleji než ti narození v Kanadě. Imigrace se ze 70 % soustřeďuje hlavně do největších měst: Toronta, Vancouveru, kterému nově přišlí Číňané začínají říkat „malá Šanghaj“, a Montrealu, který ale je součást provincie Québec, a ta si jako jediná v Kanadě prosadila výsadu, že si o imigraci rozhoduje sama, to je vybírá si téměř exkluzivně imigranty z francouzský mluvících zemí. Takže v Torontě, kde podle statistik v roce 2006 žilo 43 % „viditelné menšiny“, v roce 2031 to bude již 63 %, ve Vancouveru z 23 % bude 59 %, Montrealu z 16 % 78 / nový POLYGON 1/2011 [pageend80]bude 31 %, v Calgary z 22 % bude 39 %, v Ottawě z 19 % bude 36 % atd. Lowell Green se ptá, zda tato „Nová Kanada“ je pro Kanadu výhledově žádoucí a únosná. Věří, spolu s mnoha posluchači a čtenáři, že tomu tak není. Ke konci roku 2008, kdy Kanada měla 32 milionů obyvatel, přijala 247 243 imi- grantů, 251 235 zahraničních sezónních pracovníků, 178 227 zahraničních studentů (z toho 42 154 z Číny a 27 440 z Jižní Koreje) a 94 144 uprchlíků (z toho cca 2 000 z České republiky), dohromady je to tedy 770 849 příchozích, kteří musí být ubytováni a umožněny jim služby (zdravotní, vzdělávací, vyživovací) z peněz kanadských daňových poplatníků. Statistika říká, že v letech 1996-2006 přišlo do Kanady z USA a evropských států 268 525 imigrantů (17,5 % z celkového počtu) a 1,266 165 imigrantů (82,5 % z celkového počtu) z ostatních zemí. Plodnost v Kanadě je 1,48 a stále se snižuje a 2,2 je považováno za faktor, kdy je možné udržet konstantně stejný počet populace. Na druhé straně faktor u zemí třetího světa je to 4,0 a např. v Pákistánu 5,08. K této situaci v nepřízni čísel je nutné přidat neadaptovatelnost některých národnostních skupin z důvodů neznalosti Kanady, kulturní odlišnosti, náboženské nenávisti ke křesťanství, právním zvykům (např. zákon Sharia, mnohoženství, manželství s nezletilými, jakož i úroveň vzdělání nesrovnatelná s kanadským standardem). Nová imigrace je také špatně jazykově vybavena v angličtině nebo francouzštině a v mnoha případech nemá zájem si znalost získat. V Kanadě bylo zvykem, že druhá a třetí generace původní imigrace se plně integrovala do kanadského života. To se nedá říci o nové imigraci, která mnohdy nemá ani zájem se integrovat, a dokonce přebírá nenávist vůči západnímu způsobu života. Soudy s několika teroristickými skupinami muslimských mladíků již narozených v Kanadě to potvrzují. Na některých univerzitách se projevuje rasová nenávist arabských studentů vůči židovským. Ženy v rámci některých etnických skupin jsou považovány za občany druhého řádu, plně odkázány na své despotické manžely. Tyto negativní jevy se pochopitelně nedají generalizovat, protože např. čínští a korejští imigranti jsou tradičně pilně studující a také tvrdě pracující. A vždy tomu tak bylo, od počátku existence Kanady, kdy Číňané se velkým dílem podíleli na stavbě celokanadské železnice ze západu na východ. Z výše uvedených čísel a návyků imigrantů je patrno, jak „Nová Kanada“ může dopadnout v několika desítkách let, pokud se neprovedou radikální kroky, a kdy může vlastně dojít k nové kolonizaci. Jak ale k takové situaci mohlo dojít? Ve vysvětlení se Green vrací do éry vlády liberálního ministerského předsedy Pierre Trudeau z Québecu (narozen 1919 - zemřel 2000), který vládl v letech 1968-1984. Pierre Trudeau z provincie Québec byl muž velkých ideálů a „spravedlivé společnosti“, který měl a stále má velké obdivovatele, jakož i zavrhovatele. Některé jeho prosazené zákony, jak se projevují, se ukázaly spíše překážkou v neprospěch Kanady. Sám Trudeau přiznal, že jeho velkým zklamáním bylo, že jeho multikulturalismus nepomohl rozdílným skupinám přinést a vtělit jejich zvláštní diverzitu v rámci společné univerzality kanadské zkušenosti, ale byl výsledkem ničeho jiného než zvyšujících se finančních požadavků těchto skupin. V roce 1969 byl přijat oficiální jazykový zákon, který postupně zvýhodnil a vlastně potvrdil výjimečnost francouzštiny v provincii Québec a donutil ostatní anglosaské provincie, aby akceptovaly dvojjazyčnost ve svých legislativách a umožnily francouzský mluvícím menšinám svoji existenci v jejich jazyce po celém území Kanady. V praxi se to projevuje např. tím, že většina míst ve federální vládě je nový POLYGON 1/2011 / 79 [pageend81]vyžadována jako dvojjazyčná, preferující frankofony, zatímco anglofoni, kteří nemají dostatečnou znalost francouzštiny, která se používá minimálně a výjimečně, s výjimkou Québecu, jsou znevýhodněni ve výběrových řízeních na pracovní místa (ovšem ve správě provincie Québec se musí používat jen francouzština). A jak píše Green, kvůli urychlení této cestu do Nirvány byla v roce 1973 vytvořena kanadská etnokulturální rada, stejně jako multikulturální direktorát na ministerstvu tajemníka státu. S tím jsem měl co do činění, protože jednak kolega z Československé asociace v Kanadě se jednu dobu stal předsedou této rady a já jako předseda Asociace jsem se zúčastňoval zasedání spolu s předsedy dalších asi 30 organizací. Začátky byly ještě dobré, horší byly pozdější doby, kdy najednání některé skupiny začaly zanášet letité historické spory ve svých původních zemích, jako např. Rekové, řečtí Kypřané a Arméni vůči kanadským Turkům, kterým trvalo asi 3 roky, než se mohli stát součástí této rady, protože do té doby byli blokováni pod různými právními i neprávními záminkami organizacemi, které si z původní země vůči nim přivezly averzi. Toto pokračovalo zejména v posledních letech, kdy kanadští Palestinci si z rady udělali platformu pro své požadavky. Když jsem jednou dostal prohlášení, do kterého byla také zahrnuta naše organizace, aniž bychom o tom věděli, natož s tím souhlasili, bylo zřejmé, že je nutné s takovou radou skončit V současné době je to naprosto bezvýznamná organizace. Nirvana v Kanadě ovšem pokračovala v roce 1982 přijetím repatriované kanadské Ústavy, čímž jednak byla přetržena pupeční šňůra s Velkou Británií, splněna řada quebeckých požadavků a v Kanadské listině práv a svobod, která je součástí ústavy, je v sekci 27 řečeno: „Tato Listina musí být interpretována způsobem konzistentním s ochranou a obohacením multikulturálního dědictví Kanaďanů.“ Oficiální právní interpretace znamená schopnost imigranta ponechat si svoji vlastní kulturu v této zemi, což není jen privilegium, ale právo chráněné Listinou. Mezi jiným Listina naznačuje, že soudy musí multikulturální realitu vzít v potaz, když vyřknou rozhodnutí. Green uvádí příklad, kdy v roce 2005 došlo k absurdnosti: právník namítl, že policie nevzala v úvahu cizí kulturu u otce, obviněného za znásilnění své sedmileté dcery a vetření pepře do očí svých ostatních dětí. Ať již to vzal soudce v úvahu, či ne, faktem je, že otec byl osvobozen. V roce 1988 kanadský Parlament schválil kanadský multikulturální zákon, který ochraňuje a obohacuje multikulturalis- mus v Kanadě a je definován jako trvalá ochrana příchozích kultur a jej ich jazyků. Kanada je jediná země na světě, která má takový zákon. Green se ptá: Znamená to snad, že musíme respektovat jinou kulturu, jako kamenování žen, které ukazují kotníky? V roce 1991 následovalo zřízení Ministerstva multikulturalismu. V poslední době konzervativní vláda přejmenovala ministerstvo na Ministerstvo občanství, imigrace a multikulturalismu. Je známo, že Kanada je jediná země na světě, která na svém území musí vyslechnout každého žadatele o uprchlický status, bez ohledu, zda se jeho případ jeví jakkoliv směšný. Výsledkem je, že tito žadatelé mohou čekat až roky na své slyšení a případná odvolání za bohaté asistence placených právníků a imigračních konzultantů, kteří si ze situace udělali blahobytné živobytí. V roce 2008 kanadská hlavní revizorka Sheila Fraserová hlásila, že Kanada ztratila stopu 41 000 uprchlických žadatelů, z čehož podle policie je na 3 000 kriminálních osob, včetně teroristů, vrahů a zlodějů. Fraserová rovněž konstatovala, že je kolem 11 000 případů uprchlíků, kteří ještě nebyli označeni pro posouzení. Nedořešených případů je tolik, že Mi80 / nový POLYGON 1/2011 [pageend82]nisterstvo imigrace situaci fyzicky není schopno zvládnout. To bylo způsobeno nejen multikultu- rálním zákonem, ale v roce 1985 hlavně rozhodnutím soudkyně Nejvyššího soudu Berthy Wilsonové, která rozhodla, že každému na světě, včetně USA a zemí EU, musí být garantováno právo být v Kanadě vyslechnut a do té doby vydržován na státní útraty včetně výživy, ubytování, zdravotní péče a vzdělání, právě tak jako občan Kanady, s výjimkou, že tito žadatelé nemohou volit v kanadských volbách, protože nejsou ještě občany. Je pochopitelné, že této příležitosti se chopilo mnoho lidí z třetího světa a odjinud, kteří tuto slabinu Kanady dobře znají, včetně českých Romů, kteří způsobili opětné zavedení kanadských víz pro české občany. Sám jsem se dostal do téměř komické situace, když mě v jednom kanadském hotelu v recepci oslovil česky, po zjištění mého jména, asi 251etý recepční. Ptal jsem se ho, jak se do Kanady dostal. On mně zcela otevřeně řekl: „Jak bych se mohl dostat, přeci jako Cikán, na pohovor jsem se natřel hnědou barvou a vymyslel si příběh.“ V Kanadě tudíž vládne imigrační chaos, který stojí daňové poplatníky spousty peněz. Čtenář se jistě bude ptát, co Kanada a Lowell Green navrhují k zlepšení této nežádoucí situace. Vládnoucí menšinová Konzervativní strana i ostatní strany v Parlamentu (Liberálové, NDP - sociální demokraté a Bloc Québécois - québečtí separatisté) přijaly v roce 2010 v Parlamentu zákon, který by měl situaci do jisté míry řešit, protože si uvědomují, že současná situace je neúnosná, zejména s přihlédnutím k ekonomické situaci, která se vzpamatovává z krize. Zákon má být podložen nařízeními, která mají být dokončena v roce 2011. Mám dojem, že termín je stanoven tak, aby do letošních voleb imigrační nařízení mohla být zpřísněna, pokud Konzervativní strana vyhraje volby. Celý imigrační proces má být urychlen bez možnosti nekonečných odvolání, imigrační a uprchlické rady mají být obsazeny profesionálními imigračními úředníky místo dosazených, mnohdy protekčních lidí, postrádajících imigrační zkušenost Mají také být stanoveny tzv. „bezpečné země“, např. USA, země EU a Austrálie, které budou mít jiný imigrační režim než potencionálně uprchlické země, i když o azyl je možno žádat z různých, i nepolitických důvodů, jako rasistických, sexuální perzekuce pro lidi stejné orientace atd. Probíhat bude také debata, zda počty přijímaných nejsou přemrštěné v situaci relativně vyšší nezaměstnanosti a nárocích na pracovní kvalifikovaná místa, která nová imigrace z neevropských zemí nemůže ve většině případů obsadit pro nedostatečnou kvalifikaci nebo neschopnost se adaptovat Z tohoto důvodu v roce 1980 žilo 8.2 % imigrantů pod úrovní chudoby, zatímco od roku 1996-2001 (poslední statistický údaj) to bylo již 41.2 %. Lowell Green navrhuje, vzhledem k nízké porodnosti, prodloužit možnost pracovat až do 70 let (on sám ve svých 74 letech je stále intenzivně činný), dát rodinám výhody k tomu, aby mobly mít více dětí a k tomu jim umožnit i podmínky, jako se např. nyní děje ve Francii. A v neposlední řadě zvýšit produktivitu práce o 1 % za rok, protože produktivita práce v Kanadě stále pokulhává za USA. Pokud se přijmou a umožní tato opatření, nebude třeba tak vysoký počet imigrantů, z nichž většina je nežádoucích. Green říká, že jestliže v květnu 2010 Kanada měla 1.5 milionu nezaměstnaných, přijmout dalších 0.5 milionu imigrantů, kteří budou pobírat sociální podporu, nedává smysl. Kniha „Mayday! Mayday!“ Lowella Greena je varovným signálem nejen pro kanadské politiky i kanadské voliče a daňové nový POLYGON 1/2011 / 81 [pageend83]poplatníky, ale doufejme, že i pro ostatní chtěly „spravedlivou společnost“ a nechtě- země, včetně České republiky, které by ly pochopit SOS volání. ■ Podvědomí Abych se přiznal, vím o podvědomí tak málo, že to nestojí možná ani za zmínku, a proto začnu oklikou. Nenávidím telefon! Ne snad přístroj sám, ta moderní technologie důležitá je, to vím i já, ale nemám rád telefonáty. Vždy, když to zadrnčí, se hrozně leknu a docela rád přenechám zdvižení sluchátka mojí ženě, která se tolik neštymuje. Co neštymuje, ta k telefonu utíká! Jen aby, proboha, nezmeškala volající stranu. Většinou je telefon pro ni a já si ulehčené oddychnu, když ji slyším radostně zvolat: „Ach, to jsi ty, darling?“ Oslovením darling častuje nejen celou naši rodinu, ale i její kamarádky a známé, takže si nikdy nemohu být jist, s kým to vlastně mluví. Také mě to vůbec nezajímá, i když se to pochopitelně dozvím, neb má žena hned po skončení rozhovoru ke mně radostně pospíchá a už z dálky volá: „To byla Ann-Maree, chtějí jít večer k řece, nepůjdeme taky?“ V hlase má tolik radosti, že ji nemohu zklamat a souhlasím, i když se mi třeba nechce. Horší je, když žena není doma a telefon musím zvedat já. Pomalu a s nechutí se k té drnčící věcičce blížím a přemýšlím, co to bude zase za průser, až to zvednu. Pokud mě nic nenapadá, tuším, že to nebude tak zlé. Abyste rozuměli, telefon ve mně nějak probouzí mé podvědomí. Možná tím, jak se vždy polekám, nevím, ale když to zazvoní a já se leknu, mám momenty, kdy vím nejen, kdo volá, ale co mi i řekne! A to ještě dříve, než telefon zvednu. Naposledy se mi to stalo koncem září, když jsem byl doma sám. Já věděl, že to není dobrá zpráva a litoval jsem, že není doma žena, aby zvedla telefon ona. Pomalu jsem se šimd k přístroji a se strachem zvedl sluchátko. Já věděl, kdo je na STANISLAV MOC druhé straně drnčícího drátu, ba i co mi řekne. „Tak ti umřela maminka,“ řekl hlas mého bratra a než jsem stačil cokoliv odpovědět, linka se rozpípala na znamení přerušeného hovoru. Položil jsem sluchátko do stojánku, znovu je zvedl a vytočil bratrovo číslo. Tak jsme to dělali vždy, už za dob komunismu, kdy telefonát z Československé republiky do Austrálie byl pro domácí obyvatelstvo finančně nemyslitelný. Probrali jsme mámin skon i to, co a kdy uděláme s jejím popelem a mně bylo, jako kdyby máma byla někde mezi námi a poslouchala. A možná, že skutečně byla, kdo ví? Podvědomí, milánkové, nepracuje jako telefon, ale jako telepatie. Myšlenky se nám honí v hlavě rychlostí světla a třeba i rychleji (?), neseny elektrony, které podle posledních výzkumů kvantové teorie mohou v mžiku zaniknout a znovu se vynořit kdekoliv ve vesmíru. Pokud je tato vědecká premisa platná, mohlo by to znamenat, že stav naší mysli „odplouvá“ do neznáma jako vlny našeho myšlení, které za sebou zanecháváme, kudy chodíme přemýšlejíce. Prostě svým myšlením zanecháváme za sebou stopu! A je docela možné, že tyto vlny mohou za určitých okolností být zachyceny něčím ultrasen- zitivním, najmě mozkem těch, kterým ta myšlenka byla určena? Nebo podsunuta? Již ve školních škamnách základní devítileté školy v Praze Vršovicích „U nádraží“ jsem o podobných otázkách přemýšlel a vždy mne fascinovaly. Nejen mne, ale i mého spolužáka Karla Svobodu, obzvlášť senzitivního chlapce, s kterým jsme podobné otázky diskutovali. Pozdě82 / nový POLYGON 1/2011 [pageend84]ji, už venku ze školy, jsme se scházeli, dělali seance a filozofovali o smyslu života. Jednou jsme si slíbili, že kdo umře první, pokud něco na „druhé straně“ je, tak toho druhého po smrti „navštíví“. Pak přijely ruské tanky a já jsem Karla přemlouval, aby se mnou odešel do zahraničí, že spadne klec, nikoho nepustí ven a já chci tolik vidět svět! Karel se mi vysmál, že by byl blázen odcházet, když jsme středem dění, a dívat se pak odněkud z okraje světa nazpět Mělo to svou logiku. Odešel jsem tedy bez něj a pak skutečně spadla klec a on nemohl ven, i kdyby chtěl. Československo přestalo být středem dění a normalizace zválcovala veškeré dění tak, že nebylo nač se dívat... Já? V Austrálii jsem potkal svou velkou lásku, oženil se s ní a v rychlém sledu založil rodinu. Tři děti za dva a půl roku. Holka a dva kluci. Koupili jsme s ženou náš první dům v Sydney a nastěhovali se do něj. Jednou v noci jsem se znenadání probudil. V ten moment jsem byl při smyslech, jako kdybych předtím nespal. Ve tmě jsem uviděl postavu, která se opírala o veřej dveří naší ložnice a dívala se na mne a na mou spící ženu. Děti spaly ve vedlejší ložnici. Děti! V tu ránu jsem dostal šílený strach, jestli nejde o zloděje dětí! Vyskočil jsem z postele a v ten moment se postava odlepila od veřejí a zmizela v chodbě. Dům měl dřevěnou podlahu a já jsem jasně zaslechl, jak prkna podlahy zavrzala pod váhou odcházejícího. Vyběhl jsem za ním rozsvěcuje všude světla, ale postava v domě nebyla. Děti byly v pořádku a spaly, dům byl zamčený. Nechápaje jsem se vrátil do ložnice a vysvětlil vše probuzené ženě. „Máš živé sny, darling,“ odtušila. Za tři týdny jsem dostal od maminky dopis. Karel Svoboda se oběsil... Netvrdím, že mě tenkrát Karel navštívil, jak slíbil. A už vůbec netvrdím, že posmrtný život existuje. Co ale možné je, je můj dohad, že na mne v poslední chvíli myslel. A že elektrony jeho myšlenek se nějak vynořily v mém mozku, který pak třeba tu jeho postavu na veřej dveří pro mne „přikreslil“. I tak je to ale šílené tvrzení... Za pár let jsme se s ženou vzmohli a pozvali k nám mou maminku. Právě docílila důchodového věku, a tak ji komunisté pustili doufajíce, že v Austrálii zůstane, a oni tak ušetří na jejím důchodu. Máma tu však nezůstala, a tak komunistický erár neušetřil nic, ale za ty tři měsíce se bodně sblížila s mým nejmladším synem Chris- topherem, který po jejím odjezdu ještě několik měsíců volal na jakékoliv letadlo letící na nebi „Ahoj, babičko!“ Časem, jak rostl, na babičku zapomněl, ale babička na něj nikdy. Když vyspěl, vstoupil do armády a ta ho poslala na kurz thajského jazyka a můj syn Kryštůfek, jak ho jeho babička s láskou nazývala, se thajský naučil plynně. Rád bych věřil, že na cizí řeči měl ucho vytrénované právě od mé matky a samozřejmě mé maličkosti... Mnohokrát v Thajsku byl a našel si tam dokonce i thajskou přítelkyni, s kterou byl v té divukrásné zemi zrovna na dovolené, když mně zavolal z Prahy můj bratr tu smutnou zprávu o úmrtí mé maminky. Druhý den nám kluk zavolal z Thajska a chvíli mluvil se svou matkou a ta mi pak telefon předala. Jelikož jsem věděl, že to je Kryštůfek, nijak jsem se nebál a převzal telefon docela radostně. „Táto,“ řekl syn, „neumřel ti někdo v rodině?“ V tu ránu na mne padla moje telefonní tíseň a sotva jsem vykoktal: „Proč?“ „Víš, já jsem měl ve čtvrtek zvláštní sen, zdálo se mi, že mi vypadávají z pusy zuby. Ráno jsem se zeptal Aly (jeho přítelkyně), jestli to něco neznamená v thajské mytologii a ona chtěla vědět, jestli to byly zuby z horní čelisti, nebo ze spodní. Když jsem jí odpověděl, že z horní, tak mi řekla, že mi někdo umřel z otcovy strany. Tak jsem chtěl vědět, jestli se ti něco....“ „Já jsem v pořádku,“ zamumlal jsem nevěřícně, „ale tvoje babička... moje maminka... včera umřela...“ nový POLYGON 1/2011 / 83 [pageend85]Nevím, jak vy čtenáři si to přeberete, ale vše, co jsem tu napsal, je pravda pravdoucí. Tak se to opravdu stalo. Nevím, jak pro vás, ale pro mne je zajímavý i samotný fakt, že můj syn snil sen dle thajské tradice. Bylo to proto, že v Thajsku zrovna byl, nebo proto, že thajský umí? Ale i tak je to mystérie, uvážíme li, že tu jejich tradici neznal. Co se mne týče, nenávidím telefon dál. Nejako přístroj, ale proto, že nosí smutné zprávy. To se vám nestane, aby to zazvonilo a někdo vám radostně oznámil, že se vám narodila maminka... ■ Cantate JOSEF KOLÁČEK ...zaťukat jíním... „Jednadvacáté století bude mystické1, nebo nebude žádné.“ 1 Mystický = vztahující se k mystice. Mystika: nábožensko-filozofický proud založený na vnitřním bezprostředním prožitku Boha Poprvé jsem tenhle výrok francouzského spisovatele André Malrauxe (1901 až 1997) uslyšel v době, kdy nad naším životem víry ležely stíny, ale i paprsky svatozáří komunisty umučeného čihošťského faráře Josefa Toufara a jen od úst k ústům se nesly zprávy o pohybech křížku na hlavním oltáři při slovech jeho adventního kázání: „Mezi vámi je ten, kterého neznáte.“ Tří kněží popravených v rámci komunisty zcela vykonstruované „akce Babice“: P. Jana Buly, P. Františka Pařila a P. Václava Drboly; bílých mučedníků P. Adolfa Kajpra S. J. (zemřel ve věznici Leopoldov) a P. Antonína Zgarbíka S.J. (likvidován ve věznici Valdice); ve dnech a měsících, kdy „církevní oddělení“ na StB na Lenince v Brně (12 stálých agentů a špiclů bezpočet, sám jsem měl v patách nejméně tři) vyrábělo soudní řízení s podvratnými skupinami nepřátel socialismu z řad řeholníků a kněží; každé dva roky jeden proces buď s premonstráty nebo salesiá- ny, jezuity či františkány; a to vše prokládané soudy s řeholnicemi a katolickými laiky, kdy policejní soudní i vězeňská mašinérie pracovala na plné obrátky, takže nejčastěji pronášenou větou bývalo: „Já se kvůli tomu nedám zavřít“ Tehdy jsme netušili a ani v roce 1968 jsme se pak příliš nedivili, že ti nevinně odsouzení a tehdy žijící - třetina ze zatčených v roce 1950 už zemřela - řeholníci a řeholnice „odpykali“ v komunistických žalářích celkem 42 763 let - to byl jeden z argumentů, když řeholní představení jednali s Dub- čekovou vládou o obnovení řeholního života v našich zemích. Není divu, že se ta slova zdála spíše jako velmi zbožné přání, básnická nadsázka či na efekt formulovaný sen z prostředí pařížské literární smetánky. Jindy se Gertruda ptala Pána, nač by měla každou hodinu upírat svou pozornost, aby se mu líbila. On odpověděl:“Pře- ji si, aby ses naučila trpělivosti.“ Byla totiž sklíčena jednou záležitostí. Namítla te- dy:„/\le jak se jí mohu naučit, jakým prostředkem? Tu ji Pán vzal na klín jako nejlaskavější učitel svého milého žáka a poučoval ji třemi otázkami o třech věcech, které ji měly povzbudit k trpělivosti: ýZa prvé: Jakou důvěrností vyznamená král toho, jenž se mu ve všem stane podobný? Má láska k tobě náramně roste, když kvůli mně snášíš pohanění, jako jsem je snášel já. Za druhé: Jakou čest zakouší takový důvěrník krále z celé rodiny? Taková sláva 84 / nový POLYGON 1/2011 [pageend86]ti bude připravena v nebi za trpělivost Za třetí: Jakou útěchou je příteli srdečný soucit jeho nejvěmqšího přítele? Takovými úchvatnými důkazy lásky tě budu potěšovat v nebi za každou, byť i jen prchavou myšlenku, která tě zde pokořuje.“2 2 Sv. Gertruda Velká: Posel božské lásky, 3 kniha, 28. kapitola „Jednadvacáté století bude mystické, nebo nebude žádné.“ Až to zajiskřilo v nabité posluchárně Canisiana v Innsbrucku, kam přijel přednášet tehdy už proslulý teolog Karl Rahner S J., v té době profesor teologie v Miinsteru. Bylo to na počátku roku 1969. I když je Innsbruck skryt mezi většinou zasněženými alpskými štíty a hřebeny hluboko v Inntalu, přesto i tam dospěla revoluční studentská vlna pregnantně formulovaná slovy: „Je zakázáno zakazovat“ a bezbřehá svoboda dostávala mnohdy formy mravní zvrácenosti, kterou zakrýval jen jako fíkový list název „hippi“. Masovou účast studentů na Rahnerově přednášce také podněcoval fakt, že jejich oblíbený profesor byl vystrnaděn z innsbrucké teologické fakulty machinacemi, jejichž motorem byla závist vůči proslulému kolegovi, o němž se všude mluvilo, který byl zván do televize, na kongresy, zatímco ti místní usychali v jeho stínu. Byla až dojemně tragická snaha prof. Gutwegera. který se snažil přetrumfnout Rahnerovy teologické názory ještě pokrokovějšími a radikálnějšími teoriemi, ležícími už na hranici hereze. Starší patres v koleji polohlasně i hlasitě u oběda a v čítárnách poukazovali na směšnost jeho názorů a vehementně vyvraceli jeho argumenty, než on se tvářil bohorovně, neboť v posluchárnách se setkával se souhlasem, ba až někdy nadšením. P. Restei S.J., bývalýjezuitskýprovinciál za 2. světové války v Praze, který byl jako „Sudeťák“ odsunut do Rakouska a stal se naším andělem strážným, když jsme přijeli dostudovávat teologii do Innsbrucku, se tomu snažil čelit nejen rozhovory mezi čtyřma očima jako zpovědník a duchovní vůdce, ale i knihou Vincence z Lerinu „Commonitorium“, ovšem v krásném německém překladu. Ten ji psal na počátku 5. století proti semipelagiánům, dnes bychom řekli pokrokářům a novátorům v teologii tehdejší doby. Jednou jsem neprozřetelně uvedl prof. Gutwengerovi jeho zásadu (aniž bych citoval autora): „Ovšemže v teologii je a musí být pokrok, ale jako u stromu, který se rozrůstá, nasazuje nové listy a větve, ale zůstává pořád stejným dubem či kaštanem.“ Působilo to na něj jako rudá plachta na vydrážděného býka. Poznával jsem bojovnou sveřepost zaťatého odpůrce přísahy pro katolické profesory teologie na Kredo - tedy prostěji řečeno, že přijímají za své všechny pravdy víry a že jim budou učit; to byla totiž podmínka k „veniam docendi“, tedy dovolení biskupa, aby dotyčný přednášel katolickou teologii. Ještě před odjezdem do Říma jsem ale zažil, jak ujinak dobrého profesora zasáhla Boží prozřetelnost Vážně onemocněl a rektor už nás vybízel k modlitbám za jeho uzdravení, že je to s ním velmi vážné. Jeho věrní studenti jej hojně navštěvovali v nemocnici a pak s dojetím (nepřeháním!) vyprávěli, jak je dobrý Gutwenger zapřísahal, aby nedali na jeho teologické výstřelky, aby je vymazali z paměti a drželi se pravého učení církve. Nejvíce ho potěšilo, když se s ním pomodlili nicejsko-cařihradské vyznání víry. Ač je znali ze mše svaté, přiznávali pak, že se jim po tom zážitku vrylo do paměti nesmazatelně. Zvláště markantní byl obrat u Kurta, jeho oblíbence, kterého ještě jako scholastika posílal do Alter- sheimu sv. Josefa, aby tam kázal při mši sv. stařičkého P. Effenberga, který už byl na vozíčku a na kázání si netroufal. Na Velikonoce Kurt „střihl“ kázání podle přednášek profesora Gutwengera, v němž v duchu Bultmannových argumentů tvrdil, že Kristovo zmrtvýchvstání je pozdější formulace víry společenství křesťanů, proto také prádzný hrob a jen „povídání“ o setkání se vzkříšeným Kristem, nový POLYGON 1/2011 / 85 [pageend87]ale žádné vědecké argumenty. V té chvíli se ozval třaslavým, ale přesto rozhodným hlasem P. Effenberger: „Nevstal-li Kristus z mrtvých, vaše víra nemá cenu, protože pak jste ještě ve svých hříších... máme-li naději v Krista jen v tomto životě, pak jsme nejubožejší ze všech lidí.“ A poslední čtyři slova opakoval s dodatkem: „To napsal sv. Pavel Korinťanům v roce 56 po Kristu. A to platí a bude to platit až do Posledního soudu!“ Do tohoto intelektuálního horizontu studentů, do takových pochyb o víře vrýval Karl Rahner slova: „Jednadvacáté století bude mystické, nebo nebude vůbec,“ jež tvořila úchvatný závěr jeho čestnosti, lásky k pravdě a pokory. Jeden student na něho na závěr více než hodinové diskuse zaútočil slovy: „Pane profesore, vám se to mluví a kejklí s teologickými teoriemi, když máte pevný základ scholastické teologie. My však celá léta slýcháme, jen co říká ten či onen a třeba i vzájemně si odporující tvrzení, ale co je pravda víry, to nám nikdo jasně neřekne, o tom nikdo zde na fakultě nevydal osobní svědectví...“ - A velký Rahner s lehkým úsměvem, ale pln vážnosti odpověděl: „Máte zcela pravdu. Čím jsem starší, tím více si to uvědomuji a snažím se napravovat, co se ještě dá, ale...!“ Když si jednou Gertruda stěžovala, že nedokáže mít tak velkou touhu, jak by to odpovídalo Boží slávě, Búh ji poučil, že mu naprosto stačí, když si člověk přeje jen to, aby měl velkou touhu, protože nedokáže mít žádnou větší; a že jeho touha před Bohem je právě tak veliká, jak si ji přeje mít. Ano, když má srdce v sobě přání vlastnit takovou touhu, tak Búh mnohem raději přebývá v takovém srdci, jak si člověk jen může přát pobývat mezi květinami, které zjara kvetou. 3 Od počátku svého pontifikátu, teď již pět let, Benedikt XVI. mluví každou středu během generální audience o postavách velkých mystiků z dějin církve. Dva uvedené úryvky jsou zápisy mystických rozhovorů sv. Gertrudy s Pánem. V poslední době seznamoval tisíce poutníků k hrobu sv. Petra s postavami a spisy sv. Mechtildy z Bingen, sv. Gertrudy, sv. Kláry z Assisi, sv. Kateřiny Sienské, sv. Juliány z Norwiche, sv. Kateřiny Boloňské a poslední byla sv. Kateřina Janovská. Je to znamení doby. Tisíce poutníků hluboce věřících, ale i turistů pozorně naslouchá vyprávěním o životě a mystických zkušenostech těchto světců a světic. Ožívají v jejich povědomí a vstupují do jejich srdcí. V zimních měsících je aula Pavla VI. plná, a to znamená kolem 7 000. Při audiencích na náměstí sv. Petra v jarních a letních měsících jich pravidelně bývá kolem 20 tisíc. Není nijak těžké v tom rozpoznat znamení doby. Který politik, která osobnost kultury či vědy je s to pravidelně mít tolik posluchačů, a to při tématech, jako je mystika. Malou ukázku z poslední ka- techeze - úryvek o očistci: Kateřininy myšlenky o očistci, kterými proslula, jsou obsaženy v posledních dvou částech knihy citované na začátku: Traktátu o očistci a Dialogu mezi duší a tělem. Důležité je zaznamenat, že Kateřina ve své mystické zkušenosti nemá žádná specifická zjevení o očistci nebo o duších, které se v něm očišťují. Nicméně ve spisech inspirovaných naší světicí je očistec ústředním tématem a způsob jeho popisu má na svou dobu charakteristické originální rysy. První se týká »místa« očišťování duší. Vjejí době hývalo znázorňováno hlavně za použití prostorově určených obrazů. Mělo se za to, že jde o určitý prostor, kde se očistec nachází. Kateřina jej však nepředstavuje jako místo v hlubinách země. Je to oheň nikoli zevnější, ale vnitřní. Očistec je vnitřní oheň. Světice mluví o cestě očišťování duše směřující k plnému společenství s Bohem, přičemž vychází z vlastní zkušenosti hluboké bolesti nad spáchanými hříchy a ze srovnání s nekonečnou láskou Boha (srov. Vita mirabile, 171v). Slyšeli jsme o momentu 86 / nový POLYGON 1/2011 [pageend88]obrácení, kdy nečekaně Kateřina pocítila dobrotu Boží, nekonečný odstup mezi svým životem a touto dobrotou a žhnoucí oheň v sobě samé. A toto je oheň, který očišťuje, vnitřní oheň očistce. Také tady existuje jeden originální rys ve srovnání s dobovým myšlením. Při vyprávění o očistcových mukách totiž naše světice nevychází z onoho světa - jak bylo běžné v oné době a možná je dodnes - aby potom ukazovala cestu očisty či obrácení, nýbrž vychází z vnitřní zkušenosti svého života a postupuje k věčnosti. Duše - praví Kateřina - stane před Bohem spoutána tužbami a souženími plynoucími ze hříchu, což jí znemožňuje těšit se z oblažujícího patření na Boha. Kateřina tvrdí, že Bůh je tak ryzí a svátý že duše poskvrněná hříchem nemůže stanout v přítomnosti božského majestátu (srov. Vita mirabile, 177r). Také my cítíme, že jsme vzdáleni a naplněni tolika věcmi, že nemůžeme vidět Boha. Duše si uvědomuje nezměrnou lásku a dokonalou spravedlnost Boha a v důsledku toho trpí, protože na tuto lásku neodpověděla správně a dokonale, a sama tato láska k Bohu se stává plamenem, láskou, která očišťuje od strusky hříchu. Je sobota 20. srpna 2005 v Kolíně nad Rýnem a na pláni Marienfeld více než milion mladých koná s Benediktem XVI. bdění na modlitbách s adorací eucha- ristie.To znamená statisíce srdcí se sytí přítomností Boha, statisíce mladých kon- templují Ježíšovu tvář v eucharistii, statisíce prosí slovy evangelia: „Věřím, Pane, pomoz mé malé víře,“ statisíce odpovídají na jeho otázku: „Chcete i vy odejít?“ - „Ke komu půjdeme, ty máš slova věčného života,“ statisíce odpovídají na otázku Zmrtvýchvstalého: „Miluješ mě?“ s apoštolem Petrem: „Pane, ty víš všechno, ty víš, že tě miluji.“ A každý rok deseti či statisíce mladých prožívají podobně žhavou atmosféru v Paříži, v londýnském Hydeparku, v Compostele, ve Fatimě, v Barceloně, ale i v Brně na pláni tuřanského letiště. Nejsilnější chvíle - v tom se shodovali všichni od členů papežského doprovodu, techniků televize až po rodiny s dětmi, od biskupa Cikrleho až po skautské pořadatele - byla ta dvě „silentia“, kdy se přes 120 000 věřících po homili a po sv.přijí- mání ponořilo na pět minut do hluboké usebranosti. Jejich mlčení křičelo víc než fotbalový stadion Maracaná, nabitý 120 000 fanoušky. Při čtení reportáží jsem byl nejvíce hrdý na jednu drobnost Italský novinář přinesl prohlášení ředitele tuřanského letiště: „Když po skončení bohoslužby a odchodu věřících nastoupily úklidové čety, nenašly ani jeden zmačkaný papír, plechovku, krabičky, natožpak prázdné láhve, jak je to běžné po jiných masových akcích.“ Div jsem si sám, jako Brňák, nepoklepal na rameno, jak jsem byl hrdý své krajany. Stále jasněji vystupují kontury oné předpovědi i varování: „Jednadvacáté století bude mystické, nebo nebude žádné.“ Proto jsem také svěřil své přání k Novému roku 2011 veršům haiku: Vyloudit jen úsměv na tvé rty, až přání mé ti přiletí zaťukat jíním na radost Řím, sv. Hilaria z Poitiérs 2011 Pozn.redakce: ČT 2 vysílala 16. ledna v 16.40 (opakování) pořadu Cesty víry o páteru Josefu Koláčkovi. Pořad byl natočen během národní poutě Čechů v Římě. http://www.ceskatelevize.cz/poradv/1185258379-cestv-virv/311298380070001-josef- kolacek/ nový POLYGON 1/2011 / 87 [pageend89]Co tedy dělat? Po padesáti letech od události se dodnes neví s určitostí o každém detailu zavraždění prezidenta Kcnnedyho v Dallasu. Ani o jiných událostech značného významu se to neví. Bývá to komplikováno sděleními z různě „důvěryhodných“ zdrojů, příkladem může být konšpirační teorie, že katastrofa onoho září v N. Yorku je dílem temných amerických kruhů. Četl jsem o tom mnoho „důkazů“, ale když jsem se nad vším zamyslel, ta teorie se mi zjevila jako krajně absurdní. Pozorně čtu texty prof. O. Ulče v časopisech i elektronicky. Jsou informativní, bohaté na odkazy ke zdrojům, na texty článků a knihy jiných autorů. Je na čtenáři, aby na ně reagoval svým vlastním pocitem, názorem, úžasem, znepokojením ... a nebo klidem a lhostejností. Já většinou reaguji úžasem nad tím, jak se ve dvou třech dekádách mohla západní společnost ocitnoust tam, kde dnes je. K jakému dospěla flagelantství a nerozhodnosti, zaslepenosti a “srabařině“, ochotě ignorovat nebezpečí, která se hromadí jako mračna před bouří a na která ti prozřetelnější mamě ukazují. O. Ulč je dnes mezi autory, kterých je menšina, ač jeho sdělení se odvolávají na fakta a skutečnosti zcela evidentní. Informace jím sdělované se sotva dozvíme na televizním CNN, holedbajícím se nejskvělejší informovaností. Přibývá válem důkazů o tom, že leccos se neděje správně. Ovšem, tak tomu bylo po věky věků. Ale pro každý takový věk, každou dobu, je důležité, oddělit plevel od zrna, ať už může být taková činnost jakkoli relativního charakteru. Ale každý pokus stojí za to. Někdy mě napadne, že navzdory vší fenomenální informovanosti O. Ulče, nenalezl jsem ještě vjeho textech návrh, návod, názor, co je třeba učinit, jak a co má ta která demokratická vláda udělat, aby došlo k zastavení onoho chvátání západní VLADIMÍR CÍCHA společnosti do ne právě slavné, jak se zatím zdá pesimistovi, jako jsem já, ohledně budoucnosti. Co tedy dělat, aby tolikrát zmínění soudci vynášející absurdní rozsudky byli zbaveni svých pozic? Co udělat, aby lidem zvolení politici respektovali blaho a přání většiny svých voličů, nejen pro pár let jejich funkčního období, ale i pro delší budoucnost? Myslím, že dnes toho nelze dosáhnout revolucí. Možná ale napřímením páteře politiků, kteří, aťje tomu tak či onak, jsou těmi, kdo rozhodují o tom, co se v té či oné (demokratické) zemi bude dít. Zda to bude rezignace trendů, které už se dnes ukazují nepříliš blahodárnými pro západní kulturu a civilizaci, a nebo to, pro co můj příbuzný, vzdorující nepřízni osudu, který mu nenadělil dobré zdraví, používá výraz pochlapit se. O tom, zda ještě existuje k takové změně možnost a naděje, může možná posloužit výsledek pokračování odloženého procesu s nizozemským politikem G. Wil- dersem, který ve svých projevech přehledně shrnuje důvody k obavám z postupu islamizace (zatím hlavně v Evropě) a strkání hlavy do písku mnohými západními politiky. Zbývá jen doufat, že proces nebude probíhat podle amerického vzoru, kde jde o souboj zdatnosti právníků, místo o podstatu sporu, jak o tom nejednou referoval právě O. Ulč. Co tedy dělat? Věděl bych. Ale co jsem já? Občánek, daňový poplatník, sice s volebním právem, ale to je vše. Kdyby se mě ale třeba někdo na moje řešení zeptal, mohl bych odpovědět: Respektovat fakta a skutečnosti. Uvědomit si,jak zhoubná je teorie „politické správnosti“. Zvážit, zda věci nedošly už tak daleko, že je snad nejlépe řešit je podle úsloví „košile bližší než kabát“. 88 / nový POLYGON 1/2011 [pageend90]Podívat se skutečnosti do očí, ať je jakkoli nepříjemná. Připomenout si, kam to došlo, když se ustupovalo Hitlerovi. Čirá fantazie, utopie? Snad. Nezbývá jen doufat, že mocní a chytří přijdou na lepší řešení. ■ Moje malá rekapitulace VLADIMÍR CÍCHA S přibývajícím časem, navzdory vlastnímu stárnutí, mnohdy v duchu děkuji rodičům za datum svého narození. Německou okupaci jsem prožil jako dítě v péči rodičů a hodného dědy. V nejhorším období padesátých let jsem byl mladík a studentík, změna poměrů v roce 1948 se mi ovšem nelíbila, ale nikdo z příbuzných, ač nechráněn stranickou příslušností, neocitl se ve vězení. Z rodinného klanu jen smutně trčel strýc Karel, manžel otcovy sestry, který vstoupil do služeb StB. Báječně jsem si užil uvolnění 60. let a pak naději roku 1968. Přestože jsem se v Praze narodil a město velice miloval, pro blaho našeho šestiletého synka a život v solidnosti jsme se ženou zemi opustili krátce po vpádu armád, v době, kdy to bylo dost snadné. V Kanadě jsme se vcelku slušně zapojili do chodu země, využili možnosti cestovat, nezbohatli, ale mezi nejchudší snad nepatříme. Naše hospodaření je prosto dluhů a úvěrů. Bezmála jsem nečekal, že se dožijú začátku nového století. Teď už dosáhlo deseti let trvání a já poněkud pokročilého penzijního věku. To mne občas pokouší k jakési malé rekapitulaci, posouzení a pokusu o osobní zhodnocení stavu světa. Posouzení pochopitelně neúplného, ale snad na takové snaze není nic špatného. Když se v roce 1989 v mojí domovině konečně zhroutil čtyřicetiletý režim a doba temna se proměnila v dobu naděje na normální život, na trvalý návrat domů už jsme neměli pomyšlení. Docházelo jen k návštěvám a při nich k porovnávání, jak velice se vše mění k lepšímu na smutném pozadí všeobecného zpustošení totalitním režimem. Čas plynul a posléze, sleduje občas světové dění, začal jsem si uvědomovat, jak rozpad sovětského impéria sice osvobodil miliony lidí od totalitních neduhů, ale ve světové politice a mezinárodních vztazích a souvislostech leccos se stalo komplikovanějším. Ono rozdělení pokrokovějšího světa na totalitní a svobodný, věc to v podstatě černobílá, začala ztrácet na přehlednosti. Rozbujelá globalizace, aktivita jistě v samé podstatě pro mnohé země a národy užitečná, ale nikoli bez problémů. Nenasytnost mocných, jejich vidina snadných a rychlých výdělků, umožnila proměnu Číny z milionů modrokabátníků, pro něž byl třeba automobil v podstatě nedosažitelným, v ekonomickou mocnost Podobná proměna stala se v Indii. Nějak se nevzal v úvahu faktor píle (hlavně Číňanů) a velikosti těchto národů. Ještě před oním osudným 11. zářím v New Yorku neochvějné a výlučné postavení demokratického Západu vystaveno bylo mnoha zkouškám a levicový liberalismus začal neblaze poznamenávat naděje spojené s kolapsem sovětské říše. Myslím, ač nejsem politolog, že od onoho dne zeměkoule začala se otáčet ještě rychleji než dříve - a jakoby proti plynutí času. Ideje socialismu a komunismu jsou v západních demokraciích vystřídány ideologií politické správnosti. (Political correctness). O tom, co je správné, korektní, myslím, že není třeba se dohadovat Respekt k zákonům, svoboda slova a podnikání, respekt k desateru a život dle něj. Ten termín, dle mého názoru, komplikuje a znehodnocuje ono slovo politická. K aplikacím v praxi docházelo již i drahný čas před katastrofou 11. září 2001. Někdy si nový POLYGON 1/2011 / 89 [pageend91]říkám, j ak asi by dnes vypadala světová situace, kdyby vláda USA ponechala na pokoji Afghánistán a Irák Mohl by na takovou otázku někdo spolehlivě odpovědět? Pochybuji. Jedno je ale jisté: Diktátor Hussajn by nadále pokračoval ve svých nelidských počinech, ač jeho přímá účast na masakru v New Yorku by nebyla prokázána. A je snad lhostejnost západních demokracií k takovému monstru žádoucí? Už dávno předtím nastal mohutný exodus muslimů, hlavně do západní Evropy. Jejich zprvu pokojné chování snad umožňovalo vládám hostitelských zemí prominout (anebo přehlédnout) nechuť zapojit se do života té které země, naučit se jazyk a přijmout právní zákonitost. S přibývajícím počtem těchto příchozích tato pokojnost začala mít stále větší trhliny. Mentalita a složení dnešní imigrace do západních zemí a té před dvaceti třiceti lety, to jsou dvě různé strany stejné mince. A dochází ke stále zřejmějšímu procitnutí a poznání, že onen tolik propagovaný multikulturalismus nepracuje tak, jak bylo zamýšleno. Nově příchozí ze zemí odlišného jazyka, víry a zvyklostí mnohdy svým počínáním takovou víru proměňují v nepodařený žert Většina západních vlád a politiků reaguje na rostoucí nevlídnost těchto příchozích až nepochopitelným flagelantstvím, hledáním prvopočátku zla ve vlastních řadách, a to bez ohledu na fakta. Pojednou se ale zjišťuje i významnými odborníky, že tento proces proměny západního světa a sílící rozpínavost mili- tantního islamismu asi už nejde zastavit To ještě umocňuje nepříznivá demografie v západních zemích. Existují o tom fakta, existuje ale i tendence tato fakta ignorovat nebo revidovat To je ovšem činnost velmi pošetilá. Největším extrémem takového uvažování je, že si současné problémy vlastně způsobily země západní a demokratické, ponejvíce pak USA, už léta trvajícím levicovým liberalismem. A doslova až trestuhodným opomíjením všech dostupných faktů. Ano, litera scripta manet, jak praví klasici... Ale dnes, v době rozvinuté informatiky, není možné pročítat nespočtené knihy a články, obsahem svých sdělení zcela protichůdných! Kde tedy člověk prostý, ale po vědění prahnoucí, může nalézt odpověď na své příhodné otázky? A jak zbytečnými se zdají všechna ta jednání, konference a sešlosti na nejvyšších úrovních! Zamezují snad vzniku třetí veliké světové války? Nemyslím. Tomu zabraňuje neuvěřitelně vysoká zhoubnost dnešních zbraní a strach snad i toho největšího idiota jich ke svým cílům použít Dnes je ale aktuálním tématem situace v Afghánistánu a Iráku, kde i jen pobývat v tom či onom café nebo na tržišti není bezpečné. Nezdá se, že svět spěje k moudrému a trvalému uspokojivému řešení. Připadá mi naivním uvěřit slibům náboženských muslimských radikálů, že teroristické akce pominou, sotva vojska USA a NATO opustí zmíněné země. Význam slova, slibu, vzal za své již v časech, kdy demokracie v mojí domovině byla potlačena (možná, že naivitou těch, kteří v roce 1946 dali rozhodující mandát komunistické straně). Totalita zvítězila, je mnoho teorií o tom, proč se tak mohlo stát To ale už je pro mě poněkud dávná minulost Rozhodl jsem se žít ve světě, kde základní práva, demokracie a svoboda až donedávna byly plně respektovány. Nemohu říct, že je tomu tak i nadále. To, že dosud, naštěstí, nedošlo k čemusi podobnému 11. září 2001, neznamená, že vše je na tom našem světě docela v pořádku. Jeho současný stav, víceméně dosud bezpečný, je výsledkem práce a schopností mnoha, o jejichž podrobné a nesmírně zodpovědné činnosti nemáme valného ponětí. Bohužel, úspěšnost jejich počínání nemůže být garantovaná. Začal jsem poděkováním zesnulým rodičům za datum mého narození. Moje vnoučata možná budou moci posoudit, zda to bylo poděkování oprávněné a důvodné, nebo nikoli. ■ 90 / nový POLYGON 1/2011 [pageend92]DES HOMMES ET DES DIEUX / o lidech a bozích... PETER ŽALOUDEK Zdá se, že to, o co se s takovou důrazností a zápalem snaží papež a klérus katolické církve - totiž o šíření myšlenek Evangelia a získávání nových křesťanů, se v této době povedlo paradoxně nekřesťanovi - ateistovi Xavierovi Beauvois z Francie. Natočil film podle skutečné události, která se stala začátkem roku 1996 v Alžírsku. V té době tam probíhala bratrovra- žedná válka mezi islámskými fanatickými teroristy a vládou. Na pozadí tohoto konfliktu se odehrává osud osmi cisterciát- sko-trapistických mnichů v klášteře v Tib- hirině v pohoří Atlasu. I když je evidentní, že jde ve filmu o konflikt křesťanských ideálů s realitou, táhne se celým filmem jako nevypovězené motto věrnost sobě samému a svému životnímu poslání. Film dostal dvě letošní nejvyšší ocenění - Zlatou palmu v Cannes a Velkou cenu poroty. Kromě toho je navržen na Oscarajako nejlepší zahraniční film. „Tento film není chronologickou rekapitulací faktů. Chce spíše přiblížit a zviditelnit fenomén, který vzniká napětím vzniklým vzájemnou kombinací působení lidského strachu, odpovědnosti a civilní kuráže” - říká tvůrce filmu. Děj filmuje rozdělen do tří fází: v první je divákovi představena realita každodenního mnišského života, vsazena na jedné straně do nádherné přírody, zároveň však i do bídou poznamenaného muslimského venkova. Zdálo by se, že již tento samotný fakt by mohl být potenciálním zdrojem možného konfliktu: země, která teprve v nedávné minulosti získala samostatnost někdejší francouzské kolonie a převládající svět muslimů, uprostřed kterého se jako relikt té nedávné minulosti nachází malá oáza křesťanských francouzských mnichů. Od začátku své existence v 12. století, když vytvořil velikán duchovního myšlení sv. Bernard z Clairvaix reformní větev Benediktinů, vyhledávali tito mniši, jeho následovníci, žijící v neustálé kontempla- ci, tichu a práci odlehlá místa - úpatí hor a hluboké lesy, daleko od velkých populačních osídlení. V historickém řetězci šíření a zakládání klášterů se stalo právě toto alžírské pohoří Atlas jedním z míst, kam se mniši uchýlili. „Nepřišli sem proto, aby misionařili, pokřesianštovali tento muslimský kraj, ale proto, aby se zdejším obyvatelstvem žili - pracovali, cítili jeho potřeby a nevyslovenou touhu po životě v klidu a míru,“ říká Xavier Beauvois „...a právě tento fakt mne na nich tolik fascinoval a byl to i hlavní důvod, pročjsem se rozhodl tento film udělat“. A tak je divák, nezávisle na tom, jaké má vyznání, vtažen do jednoduchosti - a já dodávám - i krásy - všedního dne mnichů. Byl jsem již mnohokrát hostem v cisterciátsko-trapistických klášterech ve Francii, které nabízejí hledajícím osobám pobyt, klid a duchovno. Mnoho z těch překrásných modliteb a zpěvů, které v tomto filmu zazněly, znám i ze své vlastní zkušenosti. V této první části je zcela evidentní soužití mnichů jak s přírodou - dnes bychom řekli jejich ekologic- ko-šetmý vztah, ale také jejich, navzdory rozdílnosti náboženského smýšlení, spolupatřičnost a přátelství s místními lidmi. Jedni pro druhé jsou užiteční: mniši dávají mnohým z nich možnost práce a výdělku, o které je v celé oblasti obrovská nouze. Jeden z mnichů je lékař, a protože žádný jiný lékař v této oblasti není, je jedna klášterní místnost přetvořena na ambulanci, ošetřovnu a nemocnici, která je denně plná lidí. Léky a ošetření jim poskytuje buď zadarmo, anebo jen za dobrovolný příspěvek. Velice často se však tento starý, sám již nemocný, vše léčící mnich dostává do situací, kdy lidem pomáhá i jako milosrdný samaritán, když jim kromě léků nový POLYGON 1/2011 / 91 [pageend93]a rad rozdává různé jiné věci. Léky i dary jim pravidelně dodávají mniši z Francie. Tato vstřícnost mnichů je mnohonásobně odměňována láskou a pečlivostí ze strany místního obyvatelstva, které z lásky k nim je ochotno udělat pro ně vše. Pak ale přichází druhá fáze filmu - šíření zpráv o tom, jak se po celé zemi šíří nepokoje. Vraždění mladých žen, které nenosí závoje, vraždění bělochů-cizin- ců, kteří v této zemi pracují na vedoucích postech různých stavebních firem. Lidi začínají mít strach a ten se šíří i na mnichy. Jednoho dne přichází do jejich kláštera těžce ozbrojená eskorta s vysoce postaveným šéfem pro armádu. Ten nabízí mnichům jakožto Evropanům - Francouzům vojenskou ochranu. Celý klášterní objekt chce nechat střežit Představený kláštera však tuto ochranu odmítne, vojáci i s jejich šéfem odjíždějí. V celé této druhé fázi jsou pro mne nejkrásnějším momentem dialogy mnichů mezi sebou a dialogy s obyvatelstvem. Všichni mají strach o svůj život Zde již přestává jakoby platit pravidlo, že duchovní člověk je něco více, zde se ukazuje, že i duchovní člověk je jen člověk, i on se musí potýkat se strachem, bolestí a smrtí. O tom je konec konců i název celého filmu, který byl vyňat z Bible ze žalmu 82, kde se mluví o tom, že ti, co budou uctívat Boha, se mu stanou podobným a stanou se bohy. O tomto žalmu mluví nepřímo i poselství křesťansky chápaných Vánoc - Bůh se stal člověkem, aby se člověk stal Bohem - ale přesto zůstává člověk zranitelnou a smrtelnou bytostí. Toto poselství je poselstvím duchovním. V reakci mnichů na nabídku vojska, které jim chtělo poskytnout ochranu, říká jeden z nich svému představenému jako výtku: „Proč ses nezeptal nás, co si my o tom mysíme, jestli my netoužíme po klidu a jistotě a zda bychom ochranu nechtěli přijmout?“ Představený odpovídá: „Dobře, promluvme si o tom,“ a pak začíná slovy: „Až doposud jsme žili zde v míru a klidu se všemi lidmi. To vždy byl jeden z našich největších cílů: žít v míru a klidu s lidmi. Teď mají lidé strach. Nikdo jim však ochranu tak jako nám nenabízí. Máme být snad teď privilegovaní, více než tito lidé? Chcete snad, abychom se nechali střežit vojskem zkorumpované vlády?“ Jeho argumenty jsou silné a závažné, nikdo si netroufá říci něco proti. V jiném dialogu mezi jedním mnichem a starou ženou z vesnice zazní tyto myšlenky: mnich mluví o tom, že jim vojsko nabídlo ochranu, oni ji však odmítli a teď uvažují, že odejdou do Francie, do svých domovských klášterů. Žena to nedokáže pochopit, a tak jí říká: „Vy - lid této země - jste strom a my jsme ptáci, kteří na tom stromě jen hnízdí, ale vy jste jistota, vy Jste zde doma, my jenom přelé- táme.“ Žena se s jeho odpovědí nemůže smířit a odpovídá: „To není pravda: vy jste strom a my jsme ptáci - vy jste naše jistota, naše zázemí, náš klid, bez vás zde nedokážeme žít.“ Tato část je plná nádherných myšlenek, je plná lidskosti. Mniši pociťují až příliš svou lidskost, ubohost, dostali se na samé dno své bytosti, strach jim svazuje ruce i duši. Přesto je to nesmírně krásná část A pak přichází část třetí - někdy se musí člověk dotknout dna, dojít někam, odkud se již hlouběji jít nedá, odkud je již možnájen cesta zpátky, nahoru, zpátky k životu. A tato část je filmařsky geniálně znázorněna. Mnichy navštěvuje jeden jejich spolubratr z Francie. Přináší jim léky, různé věci jak pro ně, tak i pro chudé lidi, knihy a také víno. Všichni se nesmírně radují. Je večeře, každý dostane sklenku vína, tak jak je to zvykem, když u stolovaní nemluví, pouštějí si hudbu. Čajkovského. Hudba se rozléhá místností a impozantní tóny rozechvívají ty nejjemnější struny jejich duše. Kameraman zachycuje při pití vína a poslechu hudby pomalu jednu za druhou němé tváře mnichů. Každá o něčem mluví. Každá vypovídá jasným jazykem. Když se kamera obrátí na 92 / nový POLYGON 1/2011 [pageend94]představeného, z oka mu právě stéká slza. Nepadne ani jedno jediné slovo. Všichni vědí. Všichni vědí své. Vědí, že láska k Bohu, hlavně však láska Boha je definitivně přetváří v nesmrtelné bytosti... Vídeň, prosinec 2010 Co mě naučilo náledí MILENA ŠTRÁFELDOVÁ Letošní zima nám dává zabrat Ještě v půlce listopadu jsme venku pobíhali v tričku, pak ale najednou svět zmrznul, nebe se zatáhlo a od té doby jen sněží a sněží. Nejprve jsme žasli, když bylo sněhu po kotníky, zlobili jsme se, když ho napadlo dvacet čísel, nesnášeli zimu, když jsme se museli brodit závějemi po kolena, a teď, když zapadáme ještě hlouběji, už jen nevěřícně zíráme. Co k tomu taky říct? Přitom pohled z okna je tak krásný! Všude bílo, netknutý sníh na zahradě se třpytí, na větvích smrků leží nadýchané polštáře a nízké keře se v té záplavě ztratily úplně. Domy v sousedství se změnily v pohádková stavení obrostlá rampouchy a přes bílou pláň za plotem se až k obzoru táhne jediná řádka stop. Nejspíš srnčích. Idylka jak na vánoční pohlednici. Idyla ale končí, jakmile do ní vkročíte. / Ostatně idyly to tak už dělají odnepaměti, všimněte si./ Silnice je sice jakžtakž projetá, radlice ale nahrnuly tuny sněhu na chodník. Pro nás pěšáky tak nastaly zlé časy, protože kdo dnes vezme lopatu a cestu znovu prohází? Boříme se proto do stop toho, kdo se tu sněhem probíjel před námi, mrmláme na jeho příliš dlouhý nebo příliš krátký krok a s nadávkami přelézáme hromady sněhu u zastávek autobusů. V lepším případě, pokud sůl promění závěje v kluzkou a čvachtavou břečku, nám nateče do bot A znám jen málo protivnějších věcí, než jsou promáčené boty, když je venku pod nulou. Nejzáludnější přitom je to, co se skrývá pod sněhem - náledí. To zrádné, nebezpečné nic, ta tenká vrstvička doby ledové, které si zprvu ani nevšimnete, která vás ale vzápětí doslova a do písmene přizemní. V jednu chvíli si pěkně zpříma světem nesete své já, své plány, cíle, starosti ata- kdále - a ve vteřině je z vás ten proslulý kafkovský chrobák, co leží bezmocně na vlastních krovkách, zmateně třepe nohama a nemůže vstát V lepším případě jste se jen praštili do hlavy, v tom horším - škoda mluvit... Máte-li přitom kus štěstí, vzbudíte útrpnost v mládenci, který kolem spěchal na tramvaj. Nechá ji ujet a pomůže vám na nohy. Podruhé si už ale cestou od metra své vize raději odpustíte. Nebudete se v duchu zabývat zašmodrchanou situací v Bruselu, ve Strakově akademii, ba ani u vás doma, v kuchyni. Nebudete už sledovat, co zajímavého se děje daleko na obzoru, a místo toho upřete pohled přímo dolů, pod vlastní nohy. Budete pozorně ohledávat každý kousek země, kam šlápnout, ručkovat podél zábradlí, nebo se alespoň v duchu modlit, když už se nemáte čeho jiného chytit. Žádná vize vám přece nestojí za další ránu do hlavy! Nebo snad ano? - Po pár dnech, kdy jsem po tom kluzkém světě chodila v mírném předklonu a s nohama preventivně daleko od sebe, mne to přestalo bavit. Jsem snad nějaká kachna? řekla jsem si. Člověk se sice časem učí stále větší opatrnosti, čeho je ale moc, toho je příliš. Tak už zase moc nekoukám, kam šlapu, a náledí nenáledí, zvedám oči nahoru. K obzoru je to ještě pravda daleko, zatím dohlédnu tak na tři metry, ten risk za to ale stojí. Jak jinak bych si všimla toho rampouchu? Visí už celé týdny u cesty, kudy den co den spěchám do práce. Dneska z něj kapala voda... 31.12.2010 nový POLYGON 1/2011 / 93 [pageend95]G losář MI LENY ŠTRÁFELDOVÉ Velká doktorská (ne)pohádka Člověka to nemůže nenapadnout! Aspoň ne toho, kdo jako dítě poslouchal čapkov- ských Devatero pohádek. Tu o rusalce, co brkla o měsíční paprsek a zlomila si nožičku, o věčně nastydl'9ém hastrmanovi, kterého hodný pan doktor poslal k teplým pramenům, aby se konečně vykurý- roval z rýmy, a samozřejmě i Velkou doktorskou pohádku o kouzelníku Magiášo- vi, který se málem udusil švestkou. Když už měl smrt na jazyku, rozběhl se jeho pomocník Vincek honemhonem pro hro- novského doktora, aby Magiáše zachránil. A tady už stojí za to Karla Čapka ocitovat: „K Magiášovi na Hejšovinu?“ bručel hronovský doktor. „Safra, to se mi třikrát nechce, ale když mne mermo potřebuje, tak co dělat.“ A šel. To víte, doktor nemůže nikomu odepřít svou pomoc, i kdyby ho volali k loupežníkovi Lotrandovi nebo k samotnému Luciperovi. To už je takové povolání, ta doktořina. - Konec citátu. A taky konec pohádky. Dál už je jen dnešní realita, pro kterou najatá PR agentura zvolila průbojné heslo Děkujeme, odcházíme... Jen několik údajů pro shrnutí: v této protestní akci lékařských odborů dalo výpověď z českých nemocnic přes 3800 doktorů. Jsou mezi nimi porodníci a ne- onatologové, anesteziologové, chirurgové i internisté. Je to asi čtvrtina všech nemocničních lékařů, v některých krajích je ale tento poměr mnohem horší. Například na Vysočině z nemocnic odchází až 60 procent doktorů. Pokud své výpovědi nestáhnou, budou se od 1. března uzavírat celá nemocniční oddělení. I odpůrci akce už přiznávají, že se budou provádět jen akutní operace, ty plánované se budou muset odložit V podstatě tak je ohrožena péče o pacienty. Důvod protestu lékařů je starý (skoro) jako lidstvo samo. Peníze. Doktoři si už léta stěžují, že jejich platy jsou podhodnocené. A s nimi si stěžují tu zdravotní sestry a sanitaci, pak zase učitelé, školníci a školní kuchařky a jindy policisté, hasiči a záchranáři. Protestují dokonce i zaměstnanci finančních úřadů! - Stížnosti kuchařky, která si ve školní jídelně při pěti stovkách obědů denně vydělá kolem jedenácti tisíc za měsíc, každý pochopí. Určitě pochopí i zdravotní sestru, která za sotva dvacet tisíc přestýlá stále dokola postele s ležícími pacienty, vynáší po nich bažanty, převazuje rány, musí uhlídat léky a pitný režim a ještě se občas na vylekanou babičku po operaci pěkně usmát A co teprve hasiče, který za základ čtyřiadvacet tisíc bez příplatků při požáru doslova nasazuje vlastní krk. U doktorů, kteří sami přiznávají, že průměrná hrubá mzda zkušeného lékaře je 50 tisíc korun měsíčně, tedy více než dvojnásobek průměrné mzdy v ČR se ale v člověku něco vzpříčí. Co mi to tu jen chybí? říkám si. - Ano, jsou v tom započítány jejich přesčasy a noční služby. Ano, je to jistě asi třetina platu, který mohou mít jejich kolegové v sousedním Německu. A ano, zachraňují naše zdraví a životy. 94 / nový POLYGON 1/2011 [pageend96]Teď za to chtějí ne 50, ale nejméně 70 tisíc měsíčně. „Jinak se sebereme a půjdeme za lepším. Necháme vás na holičkách, holenkové. Vaše nemoc není náš problém,“ říká ta jejich výzva. Mimochodem, pro lékařské odbory ji už loni vymyslel jeden z prominentních televizních moderátorů komunistického režimu Jiří Hrabovský, který se dnes přeškolil do role krizového manažera. Jako redaktor předlistopadové televize opěvoval úspěchy socialismu, nyní vypustil do světa černobílou sanitku s nápisem Náš exodus - váš exitus. Jak případné! A v podstatě zdařilé. Vláda sice škrtá, kde může, aby alespoň trochu ubrzdila zadlužování státu, ministr zdravotnictví ale ustoupil nátlakové akci doktorů do té míry, že na platy zdravotníků odněkud vyškrábnul dvě miliardy. Platy doktorů by se tak zvedly až o osm tisíc korun měsíčně. Odborářům je to ale málo. Navíc nemohou přenést přes srdce, že by dostaly přidáno i zdravotní sestry a další zdravotnický personál. Za ně přece oni nebojovali! Dvě miliardy patří jenom jim, a basta. A aby to bylo ještě pikantnější, odborářský boss Martin Engel hned také osočil ministra, že touto nabídkou doktory a sestry rozeštvává. To je demagogický kousek hodný fírera. A ze špinavé pěny kolem nátlakové akce odborů vyplouvají napovrch další zábavné detaily. Lékaři na jedné straně protestují proti obřím investičním akcím a nákupům drahých přístrojů, které jim ukrajují z jejich platů, současně ale vytvářejí umělou „obložnosť na drahých nemocničních lůžkách. Těch akutních, za které zdravotní pojišťovny vyplácejí nemocnicím až pětadvacet tisíc denně, je po celé republice přes padesát tisíc. Celé týdny na nich přitom leží pacienti, kteří potřebují jen rehabilitovat po zlomenině nohy, nebo dokonce proto, že šije nemá kdo vzít domů. Taková drahá postel na sebe ale musí vydělat, tak na ní pacienta přece musíme udržet! To dá rozum, ne? - Názorně to vysvětlil šéf největší nemocnice v Česku, té v Motole, na videu, které teď koluje na internetu. Nemocnici zrekonstruoval za víc než šest miliard, tak teď tu zlatou slípku přece nenechá zahálet! O peníze jde vždycky až v první řadě... A to zcela pomíjím systém protekč- ních „kulichů“, který zmíněný pan ředitel z Motola také vynesl na svědo. A různé konference, semináře a kurzy, které pro doktory ještě do velmi nedávného nedávna pořádaly bohaté farmaceutické společnosti - kupodivu na Seychelách, v Thajsku nebo alespoň na Kanárských ostrovech. Pominu, že si tu a tam některý z doktorů řekne bokem o šedesát tisíc za operaci, kterou v plné výši hradí zdravotní pojišťovna. A že téměř nemine týden, aby sami pacienti na lékaře v ordinaci nevolali policii, protože je ošetřuje silně opilý. Že se doktoři při svých profesionálních pochybeních, špatných diagnózách nebo zanedbané léčbě navzájem kryjí, jako se to stalo v případě patnáctiletého chlapce, který si jenom zadřel třísku. Tři lékaři po sobě radili jeho rodičům studené obklady, až jim syn za pár dní zemřel. Na sepsi. Soud ovšem lékaře díky odborným posudkům jejich kolegů osvobodil a rodiče teď musí platit statisícové soudní poplatky. I to je obrázek českého zdravotnictví v jeho nahotě. Každý by si jistě mohl dosadit svou vlastní variaci zážitků z nemocnic a ordinací, léčeben dlouhodobě nemocných et vice versa. Asi jsem příliš četla pohádky. Byl v nich hodný pan doktor z Hronova, který se vypravil i na tu dalekou Hejšovinu, blátem a všelijakou slotou, když to jinak nešlo, protože takové už je jeho povolání. V té pohádce se nikde nepsalo, že nechá kouzelníka Magiáše klidně udusit švestkou, pokud nedostane přidáno. - Tak bych ráda věděla, jaké pohádky čtou svým dětem lékaři, kteří za necelý měsíc hromadně opustí novorozenecká oddělení? Možná pohádku o Skrblíkovi? 4. 2. 2011 nový POLYGON 1/2011 / 95 [pageend97]SOUKROMÁ OZNÁMENÍ AUTOPŮJČOVNA IRENA NABÍZÍ K PRONAJMUTÍ OSOBNÍ AUTOMOBILY / Na přání s přistavením na letiště. Sleva pří delším nájmu. / Irena Hasáková, Nesvačily 16, CZ-267 27 Beroun. E-Mail: irena.hasakova@email.cz, Tel./Fax: 00420-311 684 745, mobil: 602 336 869. Z obsahu čísla 1/2011 Jiří JEŠ.................................................. ÚVAHY, NÁZORY, ROZBORY.................................................................... 9 Milan HULÍK.........................................OPUSTÍŠ-LI MNE......................................................................................... 15 Jiří ABRAHAM......................................POLITIKA NENÍ JEN POKEROVÁ HRA..................................................16 Čestmír HOFHANZL...........................ŽELEZNÁ MŘÍŽ ROKU 2011..................................................................... 17 Milan HULÍK.........................................RETARDOVANÝ SOCIALISMUS............................................................. 21 Milan HULÍK.........................................PŘÍBĚHY ČESKÉ JUSTICE / Nález (51.)..............................................27 rozhovor................................................NADMĚRNÁ LÉKAŘSKÁ PÉČE ŠKODÍ ZDRAVÍ................................ 31 Ota ULČ................................................VYPUZOVÁNÍ MOZKŮ................................................................................37 Luděk FRÝBORT........................ ........POHLED DO KŘIŠŤÁLOVÉ KOULE....................................................... 43 Jiří SMETANA...................................... VZPOMÍNKA NA JANA PALACHA II........................................................ 46 Vlastimil PODRACKÝ........................ OBRANA BYZANCE A TŘETÍ ŘÍM...........................................................49 Andrej RUŠČÄK..................................SPOLEČNOST: O KOŘENECH PRAVÝCH A NEPRAVÝCH............52 Jan SCHNEIDER............................... PRVNÍ ČESKÝ EUROKOMUNISTA A „KARLÍNŠTÍ KLUCI"...............55 Nathalie SWINKELS...........................VELMI SE TĚŠÍME.......................................................................................62 Ota ULČ................................................S KÝM NAATOL............................................................................................64 Jaroslav KOVÁŘÍČEK.......................ROZJÍMÁNÍ O HUDBĚ................................................................................66 z nápadníku Luďka Frýborta............CIVILIZACE....................................................................................................70 Ota ULČ............................................... NĚKDEJŠÍ ZNAMENITÉ TUPENÍ NÁRODA..........................................71 Pavel JACKO......................................VŠUDE VODA............................................................................................... 76 Miloš ŠUCHMA................................... MAYDAY! MAYDAY!.....................................................................................78 Stanislav MOC................................... PODVĚDOMÍ..................................................................................................82 Josef KOLÁČEK.................................CANTATE........................................................................................................84 Vladimír CÍCHA..................................CO TEDY DĚLAT?....................................................................................... 88 Vladimír CÍCHA.................................. MOJE MALÁ REKAPITULACE..................................................................89 Peter ŽALOUDEK............................. DES HOMMES ET DES DIEUX................................................................ 91 Milena ŠTRÄFELDOVÄ...................CO MÉ NAUČILO NÁLEDÍ........................................................................ 93 Milena ŠTRÄFELDOVÄ...................GLOSÁŘ......................................................................................................... 94 [pageend98]nakladatelství Peter Žaloudek / SÍLA LÁSKY / Povídání o nevšedních lidech Kniha pojednává o nevšedních lidech, těch, kteří nefigurují v bulvárních médiích. Její hrdinové vynikají pevným životním postojem, osobní odvahou, čistotou charakteru a myšlenek, svou neokázalou poctivosti, skromností a obětavostí, šířením naděje a lásky. ISBN 978-80-86207-93-3, brož., 120 x 200 mm., 180 s. jiři Nedoma RUp^f^ j Smolík Jiří Nedoma VINCENC RUPERT SMOLÍK / ANNA SMOLÍKOVÁ / DÍLO A««® Kniha je malou studií o díle autora pamětní desky Jana Nerudy sochaře Vincence Ruperta Smolíka v souvislosti doby a v návaznosti na jeho osud i o díle jeho ženy Anny, která svými verši popsala tragický osud jejich rodiny. Sochař V. R. Smolík, přestože jeho umělecká činnost byla krátká, byl ve své době známým umělcem. Byl jednatelem Výtvarného odboru Umělecké Besedy, spoluorganizátorem Národopisné výstavy českoslovanské v r. 1895 a byl i veřejně činný. Dílo X ISBN 978-80-86207-94-0, brož., formát 148 x 230 mm, 120 stran, cena Kč 209 www.primus.cz Milena Štráfeldová / KRIPLÍCI Autorka ve svých povídkách otevírá historická témata, ale věnuje se i selháním lidí v osobním nebo rodinném životě. ISBN 978-80-86207-91-9, brož., 120 x 200 mm., 168 s„ cena 179 Kč Knihkupectví PRIMUS Vězeňská 7,110 00 Praha 1 tel. 00420-224 828 495 e-mail: obchod@primus.cz PRIMUS [pageend99]Rodný dům Jana Palacha ve Všetatech. (k článku J. Smetany Vzpomínka na Jana Palacha II., foto z archivu autora) [pageend100]