zpravodaj 50. ročník 11/2017 cena: 5 CHF Čechů a Slováků ve Švýcarskií w Slovákov a Čechov vo Švajčiarsku * RYTÍŘI NEBES RENDEZ-VOU S BUNDESPLAT ZREVOLUCE 1917, RUSKO A ŠVÝCARSKO jubilejní 50. ročník Historie Zpravodaje II. [pageend1]V PRAZE ipn^HBPlL . 'mWm i - samostatné bydlení v bezbariérové budově, jednotky 1+kk a:2íkk |jf . t - BIBB'1'' W -snadhá dostupnost z centra Prahy, metro linka Č Kobylisy 200 mejrů - lOmin Centrum, stanice TRAM před Rezidencí - pro klienty bez omezení věku a lokality jejich současného bydliště • i . I - volnočasove aktivity zahrnující přednášky, zdravotní * cvičení, jazykové a počítačové kurzy, výlety a další „*1S Ä - pohotovostní služba 9 až 22h •• M - služba tísňového volání 24hod A —■ - nonstop služba recepce a ostrahy J - dovoz leku - zdarma . - ordinace praktického lékaře, g^.,.psychiatrů a psychologů - restaurace, kavárna, kadeřnictví...... REZIDENCE RoSa Střelničná 1680/8, Praha 8 | info@rezidencerosa.cz | +420 234 097 838 | www.rezidencerosa.cz Bezpečně a spolehlivě ^ Svačinka s nfiněrá J&ÍITe]ka‘k zapůjčeni flgTablet k dispozici *vwiFI v autobuse S Slevy pro skupiny í ■»: * É ■ * ,ľ .. m zdarma H ? i . í | j v Otevřené zpáteční jízdenky , v" Platby možné přimo v autobuse ^ ■ ' * Zvýhodněné ceny zpátečních jízdenek Hfr / SfervisÉ předprodej u autobusu ^ ______________ ✓ ?Ždné storno nonlatkv ‘ Nejrychlejší autobusCTféšpojení z Basel, Bern, v zacme storno poplatky — ■ ■ Fribourg, Geněve, Lausanne, Luzern, St. Gallen S Odpočinutí řidiči a Zürich do Plzně, Prahy a Brna ■ '•■ ■ S' * % *■ - . I ,1....... Oficiální zastoupení ve Švýcarsku TIŠNOV CR Line GmbH Tel. +41 31 889 11 79 • +41 44 25115 05 Mobil: +4179 212 19 50 • info@tschechienreisen.ch Rezervace odjezdy ze St. Gallenu:+41 76 53 73 100 www.tschechienreisen.ch [pageend2]Obs a h SOUTĚŽ 2 Kultura Rytíři nebes 3 Zpravodaj Z historie Zpravodaje II. 7 Čtení na volnou chvíli Není zelí, jako zelí 11 Agresivní důchodci 12 Názory čtenáře ÚVAHA: Rozjímání o zdravém i nezdravém rozumu 14 Máme problémy s dětmi ? 15 Rasistická provinění aneb nelze nebýt rasistou 17 Z činnosti spolků Oznamy 22 27. mezinárodní volejbalový turnaj Sokol Cup 25 Rozhovor Češi v zahraničí na korespondenční volbu stále čekají 27 Historie Stalo se jeden rok před "Mnichovem" 29 Revoluce 1917, Rusko a Švýcarsko 30 Česko a Slovensko Letom Slovenským svetom 34 Volby 35 ČR slaví 99. výročí samostatného Československa 39 Restituční tečka 41 Cestujeme Moje oblíbené zimní lyžařské místo ve Švýcarsku 42 Festivaly Rendez-vous Bundesplatz 44 Kalendář 46 PŘIDEJTE SI NÁS NA INSTAGRAM: zpravodaj_ch Zpravodaj 11/2017 1 [pageend3]Jr" ..iff'. Ä Soutěžte s námi SOUTĚŽ Připomínáme soutěž, která byla vyhlášena v předminulém čísle časopisu Zpravodaj. Uvítáme vaše články na téma „Emigrace", jako poděkování očekávají tři vybrané autory a/nebo autorky peněžní výhry. Podělte se o své zkušenosti s mladými lidmi, kteří s dychtivostí naslouchají tomu, co vše se kdysi dělo, jaká odvaha se v lidech vzala k tomu, aby opustili své rodiny, aby riskovali. Příběhy, které mohou být kratší i delší, v češtině či slovenštině, případně v němčině a švýcarštině, (a pokud si nejste jisti gramatikou - na to máme korektory!) nám zasílejte na e-mailovou adresu: zpravodaj@quickline,ch nebo poštovní adresu: Jarmila Schifferle, Parkstrasse 2, CH-5313 Klingnau. Více informací o soutěži naleznete na www.svaz-spolku.ch nebo ve Zpravodaji č. 9/2017 UZÁVĚRKA prosincového čísla Zpravodaje je stanovena na 23. listopadu 2017. Prosím o včasné doručení veškerých článků, oznamů a podkladů potřebných ke zveřejnění. Další termíny uzávěrky: 20. prosinec 2017 (lednové číslo) 25. leden 2018 (únorové číslo) Děkuji red. Adéla Benešová POZOR, POŠTA NÁM TIŽ NEHLÁSÍ ZMĚNY ADRES!!! Prosíme Vás proto, abyste na obálce zkontrolovali, zda adresa souhlasí. V případě chybné adresy nebo změny bydliště, nahlaste správnou adresu do naší administrace - kontakt v tiráži. Administrace Zpravodaje [pageend4]Kultura Rytíři nebes Brno - Výstaviště 12.10.2017: Největší výstava o čs. letcích RAF - RYTÍŘI NEBES - slavnostní zahájení Autoři výstavy se omlouvají za chybu na plakátu (v úvodu videa - www.muzeumexil@gmail. cz) - webové stránky muzea: www.muzeumexil.cz a E-mail: muzeumexil@gmail.com J.Š. Videozáznam ze zahájení výstavy. Veřejnoprávní ČT opět „nezklamala“. Na místě byla, ale v hlavních večerních zprávách Událostech, neodvysílala ani vteřinu?!Zato neopomněla věnovat celé dvě minuty převzetí ruského bitevníku Su-25 do Leteckého muzea v Praze- Kbelích... Výstavu zorganizovali výjimeční lidé, manželé Jan a Sabina Kratochvílovi, kteří založili Muzeum českého a slovenského exilu v Brně (Štefánikova ulici č. 24, tramvaj č. 1, zastávka Hrnčířská). Nesou také sami většinu finančních nákladů, které nejsou malé... Kniha RYTÍŘI NEBES má 708 stran! Je svědectvím doby, statečnosti, naší země a nositelů hodnot, kterých je nám dnes tolik zapotřebí, abychom uhájili svobodu, bez níž život přestává být životem, ale pouhou existencí, nedůstojnou lidského života. Jejím zakoupením může každý přispět svým dílem k poděkování těm, kteří ve svobodu Zpravodaj 11/2017 3 [pageend5]Kultura Na fotografii je paní Nina Ingriš, manželka Eduarda Ingriše, autora slavné písně Niagara. Letecký motor R. R. Merlin z havarovaného letounu Spitfire IX. čs. pilotů. věřili, za ni bojovali a často položili vlastní životy. Svoboda nebyla nikdy zadarmo. Zasloužili si ji a vydobyli vždy jen ti, kteří si toho byli vědomi, podle toho také žili, konali a umírali... Bylo mi ctí, že jsem mohl ráno před zahájením výstavy pomáhat s posledními pracemi. Stejně tak mi bylo ctí, že jsem mohl začít zpívat slovenskou část čs. státní hymny. Letci RAF byli Čechoslováci, žili, bojovali, umírali, byli, jsou a navždy zůstanou Čechoslováky! Škoda, že časově nevyšel přelet dvou vrtulníků přesně v 10:00 hod. Řízení letového provozu nad Brnem nepovolilo včas start. Obě helikoptéry prolétly nad pavilonem MORAVA o několik minut 4 Zpravodaj 11/2017 [pageend6]Kultura později, zřejmě kvůli mlze. Čekal jsem, že Armáda ČR pošle letku Gripenů, jak je na podobných akcích zvykem... Po skončení zahájení výstavy, jsem si prohlédl Výstaviště s nejmodernějšími produkty strojírenského průmyslu. Obdivuhodné, kam dnes dospěla špičková technika. U jednoho CNC zařízení mne zaujal pán ve fraku, který hrál na housle moravské melodie. V tom momentě jsem si o to více uvědomil význam hodnot, který tento hudebník nemohl lépe vyjádřit v prostředí, které ho obklopovalo! V pavilonu MORAVA výstava o hrdinech, reprezentujících hodnoty mravní a v jejich sousedství hodnoty materiální. Které jsou důležitější? Mohou existovat samy od sebe, nezávisle? Potřebují se vzájemně, aby prosperovaly, rozvíjely se. Pokud materiální hodnoty opomíjejí mravní, povedou ke svému zániku. Nemohou bez nich trvale existovat, na rozdíl od mravních, které na nich tak závislé nejsou. I to je výzva dnešní doby. Zpravodaj 11/2017 5 * * * Výstaviště Brno: největší výstava o letcích II. světové války v RAF - RYTÍŘI NEBES Doporučuji k tématu ke shlédnutí vynikající film HŘBITOV PRO CIZINCE se skvělými [pageend7]Kultura herci Josefem Dvořákem a Jiřím Bartoškou. Josef Dvořák v dramatu ČT z roku 1991: „Jeden doktor v blázinci mi řekl - Největší bludy hlásí ti, co jim sami věří.“ Drama dvou kamarádů, kteří za války jako čeští letci bojovali v Anglii a po návratu domů museli prožít tak dobře známé martyrium, je příběhem o síle přátelství, odvaze překročit sám sebe v utkání s násilím i o právu na zachování lidské paměti. Autor textu a fotografií: Jan Šinágl, 13.10.2017 FOTOGALERIE: Další fotografie naleznete na stránkách: Michal Havel: http://galerie.clovekavira.cz/detail-galerie/dcabala3-0ac6-4bl5-921e- 711f2e47002d Jan Šinágl: https://photos.googIe.com/share/AFlQipMzrdi_l-IjvRzrKHEykQeNqcCiD5oxBXi OolvMpRMNGHOMLQm2UMJlhOUlMseOvw?hl=cs&key=ZVJfOUlKMzEtUDZtNlNZQjJH YWVnaHBNdzZlRl93 Přehled tisku: http://www.ceskenoviny.cz/zpravy/v-brne-se-otevrela-vystava-rytiri-nebes-o-csl-letcich-v- raf/1537530 https://www.brno.cz/brno-aktualne/tiskovy-servis/tiskove-zpravy/a/vystava-rytiri-nebes- pripomene-ceskoslovenske-letce-raf/ https://www.blesk.cz/článek/ regiony-brno-brno-volny-cas/499499/rytiri-nebes-vystava-v-brne- pripomina-ceskoslovenske-letce-ve-sluzbach-britske-raf.html http://www.brnenskadrbna.cz/zpravy/spolecnost/9015-vystava-rytiri-nebes-pripomene- ceskoslovenske-letce-raf-nabidne-take-unikatni-setkani-veteranu.html (všechny odkazy najdete i na webu www.svaz-spolku.ch/Zpravodaj) 6 Zpravodaj 11/2017 [pageend8]Zpravodaj Z historie Zpravodaje II. (d o k o n č e n í) Po předáni agendy Zpravodaje Rudolfovi Němečkovi bylo vedení v rukou administrátora, který měl na starosti finanční zajištění a udržení časopisu. Takže následné změny redaktorů neměly vliv na pravidelný chod Zpravodaje. Po Ing. Ladislavu Křivánkovi byl redaktorem krátce Milan Dubský a Eugen Hoffmann (1-2 měsíce) a pak celý rok 1995 Ing. Jiří Nápravník. Ten pro časté neshody s předsednictvem Svazu po roce 1995 funkci redaktora vzdal, jako ostatní před ním, ale až do r. 2000 pracoval neúnavně na akcích Besedy Svatopluk Čech i Svazu. Bohužel v roce 2000 těžce onemocněl a krátce nato zemřel. Po předchozích zkušenostech s redaktory převzal R. Němeček funkci odpovědného redaktora sám. Brzy získal na pomoc administrátorku Jarmilu Schifferle a asi po roce slovenského redaktora JUDr. Andreje Hrica. Tento tým vedl Zpravodaj do 21. stolení. R. Němeček byl velmi obětavý a vedle své práce se staral i o problémy, které přímo s vydáváním časopisu nesouvisely. Vzpomínám na jeho aktivní reakci při povodních 1997 na Moravě, kdy jako jeden z prvních vedle Svatopluka Čecha založil separátní konto Zpravodaje na sbírku pro postižené. (Tato událost, která se opakovala v roce 2002 v Čechách a v Praze bude vyžadovat zvláštní článek a vzpomínku ve Zpravodaji). Rudolf Němeček jako redaktor neměl rád, když do jeho práce mluvilo a kritizovalo hodně lidí včetně čtenářů a funkcionářů. V této souvislosti často citoval Dr. Petra Orzága, autora práce a knihy o exilovém tisku: „Většina čtenářů neměla o způsobu, jak časopis vznikal, ani potuchy. Funkcionáři spolků a Svazu spolků, kteří uplatňovali při posuzování kvality Zpravodaje běžná měřítka, usvědčovali sami sebe z fatální neznalosti reálného stavu věcí“. Sám mohu potvrdit následující tézi z vlastních zkušeností v posledních čtyřiceti letech, kdy jsem byl činný ve spolkovém životě. Jistě mi to mohou dosvědčit i moji souputníci: „Čím méně toho tzv. kritik o materii a situaci Zpravodaje ví, tím více jej kritizuje, aniž by se staral o skutečnost a vzal v úvahu patřičné protistanovisko nebo vysvětlení“ (Audiatur et altera pars). A tak to bude i v budoucnu, ať vede Zpravodaj kdokoliv. Zřejmě srovnání několika rozumných lidí a čtenářů s Zpravodaj 11/2017 7 [pageend9]Zpravodaj kopacím míčem není daleko od věci. Mimo to R. Němeček zavedl jako redaktor ve Zpravodaji mnoho pozitivních změn, např. ve grafické úpravě, formátování, inzerci a jiné, což převzali beze změn jeho následovníci. R. Němeček rovněž nezapomínal na reklamu pro Zpravodaj a na každém krajanském plesu nebo jiné akci vystavoval několik čísel Zpravodaje, aby se s časopisem přítomní hosté seznámili. Jeho následovníci Oldřich Čupr i Andrej Hrico ve svých vzpomínkách považovali R. Němečka za nejlepšího redaktora v historii Zpravodaje. Během let se ukázaly i u Rudy Němečka zdravotní problémy, takže Svaz se začal starat o eventuálního zástupce, resp. nástupce. Sám R. Němeček už spolupracoval více než jeden a půl roku s Ing. O. Čuprem, který pro něj vykonával náročné logistické a jiné komplikované práce i záležitosti. Tím poznal podrobně chod Zpravodaje. Proto také v roce 2004, když nemocný Ruda byl ze dne na den převezen do nemocnice a odtud později do sanatoria, tehdy spadly všechny povinnosti automaticky na O. Čupra. Ten se redaktorské agendy okamžitě zodpovědně ujal a ve spolupráci s administrátorkou a slovenským redaktorem dosáhl, že Zpravodaj včas v termínu vyšel, takže čtenáři o změně v redakci skoro netušili. Byl to pozoruhodný výkon, zvláště když měl O. Čupr v té době úmrtí v rodině a během roku dlouholetý zkušený tiskař Zpravodaje, Milan Cimburek odešel do penze a zavřel tiskárnu. O. Čupr však brzy našel náhradu a jelo se dál. Při této změně redaktora a vedení redakce Zpravodaje se samozřejmě O. Čupr nestaral o nějakou smlouvu (ta nebyla ani za jeho předchůdců), ani o ostatní administrativní smluvní podmínky, prostě důvěřoval v dobré vůli („in bona fide“), že všechno půjde stejně jako za redaktora R. Němečka. Hlavní jeho starostí bylo, aby Zpravodaj pokračoval dál bez přerušení, což se mu podařilo. Pomohlo mu, že od roku 1983 pracoval na kulturní scéně při organizaci koncertů a přednášek (se svou firmou Pragma), takže se v tomto oboru vyznal. Měl široký okruh partnerů a známých, což bylo důležité pro získání nových inzerentů v časopise. O. Čupr pracoval jako redaktor časopisu přes tři roky do konce roku 2007 a v této době dosáhl zvýšení příjmů za inzeráty a získal mnoho nových odběratelů Zpravodaje. Nutno připomenout, že tehdejší redakční rada pod vedením Jaroslava Olšanského (dále Jiří Kraus a R. Němeček) mu aktivně pomáhala, pokaždé, když se na ni O. Čupr obrátil. Oba jsme často navštěvovali Rudu během jeho nemocničního pobytu. Jarmila Schifferle ve spolupráci s Václavem Gúnterem a profesionální účetní Janou Ulrych zavedli regulérní podvojní účetnictví, které vyžadují švýcarské zákony (dosud se pracovalo s jednoduchým účetnictvím). Se zavedeným programem pracuje administrátorka dodnes. 8 Zpravodaj 11/2017 [pageend10]Zpravodaj Koncem roku 2007 byl O. Čupr nucen z místa redaktora odstoupit pro neshody s předsednictvem Svazu spolků. Funkci redaktora pak převzal JUDr. Andrej Hrico (redaktor dosud oblíbené slovenské části - „Letom, slovenským svetom“), a úspěšně ji vykonával dalších devět let. A. Hrico zavedl ve Zpravodaji jasné dělení témat do příbuzných okruhů a vůči čtenářům byl při výběru článků přísně neutrální (pokud mohl). Administrátorkou zůstala J. Schifferle, která tuto funkci zastává už 20 let (nejdéle ze všech pracovníků Zpravodaje). Náklad časopisu se neustále postupně snižuje. Nejhlavnější důvody jsou stáří a úmrtí odběratelů. Tím pádem se také snižují finanční příjmy Zpravodaje, ale hlavní cíl - dosáhnout jubilejního 50. ročníku - se podařilo splnit (na truc názorům několika škarohlídů!). Bylo to velkou měrou proto, že se redakční činnosti ujala mladá redaktorka Adéla Benešová (za malou finanční odměnu). Změnila styl časopisu, zaměřila se ve výběru témat na mladší generaci včetně rodin, které přišly v posledních letech z Česka a Slovenska. Ale neopomněla kulturní život, články z historie krajanských spolků a současné politické dění ve Švýcarsku, v Česku a Slovensku, i v celém ostatním světě. Na propagaci Zpravodaje navrhla a dala vytisknout zajímavý a efektní „Flyer“. Tisíc kusů se rozeslalo na různá místa k získání nových odběratelů. Snažně doufáme, že Zpravodaj bude moci vycházet i nadále. Nutno poznamenat, že v dřívějších letech za časů R. Němečka, O. Čupra a J. Hájka byl Zpravodaj veden spíše „podnikatelsky“, v posledních 10 letech však přešla veškerá odpovědnost, i finanční na předsednictvo Svazu, jak předepsáno v upravených Stanovách Svazu a Zpravodaje (a zákony Švýcarska - pozn.red). Nakonec pár slov o reklamě a propagaci Zpravodaje ve Švýcarsku a hlavně v Čechách. Koncem 90. let mě R. Němeček pověřil, abych předal dosavadní vydané Zpravodaje do Národní knihovny v Praze, což jsem provedl. Protože jsem od roku 2002 zastával funkci archiváře Svazu čs. spolků ve Švýcarsku, scházely se u mne i různé ročníky Zpravodaje, takže jsem byl schopen po roce 2005 předat kompletní ročníky Zpravodaje do NA - Národního archivu v Praze (dříve SÚA - Státní ústav archivní). V této souvislosti bych se rád zmínil o naší propagační činnosti pro Zpravodaj. V roce 2004 jsem se zúčastnil spolu s dalšími krajany ze Švýcarska Mezinárodní konference o archivnictví v Praze za vedení náměstka Ministerstva vnitra p. Václava Babičky (dříve dlouholetý ředitel NA resp. SÜA). Na své přednášce jsem popsal, jakým způsobem jsme ve Švýcarsku dávali dohromady archivní fondy z druhé poloviny Zpravodaj 11/2017 9 [pageend11]Zpravodaj 20. století, pro předání do NA, za Svaz čs. spolků i za Zpravodaj. Po přednášce jsme byli pozváni (Dr. O. Černý ze Ženevy a já) k paní ředitelce Dr. Evě Drašarové, kde jsme s ní dohodli, že NA bude od nás dostávat čísla Zpravodaje zadarmo. O dva roky později u příležitosti 23. Kongresu SVÚ (Společnost pro vědy a umění) se konalo v Českých Budějovicích dvoudenní symposium o archivnictví. V jeho rámci jsem přednášel o situaci krajanských časopisů ve Švýcarsku se zaměřením na Zpravodaj: „Dosavadní vývoj Zpravodaje a výzva do budoucna“. Podrobně referovali na následné konferenci v Praze Jiří Kraus (Zpravodaj) a O. Čupr (technické detaily k výrobě a vydávání časopisu). Na tuto konferenci jsme přivezli mnoho čísel Zpravodaje na ukázku. Na těchto akcích a přednáškách přítomní krajané a hosté z ostatních států vyjádřili uznání k dlouholetému vydávání Zpravodaje a označili jej za „unikum“ v exilovém tisku. Text: Jiří Kraus, Winterthur, 22. 9. 2017 für Versicherungs-, Finanz-, Unternehmens- und Rechtsberatung Treuhandbüro sowie Handel mit und Vermittlung von Immobilier PRODEJ NEMOVITOSTÍ BEZ STAROSTÍ Prodáváte svůj dům či byt? Nebo znáte někoho, kdo chce svoji nemovitost prodat? Doporučte nás = my získáme zakázku = Vy bonus 15% z provize! Těšíme se na Vaše zavolání. AGENTUR PAZDERA, 044 933 07 33, www.pazdera.ch,www.agenturpazdera.cz Diplomovaná pedikérka a manikérka nabízí své služby v Luzernu a okolí od 50,00 CHE Tel. +420/77 50 69 314, doporučuje p. Steiner, tel. 041/270 36 68 10 Zpravodaj 11/2017 [pageend12]Čtení na volnou chvíli Není zelí, jako zelí Nedávno, když jsem v supermarketu brala z chladícího zařízení sáček kysaného zelí, prolétla mně hlavou vzpomínka na to, jak se změnila výroba kysaného zelí od dob mého dětství do dnešní doby, což je zhruba sedmdesát let. V době mého dětství byla téměř v každé domácnosti káď z bukového dřeva, jejímž zhotovitelem byl bednář. Bednářské řemeslo u nás patří mezi jedno z nejstarších řemesel. Udržovalo se na vesnicích až do období 60. let minulého století. V období kolektivizace a združstevňování přestalo být aktuální. Sedláci přestali chovat dobytek, a proto přestaly být potřebné putýnky, džbery, máselnice, díže na míšení chlebového těsta a také soudky a kádě, protože vinaři přišli o své vinohrady. Také nové materiály přispěly k likvidaci tohoto řemesla. Hliníkové a nerezové nádoby, které nahradily dřevěné, se lépe udržují a mají delší životnost. Přesto se dodnes bednářské řemeslo v Cechách zachovalo. Plzeňský pivovar je jedním z posledních míst v Evropě, kde se tradiční bednářské řemeslo zachovává. Díky partě osmi bednářů dnes může pivovar ve svých sklepích udržovat v malém objemu tradiční výrobu nefiltrovaného a nepasterizovaného piva Pilsner Urquell uvařeného tak, jako v dobách prvního sládka Josefa Grolla. A co zmiňované kysané zelí? Z dětství se pamatuji na ten každoroční rituál. Koncem měsíce září se sklidilo zelí z pole. Doma se uložilo do přístodůlku na slámu a tam leželo po dobu tří týdnů. Poté se začalo s přípravami na nakládání. Maminka nejprve vytáhla z komory 150 litrovou káď, kterou řádně vydrhla a vypařila horkou vodou. Pak očistila desky a kameny, které se používaly na zatížení zelí. Připravila i kus vypraného plátna, které se dávalo na zelí. Týž den se očistily hlávky zelí a druhý den ráno se počalo s krouháním. Přitom pomáhaly dvě maminčiny sestry. Oloupaly a nakrájely cibuli a smíchaly sůl s kmínem. Mezitím už tatínek krouhal na velkých struhadlech připravené zelí, které maminka odnášela do necek, kde se mísilo se solí, kmínem a cibulí. Takto to šlo celé dopoledne. Zelí v neckách zkřehlo a pustilo šťávu. Potom se sypalo do kádě, která již stála na svém místě v komoře. Tam už byla připravená jedna z tet, která na každou vrstvu nasypala drobná žlutá jablíčka, jaderničky a pak vlezla do kádě a bosýma nohama šlapala zelí. Jablíčka byla v zimě nejen pochoutkou, ale i zdrojem vitaminu C. Přebytečná šťáva se ze zelí odebírala. Při „šlapání“ zelí se tety střídaly. Nebyla to asi zrovna příjemná práce. Zelí Zpravodaj 11/2017 11 [pageend13]Čtení na volnou chvíli bylo studené a tak se pro zahřátí podával čaj se slivovicí a buchty. Přitom se vzpomínalo a vyprávělo o všem možném. Já jsem pobíhala kolem a všechno bedlivě pozorovala. Když bylo hotovo, dalo se na zelí plátno, dřevěné desky, kameny a vše se zalilo odebranou šťávou. Maminka vždy na závěr pronesla stejnou větu: „A teď může přijít zima. My už máme po práci, teď budeme do jara odpočívat.“ Když zelí zkvasilo, chodili si na něj všichni příbuzní. I dnes si mnohé rodiny nakládají zelí doma do kameninových hrnců, „zeláků“. Je bezesporu chutnější a mohou se do něj přidat i ta jablíčka. Tak: „Dobrou chuť.“ Autor textu: Marie Mikulková Agresivní důchodci jsou nejnovější skupinou obyvatelstva v Čechách a dokonce i nebezpečnou. Pod ochranou bílých vlasů s hlubokými vráskami vrytými do tváří, s holí, anebo dokonce o berlích, si vynucují úctu k stáří. „Pro Boha, co se ti stalo, natlouk ses na kole, nebo na lyžích?“ zvolal jsem na známého, vida ho pachtit se o berlích. „Ále, potkal jsem se s agresivním důchodcem.“ On taky důchodce, ale jak jsem již předeslal ještě s duchem sportovním. Hrnul se v Praze z tramvaje vystoupit s proudem jiných stařešinů, samozřejmě v cestovní špičce, což mají důchodci obzvláště rádi, v obou rukou s kufry. Pršelo. Agresivnímu důchodci o berlích se vystupování starochů zdálo pomalé, tak se rozhodl proti proudu si nastoupit. Jednu berlu zabodl do podlahy schůdku, ta uklouzla mezi nohy mého známého a ten se poroučel na refýž zadní částí těla napřed, pevně držíc dva těžké kufry. Rozlomil si na tři kusy pánev. Doktoři v Curychu ho dali do kupy s náhradním kyčelním kloubem. Zatím není jasno, zda se nehnulo i koleno, které pobolívá. Tak takovéto pobavení nepřeji ani úhlavnímu nepříteli. Ve schránce jsem našel sešitek s nabídkou obchodního centra, kde často nakupuji, tento týden desetiprocentní sleva. Pečlivě jsem si lístečky vystříhal a vsunul do peněženky. Protože jsem čtivý, kontrolujú nabídky obchodů MMM + COOP, nebo ALDI + LIDL, OTTO'S + ALEGRO. Důchodci mající čas, pečlivě prohlížejí barevné prospekty, aby pak kvůli ušetřené 12 Zpravodaj 11/2017 [pageend14]Čtení na volnou chvíli .. a přišel jsem o třicet franků! korunce objeli zdarma dvakráte Prahu. Vím, o čem píšu, jsem taky důchodce. Zde v bohatém Švýcarsku tramvaje zdarma nemáme. Ty musíme do nej delší smrti platit. Asi proto je tato zem tak bohatá, zadarmo přeci ani kuře nehrabe. Nejprve jsem se šel podívat na boty. Jedny si vybral, vytáhl napřed desetiprocentní bon, a když se mi cena líbila, zaplatil. Pytlíček s obuví jsem si zavěsil do vozíku diskontu DENNER a ten začal plnit pivem, vínem, kafem, hajzlpapírem, no prostě co se do něj vešlo. U pokladny jsem zapomněl na cigarety pro ženu, protože sám nekouřím. Že zapomínám mne tak rozčílilo, že jsem zapomněl na ten desetiprocentní bon a pokladní dal tři stovky. Kasa zazvonila a já hlásil, že mám ještě ten bon. „Teď už to nejde“, klidně a s úsměvem mne odbyla pokladní. Ten ale nebyl na mé tváři. Zrudlý a zpocený jsem tlačil ten těžkej náklad do auta a v liduprázdné garáži si hlasitě nadával. Celý rozzuřený jsem se vracel ještě pro slepičí stehýnka, pochopitelně v akci. Trochu jsem se zchladil pohledem na dva už šedivé pány. Jeden měl široký pruh uprostřed hlavy odbarven jak peroxidová blondýnka a dlouhé vlasy spleteny v cop. Ten druhý to samý, ale místo copu měl blonďatou trvalou. Ani jsem se nenamáhal uhádnout pohlavní orientaci. Neušel jsem pohledu dvou důchodců - krajanů, kteří mne pozvali na kafe: „je dnes zdarma.“ Setřepal jsem ze sebe ty dva a vrátila se mi vzteklina na sebe samého. Postěžoval jsem si jim, jak jsem zapomětlivostí přišel o třicet franků. „Proč by se ti mělo vést lépe než nám.“ Mělo mi být uklidněním. Při rozloučení jsem je poprosil, aby to nikde nevyprávěli. „Neboj, my už jsme to stejně zapomněli.“ Chtěl jsem se se vztekem vrátit k sobě, ale vzpomněl jsem si na osud jiného kamaráda. Ten se tak rozčílil, že se rozčílil, až ho ranila mrtvice. Autor: Milan Cimburek Kresba Pavel Kantorek Zpravodaj 11/2017 13 [pageend15]Názory čtenáře ÚVAHA: Rozjímání o zdravém i nezdravém rozumu Osoba, mající jistotu o svých mentálních stavech, slove blázen. Slýcháme větičky jako - to přece dá zdravý rozum, zdravým rozumem přece musíme pochopit, že... Opravdu by stálo za pokus pověřit některou průzkumnou agenturu provedením ankety. Otázka by zněla: „Jak na tom račte být, vážená dámo, vážený pane, se zdravým rozumem?“ Nemýlím-li se příliš, bylo by málo těch, kteří by uvedli, že jejich rozum není zdravý, ba nenašel by se pravděpodobně vůbec nikdo. Svět je prostě naplněn zdravým rozumem jako kynutý knedlík povidly. Nicméně stav řečeného světa takovému výsledku neodpovídá, spíš by se mohlo zdát, že je řízen rozumem nezdravým, ano i bláznivým. A to ne teprve až v tomto opravdu poněkud vyšinutém čase, nýbrž od samého počátku dějin; co se budoucnosti týče, přehnaných nadějí si rovněž činiti nelze. To uváživše, zkusme postoupit dál. Jaké jsou symptomy nezdravého rozumu? V čem tkví jeho síla, jíž jen obtížně konkuruje rozum zdravý (popřípadě selský), vyskytuje-li se vůbec? To by byly otázky pro některého přinejmenším psychologa, ale když se k tomu žádný nemá, pokusím se zodpovědět je v několika bodech a ve vší omylné zdrženlivosti sám. - Nezdravý rozum není schopen, či možná schopen je, ale nepokládá za potřebné hledat souvislost mezi příčinami a následky. - Nezdravý rozum se nerad namáhá pohledem do budoucnosti, a když už, přimaluje si ji do růžová. - Nezdravý rozum zásadně počítá vždy jen s optomální eventualitou. Že by se události mohly vyvinout jinak a nepříznivěji, o tom odmítá i jen se bavit. S čímž hned souvisí bod čtvrtý: - Nezdravý rozum, musí-li už analyzovat, počíná si selektivně: předem si stanoví optimální eventualitu, načež co se hodí, zdůrazní, co se nehodí, popře a nelze-li, zamlčí. - Čím méně zdravého rozumu, tím urputnější trvání na domnělé pravdě, tím méně ochoty přiznat omyl. I zdravý rozum se může mýlit a také se mýlívá; jeho omyly však končí prozřením. Omyl, v němž je pokračováno, nebývá omyl, ale projev tupého ducha. - Sobě ježek kadeřav, říkávali staří Čechové a věru, není snad toho, kdo by se nepokládal za nositele zdravého rozumu. To je přirozené, takoví jsme my lidé i ježkové. Horší je, když si některý z ježků zamane, že jsou jeho kadeřavost povinni spatřovat i 14 Zpravodaj 11/2017 [pageend16]Názory čtenáře všichni ostatní; a ještě hůř, je-li takový ježek vybaven mocí. Vyslovme tudíž pravidlo: nejzákeřnější podobou nezdravého rozumu je domýšlivá sebestřednost v kombinaci s mocí - příkladů netřeba. A jelikož tuším, co si někdo může pomyslet nad těmito odstavci, chci předejít označení za náfuku vytahujícího se se svým rozumem, a přitom... Nikoliv. Pokusil jsem se jako ta Popelka roztřídit zrnka zdravého a nezdravého rozumu, sám se však za nádobu prve jmenovaného nepokládám, ba dospěl jsem po bedlivé úvaze k závěru, že se takovýto fenomén v stoprocentní plnosti na povrchu zemském ani nevyskytuje. Vždy a v každé osobě je zdravý rozum s nezdravým v nějakém poměru smísen, jde jen o to v jakém. Zdravý rozum není úplně totéž co pravda, ale dost se tomu pojmu blíží. Co jest pravda, potažmo zdravý rozum, neurčí ani sbor učenců nejvěhlasnějších a blázen ten, kdo se to domnívá vědět. Je však možno určit, co zdravým rozumem bylo: to, co se v peripetiích času osvědčilo. Není takových případů zvlášť mnoho; pravidlem se spíše zdá být Komenského labyrint světa, do nějž pohlédnuv, bídné motaniny pokolení svého uhlédáš. Není však motaniny, aby se z ní člověk nemohl aspoň poučit; i otevřme knihu dějů starších i přítomných a vytřiďme vše na pohled důvtipné, co však se v labyrintu světa neosvědčilo, ba skončilo příšernými maléry. Co zbude, byl zdravý rozum. Je ho tak zrovna do hrsti. Autor: Luděk Frýbort, Hannover 17. října 2017 Máme problémy s dětmi ? Děti, které hlasitě křičíce běhaly v restauraci, obtěžovaly hosty, při omalovánkách malovaly i na ubrus - zatímco rodiče zajímal mobil, vedly hostinského k zákazu obsluhy rodin s dětmi do čtyř let. Proti dětem neměl nic, nesouhlasil však s nedbalými rodiči. Byl zato kritizován živnostenským úřadem. V oddělení hraček jednoho velkého obchodního domu mačkal tříletý chlapeček všechny knoflíky hasičských aut, traktorů, vrtulníků a sirén, když rodiče vybírali klidně potraviny. Nakonec si „vyzvedli“ dítě a dovolili obsluze poslat jim účet za (případně) vybité baterie u hraček. Ve vagonu vlaku opouštěli cestující jeden po druhém místa, protože si tam dvě děti hlasitě pouštěly muziku, zpívaly a tancovaly. Na upozornění jednou cestující, aby se dívka s rámusem mírnila, odpověděla tato, že je pouze osmileté dítě a nemůže se chovat Zpravodaj 11/2017 15 [pageend17]Názory čtenáře dospěle. Přítomná matka slíbila, že s dcerou doma promluví, neboť by to před lidmi ve vlaku bylo „kontraproduktivní“. V zoologické zahradě skočil do voliéry s ptáky šestiletý hošík. Matka ho nechala hrát si s papoušky tak dlouho, než si mobilem vyrobila zdařilé snímky. U jiného obchodního domu prohlašuje čtyřletá dívenka, že ji bolí nohy a nemůže jít dál. Chce být nesena. Lehne si na zem, když ji matka upozorní, že ji neponese a půjde dovnitř do obchodu bez ní. Okamžitě se najde náhrada, která vezme dítě na ruce a donese je matce. Jak se měli v těchto pěti problematických případech výchovy rodiče zachovat? Hledat radu v Neilově nebo Makarenkově literatuře? Sotva. Nebyla by tam. Jdou-li rodiče s dětmi do restaurace, mají se jim věnovat a pozorovat je, jak se zaměstnávají. Zda neruší hosty ani provoz podniku. U hraček se jedná o totéž. Nežijeme ve světě sami, máme spoluobčany. Na tyto je nutno brát zřetel. Nejde pouze o náhradu vybitých baterií. Privátní způsoby nákupu bez zřetele na okolí by neměly existovat. Rovněž tak je soukromí rodin omezeno při cestování vlakem. Je-li dítě konfrontováno se situací, ve které se nevhodně chová, měla by ho matka na místě na nesprávné chování upozornit a vysvětlit mu jednání správné. Co dítě potřebuje, je poznání hranic, po které může jít. Často tuto linii také zkouší. Není tomu tak dávno, co děti neměly nárok ani šanci na to, aby se mohly chovat svobodně. Zvláště v rodinách s více dětmi vychovávaly vždy starší mladší sourozence a musely rodičům pomáhat, často i pracovat, aby se život vůbec zvládl. Tyto doby jsou pryč. Téměř pryč jsou i kruté tělesné tresty dětí. Ne však všechny úplně. Ze statistik plyne, že hlavně v balkánských zemích (Kosovo, Srbsko, Makedonie) a v Portugalsku je 20-40% dětí dodnes tělesně trestáno. Ohrožená postavení otců v hostitelských zemích a patriarchální otcovské názory k tomu vedou. Přitom je známo, že děti, které tělesné tresty zažily, praktikují je později u svých potomků. V dospělosti to potom působí různé psychické problémy. V Německu bylo kárné právo za tělesné trestání dětí zavedeno v roce 2000. Ve Švédsku se tělesné tresty dětí zakazují již od roku 1979. Švýcarsko (někdy nazýváno zemí pohlavků) ještě není tak daleko, ale příslušné zákony se diskutují. V České republice zatím ne. Ostatně nejsou tělesné tresty bezpodmínečně nutným prostředkem správné a účinné výchovy. O jiném vhodném i účinném - pochvale, několik slov v příštím fejetonu. Autor: Štěpán Húsek 16 Zpravodaj 11/2017 [pageend18]Názory čtenáře Rasistická provinění aneb nelze nebýt rasistou Barack Hussein Obama, s absolutním černošstvím se ztotožňující syn stoprocentně bělošské matky, přece zdůrazňoval, že „rasismus je součástí naší DNA.“ Tak se nyní dozvídám od některých svých politicky korektních, důkladně citlivých amerických spoluobčanů Stále mám potíže přikyvovat všeobecně akceptovanému předpokladu, že my běloši bychom na rasismus a takové nepěknosti měli mít monopol. Jak se pozná rasista? Musí to být běloch? Co třeba Japonec za druhé světové války - nebo Číňan kdykoliv, kdekoliv? Matně si vzpomínám, že „Amerika“ se čínsky překládá ve smyslu „pěkná země“, kdežto Afrika spíš jako „hanebný kontinent“. Může se černoch dopustit hříchu či dokonce zločinu rasismu? Přemnoho černošských radikálů se přece nikterak netají svou nenávistí vůči osobám s bělošskou pokožkou. Na mysl například přijde velebníček Jeremiáš Wright, po mnohá dlouhá léta Obamův zdroj inspirací, dštící nenávistí vůči všemu bělošskému. Byl snad on někdy zažalován, ač určitě nikdy neshledán vinným? Profesorský sbor na většině amerických škol je aspoň z devadesáti procent důkladně levicově orientovaný. Přibývá počet univerzitních institucí, kde si již studenti prosadili odstranění národní vlajky. Pramálo se na přednáškách dozvědí o původu otroctví, které přece Američané na této planetě nezavedli. Otroctví bylo samozřejmou realitou ve světě Babyloňanů, Asyřanů, Řeků, Peršanů, Arménů a mnohých dalších. Velké množství Evropanů se ocitlo v otroctví za otomanských válek v Evropě. Zotročení běloši byli samozřejmostí od dávnověku až do středověku. Teprve kolem roku 1600 se přidali k Arabům a Afričanům a započali s otrokářstvím v atlantické oblasti: nevrhali takové zboží do želez, ale kupovali je od jejich domorodých přemožitelů, ba i příslušníků vlastních rodin. Americký Kongres odhlasoval zákaz takového obchodování už v roce 1808. Byla to především britská námořní moc, která prosazovala tento zákaz. Nic takového se ale ve školách nevyučuje. Proslulý černošský kazatel Martin Luther King, zavražděný v roce 1968, pro Čechy památném, velmi správně zdůrazňoval, že kýženým kritériem není barva pokožky, ale mentalita, počínání nás jedinců. Začátkem svého prezidentského Zpravodaj 11/2017 17 [pageend19]Názory čtenáře mandátu se prezentoval Obama, jakoby za stoprocentního Afro-Američana se přece pokládající syn stoprocentně bělošské matky. Když ale na Floridě došlo k zastřelení podivně si počínajícího černošského mladíka Trayvona Martina občanem Zimmermanem, s takto německým jménem, nicméně s hispánskými kořeny, Obama národu oznámil své dychtění být otcem mladistvého nebožtíka. Mezi činem a soudním rozhodnutím, jímž Zimmerman byl osvobozen, uplynulo 503 dní. Během té doby došlo v USA k zabití 10.865 černochů jinými černochy. O osudu žádného z nich se Obama ale nezmínil, o takovém otcovství nebažil. Až do roku 2008 byl Obamovým chief of staff v Bílém domu Rahm Emanuel. Ten z Washingtonu přesedlal do Chicaga, Obamovy původní politické báze, kde se stal primátorem a dosud v této funkci setrvává. O místu svého působení zdůrazňuje, že „Chicago je a stále bude sanctuary city („azyl, útočiště“), budete v bezpečí zde v Chicagu.“ Zájemcům bych příliš nedoporučoval se tam hrnout. Chicago si, snad již od doby znamenitého gangstera AI Capona, udržovalo reputaci, nyní stále značně aktuální jako ta nejvíc zabijácká metropole Ameriky. V sousedním státě Missouri state senator Maria Chappelle-Nadal vyjádřila svou naději, že prezident Trump bude zavražděn ("I Hope Trump is assassinated.") Touž tužbu do světa sděluje Anthony Bourdain, světoběžník, televizní persona, labužník, gurmán a elegán. Zdůrazňuje svůj zájem zlikvidovat Trumpa vhodným jedem. Již jednou dřív jsem se zmínil o zákonodárkyni washingtonského Kongresu jménem Sheila Jackson Lee (Demokrat, Texas, 18.oblast). Ta proslula otázkou "Kolik chorob Republikáni ještě vynaleznou za účelem zabíjení černošského lidu?“ ("How many more diseases will Republicans invent to kill black people"?) Jakož i její skvostné tvrzení, že "Vražda je hlavní příčinou vraždy.“ ("Homicide is the leading cause of murder." Ano, nebylo by příliš obtížné si ji splést s Albertem Einsteinem. V porovnání s touto zákonodárkyni by i Milouš Jakeš zazářil jako zlatoústý orátor Cicero. Netřeba být osvícen genialitou, aby se nepostřehla již solidně zabydlená praxe preferenčního hodnocení. Černoši - oficiálně přejmenovaní na African- American, ačkoliv značně vysoké procento, patrně naprostá většina, nejsou potomky bývalých otroků před aspoň sedmi generacemi - tvoří všeho všudy oněch 13 procent amerického obyvatelstva, ale s jakoby nárokem stoprocentní mediální pozornosti celého národa. Devadesát procent vražd zůstává záležitostí v jejich vlastních řadách, páchají většinu (52 %) všech amerických vražd. Středem značného 18 Zpravodaj 11/2017 [pageend20]Názory čtenáře zájmu se stanou pouze ojedinělé incidenty, kde běloch - buď policista či civilista - je tím provinilcem. Národním svátkem je den k památky černošského kazatele Martina Luthera Kinga, ale nikoliv prezidenta Abrahama Lincolna - tak tomu aspoň donedávna bylo a třeba stále ještě je. Právě se dočítáme o černošské nevoli, hrozící bojkotem udělování hollywoodských Oskarů, poněvadž nedostatečné množství černochů je nominováno na takovou poctu. Nikdy jsem neslyšel, že se stejnými požadavky by přišli herci asijského původu. Nikdo si také dosud netroufl porovnávat počet laureátů Nobelovy ceny - nikoliv míru, ale solidních vědeckých výkonů. Právě jsem obdržel e-mail, který bez komentáře dávám k dispozici k zauvažování: Je to statistické porovnávání, jaký by byl dopad, kdyby oněch 13 procent těchto dřív černošských, a nyní afro-amerických obyvatel nebylo. Počet vězňů by se zmenšil o 37%„ ubylo by 53% členů nezákonných gangů. Obezita, otylost národa by poklesla o 11%, IQ by vzrostlo o 7,4 bodů, AIDS a HIV by poklesly o 65%, gonorea o 69% a syfilis o 58%. Průměrný roční příjem Američanů by vzrostl o 20.000 dolarů, počet obyvatelstva, žijícího v chudobě by poklesl o 34%, počet bezdomovců by poklesl o 57% a příjemců sociálních dávek o 42% a Demokratická strana by ztratila 76% podpory své politické báze. Pro mnohé černochy primárním kritériem zůstává rasa. Porovnával jsem její nynější důležitost s dělnickým původem, správným proletářským zázemím v neblahých, zejména padesátých, letech tehdejší ČSSR minulého století. Taková kritéria přece rozhodovala, kdo půjde na studia nebo k lopatě a zániku všech nadějí. Někdejší pokusy o vylepšování kádrového profilu odvoláváním se na jakkoliv pofidérního proletářského dědečka, porovnávám s nynějšími americkými praktikami vylepšovat si svůj rodokmen podle právě potřebných, politicky korektních kritérií. Úspěšná vědkyně Elizabeth Warrenová, nynější senátorka, reprezentující ve Washingtonu, D.C. stát Massachusetts, si takto kádrově vypomáhala zdůrazňováním svého prý indiánského původu - aspoň z jedné šestnáctinky. Kádrově si vypomáhala podvodnými konfabulacemi, totiž tvrzením o svých kořenech indiánského kmene Cherokee. Tím se jí otevřely dveře na Harvardu, americké univerzitě s nej znamenitější reputací. Jenže s tím jejím kádrovým pozadím to bylo trošku jinak. Její předek nebyl autentický Indián kmene Cherokee, ale stoprocentní běloch, avšak se zásluhami, že se mu podařilo jednoho autentického Cherokee rudokožce zastřelit. Zpravodaj 11/2017 19 [pageend21]Názory čtenáře Začaly přibývat vzdělanci s nutkáním provinilců. Jeden můj kolega, původem z kdysi otrokářského státu, uveřejnil v místních novinách článek s tvrzením, že my všichni běloši jsme odpovědní za utrpení černochů. Marně jsem čekal, zda někdo na takovou nehoráznost zareaguje. Tedy jsem se ozval: „V dětství za nacistické okupace, jakožto syn českého otce jsem se provinil, že nejsem Němec. Jako jinoch za komunistů jsem se měl cítit proviněným nedostatkem proletářského původu. V dospělém věku se mi podařilo ze země zmizet a dostat se sem do Ameriky za pošetilého předpokladu, že nebudu hodnocen podle kritérií, které jsem nezavinil. Setrvávám v harmonickém manželství s osobou nezcela bělošskou. Nikdy jsem ani jednoho otroka neviděl, natož abych ho vlastnil. Nevidím důvod, proč bych se měl omlouvat.“ Dostal jsem řadu souhlasných, až blahopřejných dopisů, že jsem měl tuhle kuráž se vůbec ozvat. Následoval můj povzdych, proč k vyjádření samozřejmosti nutno být vybaven exoticky, v mém případě čínsko-helvétským manželstvím. Sadomasochistických kajícníků neubývá. Nedávno jsem se dočetl o zákonodárci jménem Graig Meyer ze státu Severní Karolína. Bičuje se za své jím nenáviděné bělošství. Tuze se snaží vlísat v důvěru černošských spoluobčanů a úsilí se mu nedaří. „Ačkoliv se často obracím o radu ke svým černošským kolegům, je nevyhnutelné, že se objevují vady v mém uvažování, zaviněné mým bělošstvím... Jsou to pravděpodobně hluboké zbytky mé bělošské nadřazenosti. Nedovedu v sobě potlačit své bělošství, budu vždy běloch.“ (Zdroj WND, 1.10.2014.) Vzorná kajícnická samohana. Sledoval jsem televizní slovní přestřelku s rozlícenou černošskou aktivistkou, která zdůrazňovala své rasistické utrpení: že černoši jsou pouze třinácti procentní menšinou, ale ve vězení tvoří celou třetinu osazenstva, ne-li víc. Jenže její spoludebatér si troufl zmínit se o realitě, že černoši, nyní takto na Afro- Američany oficiálně přejmenovaní, sice jsou pouhou 13% etnickou menšinou, ale rovněž jsou i většinou jak pachatelů, tak i obětí vražedných zločinů ve vlastních řadách. Každoročně tisíce těchto soukmenovců takto násilně vlastní rukou zahyne. Nesmyslný je předpoklad, že rasisté v řadách bělochů jsou hlavní příčinou mezirasového vraždění. Údaje FBI potvrzují, že naprostá většina takového krveprolití se uskuteční z vlastní iniciativy - pachatele i oběti. (Začátkem tohoto textu jsem se zmínil, že během 503 dní došlo v USA k zabití 19.865 černochů jinými černochy.) Ann Coulter, výtečná publicistka, ve svém textu (Townhall.com., 24.6.2015) uvádí zajímavé údaje: FBI zdroj z roku 2008, 20 Zpravodaj 11/2017 [pageend22]Názory čtenáře z celkového počtu 520.161 porušení zákona s mezirasovou motivací, černosi (ona menšina 13% všeho obyvatelstva) jich proti bělošské populaci spáchali 429.444, kdežto bělošská většina se proti černošské menšině nezákonně zachovala v 90.717 případech. Takže černošský podíl je podstatně značnější. Příslušné ministerstvo (Department of Justice) pod mnohaletým vedením Erica Holdera, Obamova loajálního oblíbence, si vypomáhala tvůrčím způsobem: jestliže osoba latinskoamerického původu byla obětí zločinu, stala se z ní menšinový Hispanics, kdežto v případě jeho porušení zákona, pro statistické účely jakož i oprávněnou váhu rasového rozhořčení, se stala bělochem. Vždy to je vina někoho jiného - vina dávné minulosti, v níž si mohu vybrat vhodná zdůvodnění. Námitka o zničené černošské rodině, v níž tři čtvrtiny potomstva vyrůstají bez otcovy přítomnosti, se automaticky odmítne jako irelevantní a zřetelně rasisticky motivovaná. Úspěchy jiných přetvořím v důvod svých neúspěchů a další důkaz, jakou rasisticky zasaženou obětí jsem se stal. Kurz und gut, vždy se najde mnohé zdůvodnění o mé absolutní nevině a odpovědnosti okolního světa. Mike Adams se ve své stati "How to Answer a False Accusation of Racism", Townhall, 9.12.2016, zmiňuje o výchovném univerzitním prostředí, v němž příslušně levicový profesor při výkladu současného pokrokového hnutí "Black Lives Matter", se jeden z posluchačů ozval s poznámkou, že nejen černošské, ale všechny lidské životy mají svou cenu, na což dotyčný profesor zareagoval obviněním tazatele, že je rasista. Autor Adams obviněnému studentovi doporučil zareagovat otázkou, co profesor specificky míní tím rasismem. Nepředpokládám však, že by onen tak pokrokový pedagog na tento výklad zareagoval vlídně. Autor: Ota Ulč TASCHKA TASCHKA. Jedinečná flexibilní síťovka usnadní Váš nákup. Nejkomfortnější ze všech tašek. 28 gr lehká, unese 35 kg. Pohodlná, levná, ucha se nezařezávají do dlaní. Ekologicky nejlepší alternativa k igelitkám, papírovým a bavlněným taškám. Info a objednávka: www.taschka.net nebo 041 710 00 07. Zpravodaj 11/2017 21 [pageend23]Z činnosti spolků Oznamy: CVIČEBNÍ NEDĚLE SOKOLSKÉ ŽUPY ŠVÝCARSKÉ V neděli 26. listopadu 2017 od 09:30 se sejdeme v tělocvičně Schulhaus Dohlenzelg, Windisch na podzimní cvičební neděli. Dospělí i děti si ve dvou tělocvičnách odděleně i společně zacvičí, pobaví se, protáhnou a upevní si tělo, utuží přátelství, poznají nové přátele. O tradičně bohaté občerstvení se postarají sestry a bratři jednoty Baden. Těšíme se na Vás. Podrobnou pozvánku najdete na webových stránkách www.sokol.ch Lída Čarnecká, župa Švýcarská Pozvánka na literární večer Hany Hindrákové Představení bestselleru Smrtící byznys (Lék nebo zabiják) Populární autorka románů z afrického prostředí Hana Hindráková představí svou novou knihu Smrtící byznys, jejímž hlavním tématem jsou falešné léky. Autorské čtení proběhne v pátek 17.11. 2017 v Italské Katolické Misii, Feldstrasse 109, Zuerich od 18:00. Těšíme se na vaši účast. Za výbor spolku s krajanským pozdravem Jana Marie Jarolímková, předsedkyně spolku Beseda Svatopluk Čech 22 Zpravodaj 11/2017 SOKOLSKÁ ŽUPA ŠVÝCARSKÁ VERBAND DER SOKOL VEREINE [pageend24]42. Česko-Slovenský ples sobota 27. ledna 2018 Tagerhard Wettingen TĚLOCVIČNÁ JEDNOTA SOKOL BADEN Vás srdečně zve na poslední, 42. Česko-Slovenský ples který se koná v sobotu 27. ledna 2018 ve velkém kongresovém sále „TÄGERHARD“ ve WETTINGENu. Otevření sálu v 19:30 hodin Vstupné: CHF 50,-, mladí do 25 let a penzisté CHF 40,- K tanci hraje Big Band NOSTALGIE SWINGEŔS Úbor večerní, společenský Předprodej vstupenek: Jaroslava Krump 056 442 40 93 Večerní pokladna v předsálí je otevřena do 21:00 hodin Postkonto: SOKOL Baden, 60-125441-6 IBAN: CH02 0900 0000 6012 5441 6 Informace: iarka.krurnp@hisneed.ch- vm.auenter@hispeed.ch. www.sokol.ch [pageend25]Z činnosti spolků Pozvánka na koncert, který se koná v neděli, 26. listopadu t.r. v 17:00 hodin v katolickém kostele sv. Františka (St. Franziskus Kirche) ve Wetzikonu (S3,5,14,15). Kromě skladeb z doby barokní a romantismu uslyšíte i některé známé melodie a evergreeny z minulého století. Účinkují: Sid Kučera - trubka a zpěv, Otakar Kudrna - varhany. Vstup je volný, za dobrovolný peněžní dar děkujeme předem. SK. OK. Předvánoční bazárek u čaje s vůní skořice Český klub Zürich pořádá v sobotu 18. listopadu 2017 předvánoční setkání spojené s bazárkem. V prostorách Haus Brugg v Adliswil si můžete přijít vyměnit nebo prodat drobné věci, které doma překážejí, nebo si jen přijít popovídat a vyměnit tipy na zajímavé akce ve Švýcarsku. Od 17:00 hodin budou připraveny stolečky s čajem, kávou a občerstvením. Další informace najdete na www.ceskyklub.ch. Těšíme se na vás! 24 Zpravodaj 11/2017 [pageend26]Z činnosti spolků 27. MEZINÁRODNÍ VOLEJBALOVÝ TURNAJ SOKOL CUP, ORGANIZOVANÝ SOKOLEM LUZERN VÍCE O TURNAJI SI PŘEČTETE NA HTTP://SOKOLCUP.SOKOL.CH/lNDEX.PHP. Zpravodaj 11/2017 25 [pageend27]Z činnosti spolků Fotografie: Ivana Jordan 26 Zpravodaj 11/2017 [pageend28]Rozhovor Češi v zahraničí na korespondenční volbu STÁLE ČEKAJÍ Korespondenční volba - evergreen Čechů žijících v zahraničí. O tom, že by krajané její zavedení uvítali, se hovoří dlouho. Veškeré snahy ale zatím vyšly naprázdno. Na korespondenční volbu jsem se zeptala Marka Antoše z Právnické fakulty Univerzity Karlovy. Proč vlastně ještě není v České republice zavedena možnost korespondenční volby? "Zákon s ní nepočítá. V minulosti byly pokusy ji do zákona zavést. Byly převážně motivovány tím, aby mohli hlasovat i krajané, kteří to mají do volební místnosti daleko. Nejúspěšnější byl návrh, se kterým kdysi přišla Stálá senátní komise pro krajany žijící v zahraničí. V Poslanecké sněmovně ale bohužel ten návrh neuspěl. Od té doby se to téma několikrát vrátilo, ale nikdy nedošlo tak daleko, jako tenkrát." Co vlastně někomu vadí na korespondenční volbě? "Důvodů může být více. Základní argument asi spočívá v tom, že by bylo možné se bát nějakého zneužití korespondenčního hlasování, zejména pokud by se ta možnost zavedla plošně pro všechny, tedy i voliče na území ČR. Pak by nešlo zcela vyloučit třeba to, že za voliče hlasuje někdo jiný, že voliči prodávají své hlasy. Ty případy kupování hlasů už tady byly. Je tady ale pořád možnost zavést to pouze pro voliče, kteří hlasují ze zahraničí. Některé státy v Evropě to takto umožňují a připadá mi, že pak by ta obava ze zneužití byla mnohem slabší." Říkáte, že některé státy to umožňují? Kde tedy mohou občané tímto způsobem volit? "Korespondenční hlasování jako takové je široce rozšířené. Pokud zůstanu u sousedů, existuje třeba v Rakousku, Německu, na Slovensku. Liší se ale tím, kdo může takto volit. Některé státy to třeba umožňovaly zprvu jen občanům v zahraničí a později se přiklonili k tomu, že tuto možnost dávají všem voličům. To je třeba Německo. Variant je více, ale je to ve světě poměrně rozšířená možnost." Nemluvíme tady o něčem, co je vlastně jen pro velmi omezenou skupinu lidí. Je vůbec možné, že by krajanské hlasy, v případě, že by byla zavedena korespondenční volba, nějak zamíchaly složením Poslanecké sněmovny? Zpravodaj 11/2017 27 [pageend29]Rozhovor "V současné době je to tak, že voliči v zahraničí mohou ve volbách do Poslanecké sněmovny a při prezidentských volbách hlasovat na zastupitelských úřadech. Počet lidí, kteří takto odevzdávají svůj hlas, se zvyšuje. Momentálně je to asi kolem třinácti tisíc hlasů, které jsou v zahraničí odevzdány. Z toho, jestli jsou tam voliči zapsáni nastálo nebo jestli volí na voličský průkaz, se dá usuzovat, jestli to jsou trvale žijící osoby, nebo jestli tam je někdo jen dočasně. Těch asi třináct tisíc hlasů už je síla, která by mohla vést k tomu, že třeba jeden mandát v poslanecké sněmovně by byl obsazen jinak, než pokud by se k těmto hlasům nepřihlíželo. Kdyby se zavedlo korespondenční hlasování, tak těch hlasů bude pravděpodobně více. Pak se dá mluvit 0 tom, že by jeden nebo dva mandáty mohly hlasy ze zahraničí ovlivnit." Není ale korespondenční volba trochu přežitkem? Nemělo by se volit třeba elektronicky? "Výhrady, které se ozývají proti korespondenčnímu hlasování, se týkají 1 internetového hlasování - že někdo může prodat svůj hlas, že se třeba v rodině bude hlasovat společně a jeden člen rodiny ovlivní ty ostatní. Ten problém je u tohoto hlasování stejný, volí se zkrátka někde jinde, než ve volební místnosti. Navíc se k tomu přidružují další obavy, které souvisejí s odlišnou technologií, že se třeba někdo vláme do systému a hlasovací mechanismus ovlivní ve prospěch nebo neprospěch některých politických stran. To je ten důvod, proč internetové hlasování zatím nikde ve světě neudělalo velký pokrok. Jedinou výjimkou, která je ale významná, je Estonsko. V Estonsku se takto volí už více než deset let, jsou s tím systémem spokojení a rádi ho předvádějí i do zahraničí, ale málokde jinde měli politici takovou odvahu, aby ten systém převzali a zavedli." Autor: Martina Bílá 20.10.2017, Český rozhlas, Foto: A.B. 28 Zpravodaj 11/2017 [pageend30]Historie Stalo se jeden rok před "Mnichovem" (80 let od zápisu Hitlerova adjutanta) Historici, převážně němečtí, hovoří o tzv. "Niederschrift", pojem "Dokument" u nich najdeme zřídka, Meyers Grosses Taschenlexikon uvádí spis jako "Hossbachniederschrift", čímž označuje jméno autora historicky důležitého dokladu pro žalobce na Norimberském tribunálu v roce 1946. Oberst F. Hossbach (nar. 1894) byl adjutantem říšského kancléře A. Hitlera. V pozdějších letech války generálem u pozemního vojska. Zemřel v roce 1980. Historici dle jeho spisu zaznamenávají souhrnně: Dne 5. listopadu 1937 zahájil vůdce A. Hitler v 16,15 hod. odpoledne ve svém říšském kancléřství čtyřhodinovou konferenci. Kromě shora uvedeného adjutanta F. Hossbacha, byli přítomní: Říšský ministr války V. Blomberg, vrchní velitel pozemních vojsk Freiherr v. Fritsch, ministr válečného loďstva Dr. h.c. Raeder, vrchní velitel válečného letectva Hermann Goring a ministr zahraničních věcí von Neurath. V dlouhém a pateticky vedeném projevu vyložil Hitler své plány pro nejbližší i pozdější roky 1943 - 1945. Projev byl velmi zásadního obsahu a programu, odhaluje však všechny aspekty Hitlerovy invazivní a válečnické politiky. Dá se však vyjádřit dvěma slovy - "Raum und Rasse" (myslím, že českému čtenáři tato slova překládat nemusím). V závěru Hitler hovoří o testamentárním odkazu pro nacismus i pro Německo a to pro případ své předčasné smrti. Pro příští rok - 1938, počítá s bleskovým zásahem (Blitzartiges Vorgehen) do Rakouska a ČSR. Účastníci zasedání mají k Hitlerově řeči určité námitky, které pro Hitlera zřejmě nejsou přesvědčivé. Oberst Hossbach pořídil zápis a o pět dní později jej odevzdal na příslušná místa, kde byl archivován až do konce války. Odsud se dostal k obžalovacím spisům soudců u Norimberského procesu. Závěrem - pro nás, Čechy, zůstává tento zápis spjat nejen jako potvrzení Mnichovské konference (dohody) a jejího výsledku, ale i celkové vině na zločinecké válce, kterou tehdejší Německo začalo a vedlo. Text: MUDr. Jaroslav Olšanský Wiezikon, 26. 9. 2017 Zpravodaj 11/2017 29 [pageend31]Historie Revoluce 1917, Rusko a Švýcarsko V letošním roce uplynulo již 100 let od únorové a říjnové revoluce v Rusku. Únorová revoluce nebyla pro bolševiky vítězná a tak se o ní moc nepíše, bohužel ani po sto letech. Říjnová, vítězná pro bolševiky, je definitivně zapsána v dějinách. Období před rokem 1917 i po něm je propojeno událostmi mezi Švýcarskem a Ruskem. Rok 1917 coby milník světových dějin se nedá přehlídnout a je ho třeba připomenout. Švýcaři se rozhodli pro výstavu v Landesmuseu v Curychu pod názvem „Revoluce 1917. Rusko a Švýcarsko“. Výstava byla velice zajímavě provedená. První informace o Leninovi ve švýcarském časopisu r. 1917 Představila kulturní a politické vztahy Rusů a Švýcarů před a po roce 1917. Trvala čtyři měsíce a zaznamenala vysoký počet návštěvníků. Rusko-švýcarské vztahy před rokem 1917 V 19 stol., hlavně v jeho druhé polovině, navštěvují Švýcarsko umělci jako spisovatel L. Tolstoj, který v roce 1857 pobývá v Lucernu. Později v roce 1867, je delší dobu v Ženevě spisovatel M. F. Dostojevský, který zde píše román „Idiot“. Švýcarsko jako první v Evropě umožňuje studium ženám. Z Ruska přijelo na 2000 studentek. Jejich cílem jsou univerzity v Curychu, Bernu, Ženevě, Lausanne a Freiburgu. První ženou, promovanou doktorkou ve Švýcarsku a současně i v Rusku je Naděžda Suslova, absolventka curyšské univerzity. V roce 1910 je ve Švýcarsku 8 500 Rusů. Nejen studenty přitahuje Curych a Ženeva, ale i socialisty, revolucionáře a anarchisty, zvláště po vypuknutí 1. světové války. V. I. Lenin zde pobývá prvně v roce 1895, ze zdravotních důvodů a později se sem ještě několikrát uchýlí do exilu. Střídavě žije v Ženevě, v Bernu a naposledy v Curychu. V roce 1916 je v Curychu skupina bolševiků, menševiků a anarchistů. Lenin je tu s manželkou Naděždou Krupskou, 30 Zpravodaj 11/2017 [pageend32]Historie tchýní a má tu i spolupracovnici a milenku Inessu Armand. Během pobytu nepracuje, jen se věnuje spisování a studování knih v místních knihovnách. V té době jich bylo v Curychu na dvanáct a Lenina nadchnuly. Po roce 1917 na základě švýcarské zkušenosti nechává založit knihovny i v bolševickém Rusku. Švýcarským politickým systémem byl Lenin zklamán a navíc při rozhovorech s místními nenachází pochopení pro své myšlenky. Policie sledovala dění mezi exulanty, ale Lenin se jim neprojevuje jako vůdce exulantů. Kdo tuto skupinu bolševiků, menševiků a anarchistů financoval? Údajně to byl jistý Džugašvili, později znám pod jménem Stalin. Má být i organizátorem přepadu říšské banky v Tiflisu v roce 1907. Začátkem roku 1917 dochází k návrhu použít tuto ruskou exulantskou skupinu k oslabení Ruska. Stačí vytvořit další místní nepokoje navrácenými exulanty. Rusko je nepřítelem císařského Německa a také císař Wilhelm II. má zájem o jakoukoliv formu oslabení nepřítele. Mezi Švýcarem Fritzem Platten, obdivovatelem ruských emigrantů i jejich idejí a německou vládou dochází k organizaci transportu. Účastníky jsou bolševici, Lenin se vrací s manželkou, tchyní i se svojí milenkou a s ním řada dalších exulantů. Mají k dispozici zaplombovaný vagon s cílem volného průjezdu z Curychu až do Petrohradu. V Petrohradu je Lenin uvítán teprve v polovině dubna. Průběh první únorové revoluce, která odstranila cara, není pro bolševiky úspěšný a Lenin prchá do Finska. V Rusku mezitím probíhají boje o moc a teprve v říjnu probíhá druhá revoluce, ve které vítězí bolševici. Lenin se ujímá vedení a prosazuje svoje revoluční teze, jejichž cílem je nastolení vlády proletariátu. Ale i Švýcaři byli pro Rusko důležití. Již za Petra I. je jeho dvorním architektem Švýcar Domenico Trezzini (1670-1734), který mu navrhuje vojenská opevnění. Během 18. a 19. století přišlo do Ruska na 20 000 Švýcarů. Byli to především architekti, vědci a podnikatelé, později řemeslníci, specialisti, vychovatelky, obchodníci a i sedláci. Ve velkých městech vznikají švýcarské kolonie s vlastní sociální strukturou. Z těch nejznámějších je to hodinář Moser, který založil firmu Moser & Cie. (1828). K jeho zákazníkům patřil i Lenin. Na petrohradské univerzitě působil švýcarský matematik, profesor L. Euler. Byl pozván Petrohradskou akademií (1727-1741). Po delším pobytu na univerzitě v Berlíně je Zpravodaj 11/2017 31 Inessa Armand [pageend33]Historie povolán ještě jednou Kateřinou Velikou (1766). Vyučený cukrář, původem z Graubůndenu, z rodu Conradi založil v St. Petrohradu úspěšnou firmu na výrobu čokolády mající až 500 pracovníků. Švýcaři byli v Rusku úspěšní a patřili ve společnosti k vyšším vrstvám. Rusko-švýcarské vztahy po roce 1917 V roce 1917 po revoluci přišli Švýcaři o všechen majetek, často i o život. Do roku 1919 jsou drženi jako rukojmí a mohou vycestovat teprve v březnu téhož roku. Důvodem bylo napětí v diplomatických vztazích. Rok předtím byl vykázán ruský velvyslanec. Navrátivší se Švýcaři jsou bez majetku a je pro ně zorganizována podpora. V politické rovině odmítá švýcarská sociální demokratická strana stanovy Komunistické Internacionály (1919) mající za cíl světovou proletárskou revoluci. Začátkem 20-tých let je sociálně demokratická strana ve Švýcarsku nejsilnější. Komunistická strana, založena v roce 1921, má jen dvě procenta voličů. Někteří její členové odjeli do Ruska, aby se zúčastnili budování nové společnosti. Mezi nimi i Švýcar Fritz Platten, který v roce 1917 organizoval zvláštní vlak s exulanty. Jeho osud končí vězněním v Gulagu a popravou ve stalinské čistce na začátku 40-tých let. V rusko-švýcarských vztazích sehrál významnou roli mladý muž Moritz Conradi, vnuk již zmíněného petrohradského majitele firmy na čokoládu. Conradi se narodil do bohaté rodiny. V té době bylo jen v Petrohradu více než 1 000 Švýcarů, kteří patřili k elitě společnosti. Conradi studuje na místní polytechnice, studium však přerušuje a s povolením cara (byl cizinec), odchází na frontu. Zraněn se vrací do St. Petrohradu, úspěšně absolvuje vojenskou školu a na frontu se vrací jako velitel setniny. V únoru 1917 je odstraněn car Nikolaj II., všechny firmy jsou zestátněny, vše je zničeno, jeho strýc zastřelen, jeho otec je uvězněn a umírá na následky hladu. M. Conradi bojuje s bělogvardějci proti bolševikům. Platí jako odvážný a je též několikrát vyznamenán. Matka a jeho tři sourozenci se ocitají v transportu do Švýcarska. Conradi bojuje až do roku 1921, kdy bělogvardějci prohráli. Potom i s manželkou 32 Zpravodaj 11/2017 prof. L. Euler [pageend34]Historie odjíždí do Švýcarska. Bolševici usilují o uznání v Evropě, ve Švýcarsku ale vládne nenávist vůči komunistům. Mladý Conradi nalezl práci u firmy Escher- Wyss jako konstruktér, jeho společenský status se doslova propadnul. Také zdravotní stav byl špatný a odpovídal konzumaci alkoholu i kokainu. Jeho nenávist se vystupňovala a v Ženevě spolupracuje s bývalými bělogvardějci se stejným osudem. Plánuje se pomsta v podobě atentátu na zástupce Ruska. 10. května 1923 sepsal Conradi dopis, kde se přiznal k atentátu, který se odehrál v Lausanne v hotelu „Cécile“. Zastřelen je vysoký diplomat Watzlaw. W. Worowski, přítel Lenina a těžce zraněni jsou ještě dva jeho spolupracovníci. Atentát byl proveden za výkřiku „Jsem nový Wilhelm Teil“. Conradi byl zatčen a předán soudu. Jeho proces sledoval celý svět, nakonec byl osvobozen. Porotní soud sice rozhodl pět ku čtyřem, že je vinen, ale nebylo dosaženo požadované dvoutřetinové většiny. Rusko Atentátník Moritz Conradi bezprostředně reagovalo přerušením veškerých diplomatických a hospodářských vztahů na dlouhou dobu. Jejich obnovení proběhlo až v roce 1946. Autor: I. Valíček, Wetzikon, 8.6.2017 Pro případné Vaše dotazy či připomínky k článku kontaktujte pana Valíčka a to na email: i.valicek@bluewin.ch Zdroje: Výstava: „Revoluce 1917. Rusko a Švýcarsko“ Landesmuseum, Curych SF1, Helen Stehli Pfister: Film „Die Affäre Conradi - Der Attentäter, Russland und die Schweiz“ Fotografie: Wikipedia Zpravodaj 11/2017 33 [pageend35]Česko a Slovensko Le t o m Sl o v e n s k ý m s v e t o m Predseda vlády Robert Fico podpísal vo štvrtok na Úrade vlády SR pred médiami vládne nariadenie, podľa ktorého sa hrubá minimálna mzda na Slovensku od začiatku budúceho roka zvýši zo súčasných 435 eur na 480 eur. Generálna prokuratúra bude vyšetrovať Vladimíra Mečiara pre trestný čin zneužitia právomocí verejného činiteľa pre udelenie amnestie na skutok zavlečenia prezidentovho syna Michala Kováča mladšieho do Rakúska a veci s tým súvisiace. "Vo veci bude vykonané vyšetrovanie zamerané na preukázanie toho, či boli naplnené znaky trestného činu zneužívania právomoci verejného činiteľa zo strany V. Mečiara, následne bude vo veci rozhodnuté i s prihliadnutím na dĺžku vtedy zákonnej premlčacej doby," píše sa v stanovisku Krajskej prokuratúry v Bratislave. "Ak to vyhodnotí polícia a prokuratúra tak, že udelením amnestií sa V. Mečiar mohol dopustiť trestného činu, tak neexistujú zákonné prekážky, aby bol stíhaný, pretože premlčacia doba neuplynula," uviedol poslanec NR SR Ondrej Dostál. V sprievode štyroch kukláčov so samopalmi vystúpil mediálny magnát a bývalý minister hospodárstva Pavol Rusko z policajného auta. Na bratislavský okresný súd v Ružinove si prišiel vypočuť verdikt o tom, že bude stíhaný vo väzení. Ruska vyšetrovateľ obvinil z toho, že si mal v roku 1997 u mafie objednať vraždu svojej bývalej obchodnej spoločníčky Sylvie Volzovej. Hrozí mu 20 rokov až doživotie za mrežami. Informáciu o zákazke na likvidáciu Volzovej dal polícii bos banskobystrického podsvetia Mikuláš Černák, ktorý si odpykáva doživotie. Prezident Andrej Kiska bude musieť vyšetrovateľom vysvetliť okolnosti podvodu s vratkou dane z pridanej hodnoty. Prípad z roku 2014, ktorý sa týka Kiskovej eseročky KTAG a financovania prezidentskej kampane, dala podľa zistení Pravdy preveriť Generálna prokuratúra. Tá označila zastavenie trestného stíhania políciou za "nezákonné a predčasné". Krajská prokuratúra v Prešove bude musieť podľa Generálnej prokuratúry "opätovne konať, doplniť dokazovanie a odstrániť rozpory v skutkových zisteniach". Zavedenie spoločného elektronického systému, ktorý by mal zlepšiť kontroly občanov tretích krajín na vonkajších hraniciach takzvaného schengenského priestoru voľného pohybu, (v stredu 25. 10. 2017) na svojom plenárnom zasadnutí 34 Zpravodaj 11/2017 [pageend36]Česko a Slovensko v Štrasburgu schválili poslanci Európskeho parlamentu. Takzvaný systém vstupu a výstupu by mal uľahčiť aj kontrolu dodržiavania povolenej dĺžky pobytu cudzincov v EÜ. Tento systém má slúžiť na ukladanie informácií o občanoch krajín, ktoré nie sú členskými štátmi EÜ. Ak by sa chceli títo ľudia dostať cez vonkajšie hranice do niektorej zo schengenských krajín, zaznamenali by pohraničníci ich meno, odtlačky prstov, snímky tváre a dáta vstupu, prípadne výstupu. Systém nahradí označovania pasov pečiatkami, a mal by urýchliť proces prechodu hraníc. Stromom roka 2017 sa stala stará bošácka jabloň, ktorá získala právo zastupovať Slovensko na budúci rok o titul Európsky strom roka. Novinárov o tom informoval P. Medveď, riaditeľ Nadácie Ekopolis, ktorá súťaž organizuje. Víťazná jabloň domáca rastie pri ceste pri obci Bošáca (okr. Nové Mesto nad Váhom). Vyše 120-ročná jabloň je 13 metrov vysoká, obvod jej kmeňa dosahuje 250 centimetrov a napriek vysokému veku jabloň stále rodí. Sestavila: Jarmila Schifferle, zdroje: Domáce - Správy - Pravda.sk Vo l by Volby vyhrál Babiš a protestní strany Oprávnění voliči rozhodovali 20. a 21. října o složení české Poslanecké sněmovny na další čtyři roky. Podle očekávání v pořadí deváté volby v moderní demokratické historii od roku 1989 vyhrálo hnutí ANO miliardáře Andreje Babiše, a to při volební účasti 60 procent. Hnutí jednoho z nejbohatších občanů České republiky ve volbách dokonce předčilo předvolební odhady, které mu věštily zisk přibližně čtvrtiny voličů. V definitivních výsledcích hnutí ANO dokonce téměř atakovalo hranici 30 procent hlasů (přesně 29,64 %). Výrazné vítězství babišovců potvrdil i rekordní odstup od druhého v pořadí, který tentokrát činil více než 18 procent hlasů. Babišovo hnutí se sice hlásí na evropské úrovni k liberálním formacím (podobně jako švýcarská FDP), ale jeho program je spíše protestní a postavený na příběhu Andreje Babiše. Kritizuje tradiční strany a slibuje stát řídit jako firmu. Obsazení pomyslné „stříbrné“ pozice bylo do jisté míry překvapivé, protože ji vybojovala pravicová, liberálně- konzervativní Občanská demokratická strana (ODS). Té se podařilo navýšit zisk z roku 2013, kdy strana utrpěla historicky nejhorší výsledek. Tentokrát si občanští Zpravodaj 11/2017 35 [pageend37]Česko a Slovensko demokraté polepšili o více než 3 procenta a splnili svůj cíl získat dvojciferný výsledek (11,32%). ODS podporuje setrvání v EU, ale požaduje její zásadní reformu. Aktuálně nejsilnější z českých tradičních stran má nejblíže k britským konzervativcům. Umístění na druhém místě je úspěchem předsedy Petra Fialy, ale média také hodně zmiňují, že velmi výrazně ve volbách uspěl poprvé kandidující stejnojmenný syn bývalého českého prezidenta Václava Klause. Pirátská premiéra Hned na třetí místo poskočil parlamentní nováček Česká pirátská strana (ČPS), která si připsala 10,79% hlasů. Piráti jsou součástí celosvětového pirátského hnutí. Považují se za alternativu k tradičním stranám, chtějí více transparentnosti a svobody na internetu. Čeští piráti jsou díky svému aktuálnímu úspěchu teprve druhou evropskou pirátskou formací, která se probojovala do národního parlamentu (po Islandu). Zajímavé je, že piráti se sice hlásí k protestním stranám, ale v těchto volbách získali největší podporu v tradičně úspěšných regionech České republiky jako je Praha a její okolí. To potvrzuje fakt, že tato stále do určité míry generační strana bodovala zřejmě hlavně u dětí tradičních pravicových voličů. To ji odlišuje od jiných protestních stran, které hlasy, jako například hnutí ANO, sbíraly nejvýrazněji v oblastech se slabší ekonomikou a většími sociálními problémy. Úspěch euroskeptiků Překvapením, ale také potvrzením faktu, že tyto volby se nesly ve znamení velkého úspěchu protestních stran je fakt, že se jako čtvrté umístilo protestní hnutí Svoboda a přímá demokracie Tomia Okamury (SPD). Toto hnutí navazuje na hnutí Úsvit, které získalo parlamentní křesla premiérově před čtyřmi lety, ale následně se rozštěpilo. SPD vedené původním předsedou Úsvitu česko-japonským podnikatelem Tomio Okamurou požaduje odchod z EU, zavedení přímé demokracie či zákaz islámu v České republice. Hnutí, které ve volbách získalo (10,64%), na evropské úrovni spolupracuje například s francouzským uskupením Marine Le Penové. Pád levice Největším poraženým voleb se naopak staly obě tradiční levicové strany. Volební výsledky napovídají, že jak Komunistická strana Čech a Moravy (KSČM), tak dosud nejsilnější strana Poslanecké sněmovny Česká strana sociálně demokratická (ČSSD) ztratily v závěru kampaně velkou část voličů ve prospěch Babišova hnutí ANO. Komunisté, kteří patří na evropské úrovni ke stejné skupině jako švýcarská Strana práce (PdA - PST-POP), klesli na nejhorší výsledek od svého založení v roce 1921 (7,76%) a jejich předseda Vojtěch Filip již oznámil, že z funkce odejde na jarním mimořádném sjezdu. Ještě větší prohrou je výsledek voleb pro sociální demokracii. 36 Zpravodaj 11/2017 [pageend38]Česko a Slovensko ČSSD doslova „spadla“ na nejhorší výsledek v samostatné České republice (7,27%) a ztratila celých 13 procent hlasů. Ve straně dosavadního premiéra Bohuslava Sobotky se logicky kývají židle pod celým vedením a strana má nové lídry zvolit již na mimořádném sjezdu v dubnu 2018. Proevropské strany s odřenými zády Jen velmi těsně se do Poslanecké sněmovny přes pětiprocentní bariéru propracovalo trio stran podporujících evropskou integraci a na evropské úrovni spolupracující se švýcarskými křesťanskými demokraty (CVP). Relativně nejsilnější výsledek si z nich (5,80%) připsala Křesťanská a demokratická unie - Československá strana lidová (KDU-ČSL). Středoví lidovci nedokázali zúročit účast v koalici a strana opírající se zejména o katolické voliče na Moravě oproti roku 2013 ztratila část voličů. Pravostředovou TOP 09, která se profiluje jako nejhlasitější kritik Andreje Babiše a prezidenta Miloše Zemana, do Sněmovny dostaly hlavně hlasy z Prahy a jejího okolí, ve zbytku země totiž propadla a patří při poklesu z 12 procent na 5,31% k největším poraženým. Na rozdíl od předsedy lidovců Pavla Bělobrádka, který nabídl rezignaci, již ale jeho strana odmítla, předseda TOP 09 Miroslav Kalousek po volbách oznámil, že z funkce odejde na listopadovém volebním sněmu strany. Ještě nižší podporu od voličů obdržela devátá parlamentní strana, středoví Starostové a nezávislí (STAN). Díky jejich zisku 5,18% hlasů bude mít česká Sněmovna nově rekordní počet stran. STAN dosud spolupracoval s TOP 09, ale do těchto voleb chtěl jít společně s lidovci. Jejich předvolební koalice se ovšem krátce před volbami rozpadla a hnutí postavené na výrazných starostech dokázalo na poslední chvíli nastartovat kampaň a navzdory předvolebním průzkumům těsně proklouznout do dolní komory českého parlamentu. Složité hledání vlády Přes výrazný úspěch hnutí ANO, které vyhrálo nejenom celostátně, ale také ve všech krajích a okresech České republiky (s výjimkou pěti obvodů hlavního města, kde zvítězili piráti nebo TOP 09) bude následující sestavování vlády velmi obtížné. Komplikuje ho fakt, že šéf hnutí ANO Andrej Babiš byl krátce před volbami policií obviněn společně se svým prvním místopředsedou Jaroslavem Faltýnkem z dotačního podvodu, kdy měli neoprávněně získat pro svou firmu Agrofert evropské dotace na jeden podnikatelský projekt. Sněmovna oba vydala ke stíhání. Babiš i Faltýnek nyní získali zvolením do Sněmovny zpět poslaneckou imunitu a poslanci budou muset o jejich vydání znovu hlasovat. Z tohoto důvodu s hnutím ANO ovšem žádná další strana nechce zatím vytvořit koalici. V prvním kole povolebního vyjednávání možnost koalice naznačilo pouze protestní Okamurovo hnutí SPD, ale i s ním by mělo Babišovo ANO jen 100 Zpravodaj 11/2017 37 [pageend39]Česko a Slovensko z celkem 200 poslanců. V době uzávěrky tohoto čísla proto Andrej Babiš vyhlásil, že se pokusí vytvořit menšinovou vládu hnutí ANO a nestraníckych odborníků a získat pro ni podporu ve Sněmovně. Ostatní strany zatím vyhlašují, že ji nepodpoří, ale vše bude mít jistě ještě další vývoj. Babišovou silnou stránkou naopak zůstává fakt, že za ním pevně stojí prezident Miloš Zeman, který jasně vyhlásil, že Babiše jmenuje premiérem i pokud znovu ztratí poslaneckou imunitu. Zeman ovšem bude obhajovat funkci prezidenta již na počátku ledna 2018, takže sestavování vlády může být ještě ovlivněno i výsledkem prezidentského volebního klání. Strany dosud odmítající koalici s hnutím ANO jsou ovšem vzájemně natolik odlišné, že fakticky neexistuje možnost sestavit společnou vládu bez Babišova vítězného hnutí. Sestavování vlády, která by měla důvěru Poslanecké sněmovny, proto může trvat i dlouhé měsíce. Švýcarsko: vyhrála TOP 09 Mimochodem ve Švýcarsku dopadly české volby úplně odlišně. Při hlasování na zastupitelským úřadě zde hlas odevzdalo 331 voličů, kteří dali největší sílu TOP 09 s 26 procenty, následované piráty (20%) a občanskými demokraty (11%). V domovině nejsilnější ANO zde skončilo až šesté se 7 procenty hlasů. Tím švýcarský výsledek českých voleb téměř přesně kopíroval i celkový výsledek hlasování krajanů a Čechů pobývajících mimo území České republiky. Předvolební atmosférou žije i Slovensko, kde se uskuteční 4. listopadu regionální volby. O jejich výsledku budeme informovat v dalším čísle. Výsledky voleb 2017: Strana Hlasy Mandáty Mandáty oproti volbám 2013 ANO 29.64% 78 .+31 ODS 11.32% 25 .+9 ČPS 10.79% 22 .+22 SPD 10.64% 22 .+22 KSČM 7.76% 15 .-18 ČSSD 7.27% 15 .-35 KDU-ČSL 5.80% 10 .-4 TOP 09 5.31% 7 .-19 STAN 5.18% 6 .+6 Celkem 200 Autor: Petr Sokol 38 Zpravodaj 11/2017 [pageend40]Česko a Slovensko ČR SLAVÍ 99. VÝROČÍ SAMOSTATNÉHO Če s k o s l o v e n s k a . Příští r o k bu d e z ř e j mě VOJENSKÁ PŘEHLÍDKA Výročí vzniku samostatného Československa si na pražském Vítkově připomněli politici, zástupci armády i váleční veteráni z druhé světové války. Příští rok, kdy se bude slavit 100 let od vzniku Československa, se pravděpodobně na Evropské třídě v Praze uskuteční vojenská přehlídka. Ceremoniál na Vítkově se tradičně konal za účasti historických armádních praporů, které byly na čestný dvůr památníku doneseny za zvuků husitského chorálu Ktož sú boží bojovníci. Vojenská hudba také zahrála státní hymnu. U hrobu neznámého vojína položili věnce prezident Miloš Zeman, premiér Bohuslav Sobotka (ČSSD) a zástupci ministerstva obrany. Kladení věnců se tentokrát odehrálo v netradiční podobě. Místo postupného pokládání byly ve stejné chvíli položeny najednou věnce tři. Pouze prezident Zeman položil věnec samostatně. Pieta tak byla oproti minulým letům kratší, což někteří přítomní kritizovali. "Řeknu upřímně, že jsme z toho byli zaskočeni, myslím si, že dobré tradice se mají držet," řekl novinářům předseda Senátu Milan Štěch (ČSSD). Význam vzniku Československa připomněl i slovenský prezident Kiska Význam vzniku Československa (ČSR) v roce 1918 přetrvává do dneška, Slovensko tehdy získalo nejen jasné hranice, ale i příležitost budovat politické, vzdělanostní a kulturní instituce. K 99. výročí založení společného státu Čechů a Slováků to napsal v prohlášení slovenský prezident Andrej Kiska. Slovensko má podle něj důvod vzpomínat na vklad, který do jeho rozvoje vnesl společný stát Čechů a Slováků. Den vzniku ČSR si Slovensko na rozdíl od České republiky státním svátkem nepřipomíná. S návrhem povýšit na Slovensku 28. říjen z památného dne na státní svátek část slovenské opozice neuspěla ve sněmovně naposledy letos v září. U příležitosti státního svátku bylo na Hradě v sobotu vyznamenáno devětatřicet lidí prezidentem Milošem Zemanem. Nejvyšší státní vyznamenání, Řád bílého lva dostala šestice vojáků a zahraničních politiků. Za zvlášť vynikající zásluhy ve prospěch České republiky ho udělil vídeňskému starostovi Michaelu Häuplovi, slovinskému prezidentu Borutu Pahorovi a německému exkancléři Gerhardu Schröderovi, jehož nazval svým přítelem. Řád bílého lva vojenské skupiny prezident propůjčil trojici českých a československých vojáků. Posmrtně vyznamenal legionáře a Zpravodaj 11/2017 39 [pageend41]Česko a Slovensko velitele Pražského povstání armádního generála Karla Kutlvašra, který byl vězněn za komunistického režimu. In memoriam byl oceněn i další československý legionář a někdejší náčelník hlavního štábu armádní generál Ludvík Krejčí. Řád bílého lva Zeman propůjčil také armádnímu generálovi Karlu Pezlovi, prvnímu náčelníkovi generálního štábu české armády. Druhým nejvyšším státním vyznamenáním, Řádem Tomáše Garrigua Masaryka Zeman vyznamenal tři osobnosti. In memoriam řád udělil slovinskému architektu Josipu Plečnikovi, který se mimo jiné podílel na současné podobě Pražského hradu. Posmrtně řád dostal také Charles Crane, americký diplomat, který podporoval slovanskou kulturu. Sponzoroval například Slovanskou epopej Alfonse Muchy. Zemřel v roce 1939, ke konci života se ale podle některých zdrojů dostal do pozice antisemity a neskrýval obdiv k politice Adolfa Hitlera. Řádem TGM byl přímo na Hradě vyznamenán Petr Beck, který přežil věznění v koncentračním táboře Osvětim a pak se zapojil do bojů proti nacistickému Německu. Zeman udělil také čtyři medaile Za hrdinství. Posmrtně ocenil policistu Václava Haaseho, který loni v prosinci společně s kolegou zasahoval proti agresivnímu mladíkovi poblíž jihočeského městyse Olešník. Přestože mladík policisty zranil, dokázali jej zneškodnit a zavolat posily. Haase později na následky zranění zemřel v nemocnici. Medaili převzal jeho otec. Za záchranu lidského života a značného majetku byl stejnou medailí vyznamenán hasič Jan Odermatt. Zemřel letos v únoru, když podlehl zraněním, která utrpěl při rozsáhlém požáru lakovny ve Zvoli u Prahy. Medailí Za zásluhy se Zeman rozhodl ocenit řadu známých jmen. Z kulturní oblasti vyznamenal například legendárního spisovatele a autora Rychlých šípů Jaroslava Foglara, "ikonu českého skautingu". Medaili dostali herci Juraj Kukura, Jan Skopeček a Luděk Sobota, režisér Zdeněk Troška nebo umělci Helena Vondráčková, Jaromír Nohavica, Štefan Margita, Eva Urbanová, Yvetta Simonová a in memoriam Jarmila Šuláková. Podle očekávání byla vyznamenána rychlobruslařka a olympionička Martina Sáblíková a ocenění si odnesl i několikanásobný vítěz rallye Paříž-Dakar Karel Loprais. Z oblasti vědy či lékařství byli oceněni zakladatel Českého institutu informatiky, robotiky a kybernetiky Vladimír Mařík, lékař a politik Boris Šťastný či zřizovatel hospicové péče Miroslav Wajsar. Oproti minulým letům Zeman ocenil jediného podnikatele - Lubomíra Stokláska, který založil a vede firmu Agrostroj. Za zásluhy o stát vyznamenal i novináře a publicistu Petra Žantovského a odbornici na etiketu a bývalou poradkyni prezidentů USA Elišku Haškovou-Coolidge. Autor: Zdeňka Kuchyňová, Radio Praha 40 Zpravodaj 11/2017 [pageend42]Česko a Slovensko Re s t it u č n í t e č k a : s po u s t a l id í s e SPRAVEDLNOSTI NEDOČKÁ. SPOLEK CHCE POMOCI Třeba i 27 let se snaží získat půdu své rodiny. Marně. Stálo je to spoustu času, nervů, peněz. Dlouho věřili ve vymahatelnost práva. Hořkost a pocit bezmoci mnohým podlomily zdraví. Poté Parlament ČR rozhodl, že 1.7.2018 má být konec. Ukradený majetek nevrátí, náhradní pozemky také ne. V úvahu připadá jen symbolické odškodné. Na majetkové křivdy, které stát nebyl schopen zhojit, se nyní zaměří Spolek pro ochranu zájmů restituentů. Pomoci chce původním majitelům, běžným rodinám. Těch jsou desítky tisíc. Spekulanty Spolek odmítá. „Chceme omezit nové křivdy, které by vznikly nenaplněním zákona o půdě a popřely tím samotný princip restituce,“ říká JUDr. Petr Fišer, předseda Spolku pro ochranu zájmů restituentů a dodává: „žadatele tlačí čas. Spolek nabízí platformu pro čerpání know how, sdílení zkušeností a nástroje, které jim pomohou jednat efektivněji.“ Ambicí spolku je vytvořit rovněž seznam advokátů s prokazatelnou specializací na restituční právo a úspěšnými případy obhajoby žadatelů. „Takoví právníci nebudou plýtvat časem ani penězi klienta tím, že si danou problematiku budou muset nejprve zdlouhavě nastudovat. Nebudou tápat, čímž se zásadně zvýší šance na úspěch,“ uzavírá JUDr. Petr Fišer. Spolek pro ochranu zájmů restituentů vznikl na základě iniciativy rodiny Hlaváčovy, která se jako jedna z mnoha ucházela o navrácení odňatých pozemků na území hl. města Prahy. V roli restituentů prošli dlouhým procesem řízení k vydání odňatých pozemků, které do dnešního dne nebylo zcela skončeno. „Za dobu trvání restitučního řízení jsem stihl vystudovat základní, střední i vysokou školu, složit justiční zkoušky a v restitučních řízeních působit jako právní zástupce vlastní rodiny,“ říká JUDr. Marek Hlaváč, vnuk původního žadatele o navrácení rodinného majetku, a dodává: „beru si to hodně osobně, odjakživa mě bolelo zklamání a hořkost dědečka, který se satisfakce bohužel nedožil.“ V České republice najdeme přibližně 45 000 podobných příběhů, za kterými jsou běžné rodiny a lidské příběhy, některé z nich navíc velmi emotivní. Česká republika přesto schválila Zákon o restituční tečce a nadále zůstává v roli dlužníka tzv. prvorestituentů. To je podle názoru zakladatelů Spolku nemorální a narušuje to právní jistotu občanů České republiky. Více informací na: www.ochranarestituentu.cz. Zpravodaj 11/2017 41 [pageend43]Cestujeme Mo j e o bl íbe n é z imn í l y ž a ř s k é mís t o v e Šv ý c a r s k u Horskou vesnici Andermatt prochází dvě vysokohorské silnice. Od severu k jihu je to cesta přes Gotthardský průsmyk, od jihozápadu se line cesta z Wallisu přes průsmyk Furka a pokračuje průsmykem Oberalp do Graubünden. V Andermattu je citlivě skloubená stará původní architektura dřevěných, pečlivě udržovaných domů sebevědomých horalů, bránících gotthardský průsmyk s novým luxusním hotelovým komplexem The Chedi egyptského investora Samise Sawirise. Andermatt je nové, dynamicky se rozvíjející zimní středisko. Na ulici Gotthardstrasse najdete hotel Schwarzer Bären, restauraci s výtečnou kuchyní, oceněnou 13 Gault Millau body. Příjemné prostředí starého zájezdního hostince s hořícím krbem uspokojí i ty nejnáročnější turisty. Do Andermattu se jezdí hlavně v zimě. Černá sjezdovka, pojmenovaná po andermattském rodákovi a olympijském vítězi Bernhardu Russim vede z 2963m vysokého vrcholu Gemsstock. Trasa dlouhá 4,3 km s převýšením 960 m je pro znalce úžasným požitkem. Já osobně dávám přednost jiným sjezdovkám. Mým oblíbeným cílem zimní dámské jízdy je Veltlinertour, Veltlínská 42 Zpravodaj 11/2017 [pageend44]Cestujeme túra. Proč zrovna pojmenování podle rakouské odrůdy bílého vína? Krátce před koncem druhé světové války, v předtuše, že se prudce zvýší zájem o turismus, koupil pan Leči Deflorein pozemek Planatsch na svahu mezi průsmykem Oberalppass a obcí Disentis. Postavil stáj, v přední části budovy zařídil obytnou část, celoročně bydlel na horách a již v roce 1946 šenkoval prvním turistům mléko, minerálku, kávu a polévku. Ve sklepě uložil dobré veltlínské víno a po obdržení patentu na prodej alkoholu servíroval turistům, kteří přišli přes průsmyk, toto oblíbené víno. Věhlas dobrého hostince se rychle rozšířil a první restaurace mezi průsmykem Oberalp a Rueras měla početnou skupinu stálých hostů. Proč nám vůbec tak moc chutná veltlín na Planatsch? Leči Deflorin jako znalec míní, že to má čtyři dobré příčiny. Za prve nakupuje jen dobré víno, za druhé studený jílový sklep se výborně hodí ke skladování, za třetí veltlín ve výšce 1720 m nad mořem sladce stéká do hrdla a za čtvrté hosté si po túře vína obzvláště cení. A tak se stalo, že jednou se objevil název Veltlinertour a zůstal uznávaným pojmem do dnešních dnů. Autem nebo vlakem dojedu do Andermattu, úzkokolejkou na zastávku Oberalppass, posilněna ranní kávou se přesuneme lanovkami a širokými sjezdovkami dále směrem k Cuolm Val a přes Milez do restaurace Planatsch. Na vzduchu sušená šunka, horský sýr, výživná kroupová polévka se špekem, káva a hlavně veltlínské víno chutná báječně. Početné a rozmanité svahy různého stupně obtížnosti, mnoho malých hospůdek, lákajících ke krátké zastávce, stejně jako široké jižní svahy mířící k dolním stanicím lanovek v Sedrunu. To vše spolupůsobí na to, že jednou ročně vyrážím na Veltlinertour. Autorka: Lída Čarnecká Zpravodaj 11/2017 43 [pageend45]Festivaly Re n d e z -v o u s Bu n d e s pl a t z - s v ě t e l n á s h o w v Be r n u Ještě několik dní zbývá do konce světelné projekce v Bernu. Již sedmým rokem na Vás čeká v Bernu v říjnu a listopadu světelná projekce a to na zdech parlamentu. Projekce je vždy spojena s určitým tématem. Vloni bylo tématem 150. výročí červeného kříže, které přilákalo více než 600 000 diváků. Tento rok se téma točí kolem 500 let reformace. „Toto téma je důležité, neboť následky reformace sahají až do dnešní doby”, sdělila médiím Brigitte Roux, iniciátorka a producentka světelné projekce «Rendezvous Bundesplatz». Umělecká inscenace reformace zní „RESET: zpět na počátek”. Podle organizátorů se „reformátoři vždy zajímají o nové hledání začátku”. Diváci mohou očekávat cestu od středověku až k moderní době. A po šest týdnů budou Luther, Zwingli a Kalvín na fasádě parlamentu. Reformace Mor se táhne po zemi jako vražedná vlna a tam, kde je, zabíjí rychle a nemilosrdně. Boží hněv, strach z posledního soudu a peklo vyhřívané kněžími a nenávistí. Lze bojovat pouze nadacemi, dary, poutěmi a odpustky. Podnikání vzkvétá. A pak Martin Luther udeřil hřebík na hlavičku přesně před pěti sty lety, kdy 31. října 1517 přibil svých 95 tezí zejména proti odpustkům na dveře zámku ve Wittenbergu. Možná. Možná také ne. Historicky to není podloženo, ale je to považováno za legendární počáteční vzplanutí reformace. Jisté je, že Luther v tento den poslal své teze dvěma biskupům a později dalším hodnostářům. Co pro Němce Luther, to Zwingli pro Švýcara. Také Huldrych Zwingli, 35letý, je v Grossmůnsteru v Curychu postižen morem. Nemoc přežije, zatímco čtvrtina obyvatel v Curychu (sedm tisíc) umírá. Zde vzplanutí církevní reformace začíná provokací: curyšští vážení občanéduchovní a Zwingli jí v době půstu klobásy. Stalo se tak v domě tiskaře Christopha Froschauera, který také publikuje Zwingliho překlad Bible. Zwingli poté zveřejnil svou první reformační práci. Výsledkem je první masivní diskuse s biskupem z Kostnice: první spor. Z Curychu se stává teokratické centrum švýcarské reformace a odtud se nové učení 44 Zpravodaj 11/2017 [pageend46]Festivaly šíří do dalších kantonů a měst, s výjimkou nejstarších kantonů (Uri, Schwyz, Unterwalden, Zug, Luzern), které se brání zejména z politických důvodů (ztráta čelního postavení v rámci Švýcarska). Marburské náboženské rozhovory s Lutherem v roce 1529, které měly vést ke sjednocení stanoviska evangelíků, ztroskotaly na řešení otázky Svaté večeře Páně (zatímco Luther zastával stanovisko tělesné přítomnosti Kristovy ve svátosti, Zwingli viděl ve Svaté večeři pouze symbolický akt). Konflikt s katolickými kantóny vyústil v roce 1528 ve válku. První Kappelská válka končí klidně s legendární kappelskou mléčnou polévkou, druhá se stává krvavou a stojí Zwingliho život. Také v Ženevě, kde Jan Kalvín tvrdou rukou prosazuje svou reformaci-kalvinismus, to není vskutku mírové. Kalvín však dosáhl největšího vlivu ze všech reformátorů na celém světě. Z Ženevy učinil „Řím protestantismu”. Letos běží světelná show od 13. října do 25. listopadu 2017 každý den na Bundesplatz a to v 19:00 a ve 20:30 hod. Čtvrtky, pátky a soboty je přidaná projekce ještě ve 21:30. Projekce trvá 25 minut a je zdarma. Více informací na www.rendezvousbundesplatz.ch. Foto: ukázka "Fliegende Blätter" z www.rendezvousbundesplatz.ch, text: AB, zdroje: www.rendezvousbundesplatz.ch,wikipedia.cz, www.bernerzeitung.ch,www.ref-500.ch Zpravodaj 11/2017 45 [pageend47]Zaznamenali jsme pro Vás Kalendář Kdy Událost Kde 13.10.-25.11.2017 od 19:00 Rendez-vous - světelná projekce Bern, Bundesplatz zdarma 17.11.2017 od 18:00 Literární večer Hany Hindrákové - autorské čtení v Italské Katolické Misii, Feldstrasse 109, Zuerich str. 22 (nebo str.4-č. 10/2017) www.ceskyklub.ch 18.11.2017 Předvánoční bazárek u čaje s vůní skořice v prostorách Haus Brugg v Adliswi, str. 24 www.ceskyklub.ch 24.11.2017 Black Friday Schweiz Slevy v obchodech po celém Švýcarsku 24.11.2017 od 23:00 Czech It Out Curych, str. 6 www.czechitout.ch 26.11.2017 od 9:30 hod. Cvičební neděle sokolské Župy švýcarské Schulhaus Dohlenzelg, www.sokol.ch, str. 22 26.11.2017 od 17:00 koncert Sida Kučery a Otakara Kudrny v katolickém kostele sv. Františka ve Wetzikonu, str. 24 27.11.2017 Zibelemärit - cibulový trh Bern zdarma 27.1.2017 od 19:30 hod. 42. Česko-Slovenský ples Wettingen, www.sokol.ch, str. 23 5.12.2017 6.12.2017 Mikuláš, čert a anděl Samichlaus, Schmutzli a osel Česko Švýcarsko 17.11.2017 Den boje za svobodu a demokracii Česko, Slovensko Budou se u Vás konat zajímavé akce? Sdělte nám je e-mailem či telefonicky (viz. Impressum). Děkujeme. 46 Zpravodaj 11/2017 [pageend48]Přihláška k odběru Zpravodaje od A: 1) Objednávám Zpravodaj 2) Zaplatím Zpravodaj: (Nehodící se, škrtněte) Paní/Pan: Jméno a příjmení......................................................... Ulice/číslo.................................................................................... PSČ/město/stát............................................................................. Telefon..................................................................... Podpis........ B: Posílejte Zpravodaj jako můj dar: Paní/Panu: Jméno/příjmení....................... Ulice/číslo.................................................. PSČ/město (obec)/stát................................ Složenku na zaplacení zašlete na adresu A JAK UHRADIT PŘEDPLATNÉ ZA ZPRAVODAJ A INZERÁTY? Konto pro platby ve Švýcarsku a v cizině: PostKonto: Verband SSCS, Zpravodaj - Presseorgan, Luzern Kontonummer: 80-70357-1 IBAN: CH89 0900 0000 8007 0357 1 BIC: POFICHBEXXX Konto pro platby v České republice: Poštovní spořitelna: Název účtu: Jaroslav Havelka Číslo účtu: 218 7983 69, kód banky: 0300 IBAN: CZ68 0300 0000 0002 1879 8369 BIC: CEKOCZPP f POZOR!!! Upozorňujeme naše čtenáře, že konto CreditSuisse je zrušeno f Zpravodaj 11/2017 47 [pageend49]PŘEKLADY čeština, němčina, ruština Velká zkušenost a rychlé vyřízení konzulárních, právních a privátních dokumentů včetně úředního ověření, úřední překladatelka a tlumočnice u nejvyššího soudu v Curychu, registrovaná na Velvyslanectví ČR v Bernu Jaroslava Berger, Telefon 044'887 03 30 E-mail: jaroslavaberger@bluewin.ch www.tschechisch-deutsch.ch 1)8-01-007 Byt v centru Prahy 90m2, obývací pokoj, dvě ložnice, kuchyň, koupelna se sprchou a pračkou, sep. WC, balkónek. CHF 120,--/noc, TEL. 076 325 10 30 Možnost pronájmu garáže. 17-05-02 Krásný 2+KK+TV, Praha 5 - U Kříže, na metru od Fr. 70 / noc + garáž. Tel.: 079 216 56 40 10-03-002 Larissa Bednar Specialistka v osobním poradenství, rozvoje osobnosti, podpory týmové práce a konfliktů. Termín po domluvě na: E: infoťá>bednar-transaktionsanalyse.ch nebo T: +41 79709 74 13 Adresa: TZW Technologie Zentrum Witterswil AG, Benkenstrasse 254c, 4108 Witterswil www.bednar-transaktionsanalyse.ch gg 17-01-01 [pageend50]!V0 LEŠNER: doprava mezi Švýcarskem a Českem • stěhování na švýcarské i české straně • doprava nákladu do 2 tun a délky 5 m • doprava předmětů, které se nevejdou do osobního auta nebo autobusu S přepravovanými předměty mohou jet na místo určení i osoby KONTAKT: +41 79 384 75 56 +420 604 954 363 doprava@ivolesner.cz * * * Ceník inzerátů ve Zpravodaji 1. Základní cena inzerátů pro celou stranu ve vnitřní části = SFr 460.- 2. Cena menších plošných inzerátů je úměrná ploše základní ceny pro stranu 3. Plošný barevný inzerát na druhé, třetí a čtvrté stránce obálky (jen v případě dostatku volné plochy) = příplatek 20% 4. Řádková inzerce: každý i započatý řádek = SFr 15.- 5. Nevýdělečné akce členských spolků „Svazu spolků“ jsou propagovány zdarma Slevy: a) Opakovaný inzerát: 2x až 5x = 10%, b) Opakovaný inzerát: 6x až 1 lx = 20% Chcete si přivydělat? V případě získaní nového inzerenta Vám administrace Zpravodaje vyplatí odměnu 15% z fakturované částky za inzerát- po jeho zaplacení. Odměna je jednorázová a nevztahuje se na řádkovou inzerci. [pageend51]Impressum Redakce: Adéla Benešová, e-mail: zpravodaj @quickline.ch Telč.: +41(0)79587 72 69 Adresa: adresa Svazu spolků (SSČS) Tým spolupracovníků: Helena Springinsfeld, Václav Günter, Maria Cron Čeští korektoři: Helena Springinsfeld, Tel: +41(0)79413 55 89, e-mail: info@svaz-spolku.ch Ludmila Čarnecká e-mail: info@svaz-spolku.ch Administrace a Inzerce (předplatné, změny adres, nové přihlášky na odběr, odhlášky, informace, inzerce): Zpravodaj, Jarmila Schifferle, Parkstrasse 2, CH-5313 Klingnau, Tel: +41(0)56245 1148, e-mail: jarmila.schifferle@gmx.ch Roční předplatné: ve Švýcarsku SFr 55.-, v Evropě (mimo Švýcarska) SFr 60.- nebo ekvivalent v domácí měně, v zámoří (letecky) SFr 65.-, nebo ekvivalent v domácí měně. Vydává: Svaz spolků Čechů a Slováků ve Švýcarsku (SSČS) Verband der Vereine der Tschechen und Slowaken in der Schweiz c/o Maria Cron, Zinggentorstrasse 3, 6006 Luzern Webová stránka: http://www.svaz-spolku.ch Obálka: Hana Blašková Kresba na obálce: Hana Blašková Tisk: Gastropress Instagram: ^zpravodaj ch Uzávěrka - redakční část a inzerce: vždy 5 pracovních dní před ukončením měsíce. Nevyžádané rukopisy se nevracejí. Pravidla ohledně zasílání Vašich příspěvků: Uzávěrka přijímání příspěvků pro aktuální vydání je 5 pracovních dní před ukončením měsíce! Texty je možné zasílat emailem v běžném textovém formátu, nejlépe s českou či slovenskou diakritikou - word (.doc), textový formát (.txt), pages (pro iOS, Mac). Emailová adresa je uvedena v Impressum. Fotografie přijímáme v elektronické podobě v rozlišení alespoň 300 dpi. Fotografie zasílejte vždy zvlášť, a to ve formátu JPEG, PNG nebo TIFF kvůli zachování jejich kvality pro tisk. Do textu pak můžete vložit poznámku informující o jejím umístění. Loga je možné přijmout také v .indd nebo PDF. Každý příspěvek musí být podepsán jménem a příjmením autora. Jestliže si nepřejete uvést jméno pod článkem, prosím, informujte o tom redakci. Pokud se jedná o citaci či přebrání článku jiného autora, je nutné uvést zdroj. Je zakázáno opisovat a kopírovat články, resp. celé jejich části, či přebírat fotografie jiných autorů bez jejich souhlasu. Za takové příspěvky nese plnou zodpovědnost přispěvatel. Redakce není povinna zveřejnit všechny zaslané příspěvky a je jen na jejím uvážení, které články budou publikovány. V případě zamítnutí článku bude autor o této skutečnosti informován na svůj email. Redaktoři nejsou povinni své rozhodnutí zdůvodnit. Za správnost a věcnost údajů v příspěvku odpovídá autor příspěvku, ne vydavatel Zpravodaje. Uvedené názory nemusí vyjadřovat stanovisko redakce. Příspěvky musí respektovat zásady slušného chování, nesmí obsahovat vulgární urážky, pomluvy, osočování apod. Při nerespektování těchto pravidel, příspěvek nezveřejníme. Všechny zaslané příspěvky posuzuje redakční rada, která si vyhrazuje právo na krácení a stylistickou a gramatickou úpravu. Zásadní úpravy provádí se souhlasem autora. Zveřejnění příspěvku může vydavatel odsunout do některého z následujících vydání Zpravodaje zejména vzhledem k větší aktuálnosti jiných příspěvků. Za zveřejněné příspěvky přispěvatelů není poskytován honorář. 50 Zpravodaj 11/2017 [pageend52]ČESKO-ŠVÝCARSKÉ ADVOKÁTNÍ SPOJENÍ Dr.iur. Julius Effenberger, rozený Pražák z Podolí pod Vyšehradem, polyglotní švýcarský advokát, před léty přispíval do Zpravodaje a donedávna do Neue Zürcher Zeitung a zpracoval okolnosti smrti Jana Masaryka v divadelní hře, kterou k padesátému výročí události uvedl curyšský Schauspielhaus v scénickém čtení. Nedaleko od Schauspielhausu řešil právník s divadelní vášní víc než desetiletí juristická zauzlení a rozuzlení ve vědecké instituci ETH, jejíž právní oddělení přechodně vedl. Jako samostatný advokát v Curychu se od roku 2002 pravidelně věnuje mezinárodním a zejména česko-švýcarským kauzám. Nyní se i fyzicky přiblížil zpět k vlastním kořenům a otevřel pobočku své kanceláře v mateřském městě. A to ne kdekoliv, nýbrž ve ctihodných prostorách advokátní kanceláře Novický & Mejzlík, která od roku 1996 sídlí přímo v klášteře Minoritů při bazilice Svatého Jakuba, v srdci barokní Prahy. Tam, kde se před nějakým tím stoletím slavila svatební hostina Jana Lucemburského a Elišky Přemyslovny. Pod znamením této kosmopolitní tradice, jíž se vyznačují - až na násilné, naštěstí přechodné izolace - pražské dějiny, stojí činnost zde pracujících samostatných advokátů (www.aknovicky.cz), zabývající se řešením životních i podnikatelských problémů, vytvářením právních rozborů, sepisováním smluv, poradenstvím pro fyzické i právnické osoby a v případě nutnosti, když to jinak nejde, jejich zastoupením před soudy a úřady. Stresy z právních sporů lze v Praze vytříbit hned vedle, podle osobního založení, buď při poslechu varhanního koncertu u Svatého Jakuba anebo na opačné straně, v Sportovním areálu Masná při partii fotbalu. V Curychu od tohoto léta Dr.iur. Julius Effenberger praktikuje na nové adrese v klidné vysokoškolské čtvrti nad univerzitní nemocnicí, na Hochstrasse 38 v 8044 Zürich. Dr.iur. Julius Effenberger, Rechtsanwalt Hochstrasse 38, CH - 8044 Zürich Tel. 044 251 41 12, Fax 044 251 41 11 mail@effenberger-law.ch,www.effenberger-law.ch Fotografie: Klaus M. Rozsa a JE. [pageend53]- SEIT 7 983 FÜR SIE DA - TESTAMENT / DĚDICTVÍ Obraťte se na nás ve věci testamentu zavčas, předejdete komplikacím v dědictví, zablokování kont atp. Za účelem levného průběhu dědictví nás NEPRODLENĚ KONTAKTUJTE. Jsme tu pro Vás, abychom Vám v těchto chvílích vyšli maximálne vstříc. DOMOVY PRO SENIORY V CR Máte zájem o zajištění a vyřízení pobytu? - Obraťte se na nás. RYCHLE, LEVNĚ A BEZ KOMPLIKACÍ JSME TU PRO VÁS: SLUŽBY CH/CZ/SK • pojišťovací a právní poradenství • obchodní, finanční poradenství •zřizování firem, holdingu, atd. • úschova závětí a jiných listin • vyřizováni dědictví - pozůstalosti • nákup prodej pronájem nemovitostí • investorská činnost • analýza produktů, společnosti • vhodnost propojení firem • předmanželskéjsrolouvy • rozvody, alimenty VERMITTLUNG VON IMMOBILIEN UND HANDEL MIT IMMOBILIEN VERSICHERUNGSBERATUNG UNTERNEHMENSBERATUNG RECHTSBERATUNG j;/; L FINANZBERATUNG TREUHANDBÜRO CH CZ SK AGENTUR PAZDERA Kreuzplatz 20 CH - 8008 Zürich Tel: +41 44 933 07 33 Fax: +41 44 932 52 03 www.pazdera.ch hubert,pazdera@pazdera.ch www.agenturpazdera.cz JSME TU PRO VÁS: SLUŽBY CH/CZ/SK • správcovaní:majetku, firem • vyřizování pohledávek, zápočty • regulace dluhového hospodářství • vyřizování starobních důchodů • daně • účetnictví • zajištění formalit při vývozu a dovozu • pracovní poměr ve CH • cizinecké záležitosti • vystěhování ze CH do jiných zemí •překlady [pageend54]möbellaubscher wohlfühlen mit Stil Möbel & Einrichten auf über 10.000 m2 Grösste Auswahl zwischen Bern und Biel Unsere Partner: ROLF BENZ BRÜHL ARTANOVA VIFIAN INTERTIME BICO KOINOR HIMOLLA WÖSTMANN SPRENGER Besuchen Sie die grösste Möbel - Ausstellung im Kanton Bern. Wir bedienen Sie in Ihrer Sprache: Tschechisch & Slowakisch. ihrvAouioa Aau&teJien, - “Komata Büetigenstrasse 74 !jj 2557 Studen b. Biel (nähe Florida & Zoo Seeteufel) Telefon: 032 373 49 20 louisa.laubscher@bluewin.ch [pageend55]í VERMITTLUNG VON IMMOBILIEN • HANDEL MIT IMMOBILIEN • VERSICHERUNGSBERATUNG UNTERNEHMENSBERATUNG • RECHTSBERATUNG • FINANZBERATUNG -TREUHANDBÜRO AGENTUR PAZDERA • Kreuzplatz 20 ■ CH - 8008 Zürich • Tel: +41 44 933 07 33 ■ Fax: +41 44 932 52 03 www.pazdera.ch • hubert.pazdera@pazdera.ch • www.agenturpazdera.cz Zuzak Advokáti Zuzak Rechtsanwälte AG • mezinárodní tým švýcarských, českých a slovenských právníků • právní poradenství pro firmy i soukromé osoby • švýcarské, české, slovenské právo a právo Evropské Unie Curych - Praha - Bratislava Curych: info@zuzak.ch Praha: info@zuzak.cz Bratislava: info@zuzak.sk +41 44 215 35 50 www.zuzak.ch +420 234 234 959 www.zuzak.cz +421 244 250 054 www.zuzak.sk ZPRAVODAJ Děkujeme Vám za přízeň [pageend56]