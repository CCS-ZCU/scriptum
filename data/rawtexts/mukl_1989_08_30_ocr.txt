MUKL ČESKOSLOVENSKO, ČSR - Vpravo zobrazený státní znak Československé republiky, tzv. <malý>: Na červeném štítu stříbrný dvouocasý lev (stejný, jako má ve znaku Bavorsko), vpravo hledící, s jazykem vyplazitým, s drápy a s čelenkou, vše barvy zlaté, nesoucí na svých prsou červený štítek se třemi modrými vrchy; na prostředním z nich je vztyčen stříbrný, dvouramenný kříž (symboly Slovenska). Dvouocasý lev s hrdostí nese na své hlavě korunku, nikoli ostudnou, degradující komunistickou hvězdu. Vraťte republice její původní symboly a jméno! NIKOLI < ČS^R >!!! Z obsahu: • Reprodukce původních státních znaků z r. 1920 • Prohlášení našeho Sdružení k převratu v ČSR • Poselství domovu čs. spolků ve Švédsku • Nezapomínáme • Masarykova ulice v Ženevě • Pouť do Říma vpravdě historická • Telegram PROSINEC 1989 Číslo 8(30) Ročník 2 (6) ČTVRTLETNÍK SVĚTOVÉHO SDRUŽENÍ BÝVALÝCH ČS. POLITICKÝCH VÉZŇÚ V EXILU [pageend1]z exilu bbs s Telegram Sdružení, odeslaný na adresu (Občanského fóra> do Prahy, dne 26. listopadu 1989: Světové sdružení bývalých československých politických vězňů v exilu oceňuje statečnost těch československých občanů, kteří doma našli odvahu k mohutných demonstracím za svobodu a demokracii. Náš obdiv náleží především mladé generaci, která pochopila, že nejvyšší lidskou hodnotou je svoboda člověka. Zápas však ještě není skončen. Pokračujte v tom, co my jsme před jednačtyřiceti lety zahájili, až do vítězného konce. K tomu Vám přejeme zdar! Jsme s Vámi a držíme Vám palce! Střední znak Československé republiky Má dva štíty, přední a zadní. Na předním (srdečním) je znak český: na červeném štítu stříbrný, dvouocasý lev. Zadní štít je čtvrcený. V jeho horním pravém polijeznakslovenský:na červeném štítu tři modré vrchy se stříbrným, dvouramenným křížem. V levém horním poli je znak Podkarpatské Rusi: štít podél rozdělený, v pravém modrém poli tři zlatá břevna, v levém stříbrném poli červený medvěd, vpravo hledící. V pravém spodním poli je znak moravský: na modrém štítu vpravo hledící orlice s čelenkou, stříbrně a červeně šachovaná. V levém spodním poli znak slezský: na zlatém štítu vpravo hledící černá orlice s čelenkou, v červené zbroji a se stříbrnou pružinou, na prsou zakončenou jetelovými trojlístky a uprostřed zdobenou křížkem. 2 [pageend2]z exilu Prohlášení Světového sdružení bývalých československých vězňů v exilu k povstání národů Československa za osvobození z komunistické tyranie Drazí spoluobčané, sestry a bratři! V těchto v životě našich národů rozhodujících chvílích, kdyjdepojednačtyřiceti letech komunistické tyranie o návrat svobody do naši republiky, jsme všichni s Vámi v Praze na Václavském náměstí a na ostatních místech odhodlaného odporu proti zvůli mocenského monopolu Komunistické strany Československa a vzdáváme hold geniu našich národů. Tyto národy žiji - a bojují za pravdu, spravedlnost a lepši zítřek ve svobodě bez koncentráků, pendreků, ostnatého drátu, minových polí, censury a stranické nomenklatury. Ani jednačtyřicet let násilného ohlupováni obyvatel naši vlasti, především mládeže, tzv. <vědeckým> světovým názorem, <učením všech učení>, jehož absurdnost ve sféře ryzí theorie byla prokázána v praxi totálni katastrofou ve všech oblastech společenského života včetně životního prostředí, ani tato dlouhodobá násilná indoktrinace nepřipravila Čechy a Slováky o zdravý rozum, ba co víc, nezlomila jejich vůli postavit se i po tolika porážkách, zradách, po tolikerém zklamáni a ponížení tváří v tvář moderním otrokářům za znovudobytí práva sebeurčení, přirozených lidských práv a z nich vyplývající lidské důstojnosti, která nám znovu otevře cestu do společenství svobodných evropských národů, do něhož jsme ostatně odjakživa náleželi. Tam je totiž kolébka naši národní identity, křesťanská pečeť našeho duchovního růstu, tam je živná půda pro náš kulturní i politický tvůrčí čin. Respekt k lidskému individuu na rozdíl od zbožněni kolektivu, lásku na rozdíl od nenávisti, touhu po mírové spolupráci s ostatními svobodnými národy na rozdíl od vývozu komunistických diktatur, nikdo ani po desetiletích v područí stepního barbarství ze srdci našich národů nevyhladí. A tak, naši drazí spoluobčané, doveďme náš boj za svobodu až do konce a nezůstaňme někde na půl cesty a nespokojme se s nedůstojným kompromisem, připomínajícím poválečnou Národnífrontu sneblahým koncem. Tentokrát snad skutečně dovedeme náš boj za svobodu až do konce a vystřiháme se činit ústupky nad únosnou miru, které kdysi svobodný stát Čechů a Slováků málem přivedly k totální zkáze. My všichni víme, co chceme, ale vime také, co zásadně odmítáme. Odmítáme všechny demokracie s přívlastky, demokracii <lidovou>, demokracii (socialistickou), demokracii <elit>, ale také (demokratický socialismus) a (socialismus s lidskou tváři), odmítáme všechny neomarxistické theorie nenapravitelných politických ilusionistů tzv. (třetí cesty>, a to proto, že naše národy nemohou být do nekonečna pokusným králíkem pro experimenty politických dobrodruhů, ba zločinců. Drazí krajané, těch pokusů bylo už dost a zbyla nám z nich pěkná řada mučedníků. Chceme společně s Vámi tam doma demokracii bez přívlastku, I demokracii v duchu T. G. Masaryka, chceme společně s Vámi svobodné volby s I neomezenou účastí všech spontánně vzniklých politických hnutí. i Odmítáme přijmout marxistickou thési o antagonismu světa socialistického s | kapitalistickým, protože ve skutečnosti jde u nás o konflikt starého světa stal ins- i kého despotismu se světem svobodných národů, jejichž vládním principem je | parlamentní demokracie - jediný přívlastek, který pojmu (demokracie) pěkně . sluší. A té se dopracovat, k tomu nám dopomoz Bůh! I <MUKL> i Čtvrtletník ' Světového I sdružení bývalých | čs. politických | vězňů v exilu i Řídí I redakční rada I Adresa | redakce: i <MUKL> I Postbox 28 | 8804 Au/ZH | Switzerland | ■ I Do tohoto čísla i přispěli: i Božena Jindrů (Československo) Vladislav Křepelka (Švýcarsko) I Dr. Ing. J. Anděl i (Švýcarsko) Svaz čs. spolků ve Švédsku a ostatní členové redakční rady Číslo 8 (30) PROSINEC 1989 Ročník 2 (6) 3 [pageend3]musili z exilu Poselství domovu S hrdosti a pýchou, s napětím a radosti sledujeme váš zápas s tisícihlavou obludou komunismu za obnoveni občanských práv a právního řádu, za svobodu projevu osobního i ve sdělovacích prostředcích, za svobodnou Československou republiku, aby se mohla vyvíjet v souladu s národními demokratickými tradicemi a Masarykovým humanismem. Pražský podzim, který vykvetl v posledních listopadových dnech v nádherných barvách naši trikolóry na všech těch nezapomenutelných shromážděních v Praze a později po celé republice. Píšete novou historii nejen vlastní, ale též nové sjednocené Evropy a možná že i historii celého světa! Zvedli jste prapor svobody, že všichni věrní Češi a Slováci budou moci znovu nazývat tu krásnou zemi svou vlastí. Obnovte sokolské hnuti a jiné národní a demokratické organisace. Svádíte veliký boj zbraněmi intelektu, obrovskou vůli a odhodláním dokázat, že demokracie možno dosáhnout bez kaluží krve a hromad mrtvol. Vaše právo, váš spravedlivý boj je tou obrovskou silou, která zase po dlouhé době stmelila naše národy k cílům nejvyšším - ke svobodě, lidskosti a porozumění. Není ještě vše vyhráno, věříme však, že Občanské fórum se nedá zviklat ve svých spravedlivých požadavcích a že i ty poslední zbytky stalinské kliky celého aparátu a ministerstva vnitra specielně - úspěšně zdolá. My exulanti, roztroušeni po celé zeměkouli, burcujeme vědomi Západu a informujeme naše vlády o faktickém stavu věcí u vás doma a vyžadujeme plnou podporu vaším cílům. Jsme přesvědčeni, že i my budeme navráceni do lůna vlasti a že vlast nás bude zase přijímat s laskavou otevřenou náručí vlídné matky. Věříme, že nespravedlivé tresty pro opuštění republiky budou v plném rozsahu zrušeny a že nám, kteří jsme se toho dobrovolně nezřekli, budou navrácena všechna občanská práva včetně práva volebního. Stavíme se plně za vaše práva a požadavky, jsme s vámi a těšíme se již na setkáni na půdě svobodné vlasti. I my můžeme pro nové svobodné Československo mnoho udělat! Jsme odhodláni vám ve všem pomoci, budete-li si to přát. Goteborg, 29. listopadu 1989 Svaz československých spolků ve Švédsku 4 [pageend4]Z exilu Masarykova ulice v Ženevě U příležitosti letošního výročí vzniku Československé republiky uctili Ženevané a s nimi celá československá obectento významný den vzpomínkou na prvníhopresidenta-OsvoboditeleT.G. Masaryka, který v době první světové války značný čas prodléval v tomto kalvinském městě. Na jeho počest byla pojmenována jedna ze ženevských ulic na <Rue T. G. Masaryk). Ku shromážděným promluvili jak zástupci města Ženevy, tak i představitelé čs. spolků, mezi nimi za Sdružení býv. čs. politických vězňův exilu Dr. J. Anděl. Z jeho projevu vyjímáme: <Je to uznání významu T. G. Masaryka nejen jako vědce, filosofa a sociologa, ale i jako politického činitele, patřícího mezi světové osobnosti, které utvořily mapu Evropy po první světové válce. A tato osobnost, T. G. Masaryk, byl příslušník českého národa. Tím, že Masaryk byl již v době první světové války držiteli politické moci tehdejších dohodových velmocí uznáván jako osoba, jejíž informace byly v rámci světové politiky brány jako skutečnost, byl umožněn vznik Československé republiky. Osobní přítel T. G. Masaryka, francouzský spisovatel a historik Ernest Denis, ve svých dvou knihách <Konec samostatnosti české) a (Cechy po Bílé hoře> považuje za dobu zániku samostatnosti českého státu bitvu na Bílé hoře u Prahy dne 7. listopadu 1620. Bylo tedy prohlášení Československé republiky dne 28. října 1918 znovuzrozením českého státu po 298, tedy řádově téměř po plných 300 letech. Pokud jde o Slováky, kteří se v roce 1918 stali součásti nového samostatného slovanského státu, byla tato událost časově ještě významnější. Slováci, jako část slovanské Velkomoravské říše, ztratili svou státní identitu jejím rozpadem a zánikem v roce 906. Svou národní a politickou identitu získali tedy Slováci jako součást Československé republiky teprve po 1012 letech. Po tuto veledlouhou dobu byli Slováci jako tzv. (Horní země) součástí Maďarska bez jakékoli politické identity. Tím, že v čele v Evropě nového státu, Československé republiky, stála osoba s tak vysokou, světově T.G.M. uznávanou morální a politickou prestiží, získala automaticky vysokou politickou prestiž i Československá republika sama. Přes všechno ponížení a ztrátu politické prestiže Československé republiky po druhé světové válce, odraz a pozůstatky bývalé vysoké státní prestiže první Československé republiky, které sejí na světovém fóru zásluhou T. G. Masaryka dostalo, trvají ve vědomí světové politické veřejnosti, jistě víc, než v rudimentální formě až dodnes. My, bývali českoslovenští političtí vězni věříme, že toto mezinárodní vědomi vysoké morální, právní, politické a státní identity pomůže v historicky krátké době k znovunastolení demokratických poměrů v naší vlasti.) * * * p.f. 1990: Všem Čechům a Slovákům ve vlasti kromě toho kuráž do prvních svobodných voleb a drtivou porážku komunistů. Všem našim členům a příznivcům přejeme do r. 1990 především zdraví, pohodu a osobní úspěchy. Světové sdružení býv. čs. politických vězňů v exilu 5 [pageend5]- -— z exilu Curyšské requiem Již přírodní národy slavily každoročně vzpomínku na mrtvé. A stejně tak tomu bylo i u vyšších kultur, např. mexický Velký a Malý svátek mrtvých, jakož i svátky mrtvých u Indů a Peršanů. Řekové v Attice slavili Anthesteria, Římané Parentalia. V římské křesťanské liturgii začíná obřad slovy: Requiem aeternam dona eis, Domino (Odpočinuti věčnédejjim.óPaneJ.Jižkolemroku 1 70jeeucha- ristická slavnost na hrobu zemřelých doložena. Zpěvy Requiem, smutečního obřadu za zemřelé, jejichž dnešní forma se ustálila mezi 11. a 14. stoletím, inspirovala celou řadu komponistů svou vážnosti a hloubkou k tomu, aby vyjádřily hudbou své zamyšlení nad koncem lidského života a aby to, co nelze vyjádřit slovy, zaznělo v jejich hudbě. A mnohdy opravdu strhujícím způsobem, který otřásá zemi i nebem. Z doby klasické polyfonie zahajuje tuto řadu skladeb Requiem P. L. Palestrina (s 5 hlasy) a T. L. de Victoria. Později následuje slavné Requiem Mozartovo (1791), dvě hluboce procítěná Requiem Cherubiniho (1816, 1838), romantické Requiem Berliozovo (1938). Verdiho Requiem (1874) se zamýšlí nad smrtí básníka a bojovníka za sjednoceni Italie Alessandra Manzoniho a nad vidinou posledního soudu. Tato myšlenka Verdiho byla příkladem pro České requiem Ladislava Vycpálka (dokončeno za války v r. 1940), kteréje zamyšlením skladatele nad spásou člověka. Jako text ke svému requiem použil skladatel nikoliv mešního textu, nýbrž si volně vybral slova z bible a jiných náboženských textů. Také Requiem Antonina Dvořáka (1 890) <se neváže k určité osobě či události, není inspirováno vlastním lidským bolem, jako jeho Stabat mater, nýbrž je jedinouvelkou reflexí nadznepokoji- vými otázkami lidského bytí a nebytí, žalu a útěchy v smrti, smyslu žití a umírání, bázně a naděje> (Jarmil Burghauser). V sobotu, 24. února 1990, bude Světové sdružení bývalých čs. politických vězňů v exilu opět vzpomí- nat obětí stalinského teroru v Československu slavnostním Requiem v (Herz Jesu Kirche> v Gertrud- strasse v Curychu. Začátek v 15.00 hodin. Doufáme, že naše krajanská veřejnost se dostaví v hojném počtu, aby uctila památku těch, kteří položili své životy za svou vlast. Nezapomínejme, že tento akt eucharistie a mešní oběti, je z hlediska theologického tím největším darem, který můžeme našim zemřelým darovat. Všechny ostatní vzpomínky, byť prokazované s těmi nejlepšími úmysly, nemohou nahradit oběť našeho Spasitele Ježíše Krista, který se na oltáři nekrvavým způsobem při každé mši svaté obětuje. A cena této oběti patři tomu, komu je věnována, i těm, kdo sejí účastni. Requiem mají velikou tradici. Jsou poznamenána stigmaty, která nemají žádné jiné skladby. Vzpomeňme jen vzniku Mozartova Requiem. Nebo Verdiho Requiem v Terezíně. Ono drama jeho vzniku, mistrovsky popsané Josefem Borem v <Terezinském Rekviem>, čeká ještě na zfilmováni. Jak burcující je idea tohoto díla, o tom svědčí ta skutečnost, že když se v židovském ghetu v Terezíně židovský umělec Rafael Scháchter rozhodl nastudovat Verdiho Requiem, bouřlivě se proti tomu stavěl jeho přítel v Terezině, bývalý předseda Kulturního svazu Židů v Berlině, dr. Kurt Singer, který by dal raději přednost dílu s židovskou thematikou a ne skladbě křesťan- sko-katolického původu. Ale Scháchter nepovolil. Se 4 sólisty, se 1 50členým sborem a se 2 klavíry nastudoval něco, co nemá v dějinách hudebního umění obdoby a co sotva obdobu najde. Requiem muselo být třikrát znovu nastudováno, protože po každé premiére větší část sboru byla deportována do Osvětimi. Kolikrát bylo Requiem v ghetu provedeno, se dnes už přesně zjistit nedá. Prvni nastudováni zaznělo pravděpodobně jen jednou. Druhé se dá doložit jen dvakrát, ale mohlo se uskutečnit i vícekrát. O třetím nastudováni se badatelka Ulrike Migdalová domnívá, že zaznělo patnáctkrát. <Requiem aeternam dona eis, Domine...> zpívá v pianissimu jako v předtuše sbor a když v hrůze opakovaných výkřiků zaznívá Dies irae (Den hněvu), jetotéž umělecké memento, které za 1 -2 roky dojde svého historického naplněni. Nakonec celý Scháchterův sbor, sólisté i sám dirigent, byli z Terezina odvlečeni do Osvětimi. Většina zahynula v plynových komorách, Rafael Scháchter při pochodu smrti po evakuaci Osvětimi <Requiem aeternam dona eis. Domine.) I naší snahou je, jednou zde v exilu nechat zaznít Dvořákovo nebo Verdiho Requiem, neboť je to uměni, které nejlépe vystihuje velikost a smysl oběti všech našich mrtvých, jako varianta posvátné liturgie. Vladislav Křepelka INZERÁT: • Prodám různé české broušené sklo a obraz českého malíře Sedláčka. Tel.: 01/860 7016. 6 [pageend6]•-===: z exilu Podporujeme požadavky Občanského fóra a Hnutí za občanskou svobodu, a to na prvém místě požadavek, aby nynější čs. ústava (která zpochybňuje československou suverenitu a skutečnou demokracii v duchovní, politické i hospodářské pluralitě), byla jako celek okamžitě zrušena. Ponechány budou pouze její demokratické prvky. Podporujeme volené zastupitelské sbory, kterým podléhá veškerá činnost jakýchkoliv státních, stranických a hospodářských orgánů na kterémkoliv stupni řízeni. Pokud jejich členové-poslanci neplní demokraticky a poctivě svoje funkce, aby byli na urychleně svolané mimořádné schůzi voličů odvoláni. Charakterní občané z Občanského fóra a dalších demokratických občanských iniciativ, kteří zaujmou svými organisačními schopnostmi, nechť převezmou jejich funkce. Podporujeme požadavek k urychlené kodifikaci všech právních oblasti tak, aby byly postaveny na zásadách Všeobecné deklarace lidských práv a dalších mezinárodních dokumentů z Helsinek a Vidně, a jim přesné odpovídaly bez jakýchkoliv omezujících podmínek. Nově ustavit Ústavní soud, jako nejvyšši orgán ochrany ústavnosti a v ústavě zavést instituci referenda. Podporujeme požadavek k urychlenému propuštěni vězňů, kteři nebyli odsouzeni pro trestní činy kriminálního rázu. Podporujeme požadavek zrušeni všech zákonů o církvích a náboženských společnostech, které obsahují genocidni znaky a fakticky nemorální dvojí dozor nad občany věřícími. Podporujeme požadavky církví a náboženských společnosti a jiných skupin věřících k okamžité odluce od státu a ponechat jejich působení v rámci jejich vlastních konstitučnich práv (kanonického práva, statutárního práva atd.). Okamžitě zrušit funkce církevních tajemníků a odvolat představitele tohoto dozoru, pana Janků, Jelínka a dalších. Podporujeme požadavek k okamžitému zrušení politické policie Komunistické strany, a to lidových milic a dalších polovojenských organisaci. Podporujeme požadavek o radikální hospodářské reformě a úpravě různých forem vlastnictví. Zamezit rozprodáváni národního majetku kamkoliv do zahraničí a kodifikovat cestu k ovlastněni národních podniků pracujícími, kteří v nich pracuji. Kodifikovat růst soukromých podniků, kde pracující budou mit právo podílnictví (akcii). Omezit činnost hospodářských ministerstev na činnost poradní a pomocnou. Podporujeme požadavek zjednodušení celého právního systému a zpřístupnit sociální zabezpečeni ne podle zásluhovosti, ale podle potřeb. Bytový problém, zejména pro začínající mladá manželství, musí být dořešen. Na závěr: Podporujeme státní zřízeni Československa jako reálnou federální demokracii, což bude obsahovat i název státu, ze kterého bude vy puštěno slovo (socialistický). Vstup a výstup z něho bude pro čs. občany jen na cestovní pas bez jakýchkoliv dalších omezení. Podporujeme nastupující Československou Demokratickou Republiku, která se již reálně uskutečňuje. Světové sdružení býv. čs. politických vězňů v exilu (organisace Kanada) Toronto, prosinec 1989 (doslovný přepis) Poesie Božena Jindrů Když podzim pokročí Když podzim pokročí a cesty zapadnou, já toužím po těch cestách někam jít. Prach lidských stop je náhle skryt pod sněhem, čistým jako radost dětí. Přes pusté pole havran letí, na křídla mu svou touhu zavěsím, snad doletí - snad doletí k tichému domu mého dětství a babičce ji složí v klín. Touhu po jejím klidném hlase, po bílé nocí vánoční, po pohádce o zlatých vlasech překrásné, smutné princezny. Po pohádce o smělém chlapci z dalekých krajů severních, na čapce orli pera nosil, princezně smutné vrátil smích. Když podzim pokročí a cesty zapadnou, já toužím po těch cestách někam jít, k tichému domu svého dětství po sněhu beze stop se navrátí!... Železová, 1957 7 [pageend7]Nezapomínáme ■ • PALÁT JAROMÍR, nar. 1927, zatčen 1952, propuštěn 1964. Zemřel 6.12.1964 na nemoc z radioaktivního ozáření v Jáchymovských dolech. • PALMA VLADIMÍR, příslušník PS Třístoličnik. Popraven 1952 v Praze. • P. PAŘIL FRANTIŠEK, farář, nar. 21.1.1911. Popraven mezi říjnem 1950 a říjnem 1951 v případu Babice. • PEŠEK FRANTIŠEK, generál, zemřel ve vězení v Leopoldově. • PEŠKA ZDENĚK, JUDr., bývalý děkan právnické fakulty v Bratislavě. Nar. 9. 5. 1900 v Praze. Odsouzen ve skupině Dr. Horákové. Zemřel po návratu z vězení v Praze. • PETROVSKÝ ADOLF, popraven v r. 1958 za opakované útěky z vězení. • PETRŮOTTO, diplomat, zastřelen při útěku skupimy z tábora 12naSlavkovsku ve dnech 16. 10. nebo později v r. 1951. Pohřben ve společném hrobě na Slavkovsku. • PLESL JAN, rolník, starosta Vlčnova na Mor. Slováčku. Poslanec NS za stranu lidovou. Zemřel 1954 na Mírově tělesnou vyčerpaností. • PLEŠMÍD, major, popraven dle čs. tisku. • PLICHTA STANISLAV, nar. 18.11.1931, Šebkovice. Popraven mezi říjnem 1950 a říjnem 1951 v případu Babice. Urna s popelem nalezena v r. 1968 v hromadném hrobě v brněnském krematoriu. • PLŠEK JOSEF, rolník. Za útěk z tábora 12 na Slavkovsku spolu se skupinou kpt. Úlehly v říjnu 1951 odsouzen dne 21. 3. 1952 v Jáchymově k trestu smrti a později na Pankráci popraven. • POLESNÝ VRATISLAV, popraven 5.11.1949 v Praze. Akce (Osvobození litoměřické věz- nice>. Zemřeli v exilu: • HOFMANN VLADIMÍR, nar. 25. 5. 1916, zemřel 1. listopadu 1989. Urna s popelem byla uložena na katolickém hřbitově v Niederuzwil (Švýcarsko). Jeho manželka, Jarmila Hof- mannová, děkuje srdečně všem za vyjádřenou soustrast, prokázanou pomoc a podporu. • BABICKÝ JAN, zemřel v Německé spolkové republice. Vážení čtenáři, jak je vidět z výčtu popravených a umučených našich sester a bratrů, jsou naše údaje mnohdy neúplné. Byli bychom Vám vděčni za sdělení jakékoliv podrobnosti, jména, stáří, povolání atd., týkající se zmíněných, ale i jiných obětí. Předem děkujeme.(elk) 8 [pageend8]z domova 28. říjen 1989 Obyvatelé Československa si připomněli v sobotu 28. 10. 1989 svůj svátek, vznik samostatného československého státu v roce 1918a znovu se stále větši naléhavostí i fakt, nakolik se původní idee, se kterými vznikal náš stát, liší od skutečnosti nyni. Národní výbor zamítl žádost několika nezávislých iniciativ o povolení manifestace, na dopoledne zorganizovali slavnostní přísahu vojáků pražské posádky na Můstek (I), o jehož nedostatečném rozměru pro tento účel netřeba ani hovořit a povolili vstup jen těm, kteří měli propustky. Tím zamezili přístupu Pražanů na značnou část Václavského náměstí až do 12 hodin. Všechny pražské závody a mnohé úřady byly obsazeny na víkend jednotkami Lidových milici, do Prahy se sjelo mnoho tisíců příslušníků policie z celé republiky. Mnoho aktivistů opozice bylo zadrženo předem, Václav Havel byl policejně internován v nemocnici Na Františku pod záminkou nějaké infekce. Zhruba tak v této atmosféře očekávali Pražané vývoj věci příštích. V 1 5 hodin se ozvala na Václavském náměstí první hesla a pod sochou sv. Václava se objevil velký transparent s nápisem (Republiku si rozvracet nedáme - HOS>. Náměšti bylo zcela zaplněno lidmi shora dolů tak, že lidé stáli stejně tak na chodnících jako na vozovce a doprava byla znemožněna s výjimkou Jindřišské a Vodičkovy ulice. Ozývala se hesla (Svobodu, svobodné volby, nechceme kůl v plotě> ( zde naráželi na proslavený projev Jakeše, jehož magne- tonová náhrávka, kolující po republice, je přesvědčivou ukázkou jeho intelektuálni úrovně) - My jsme tady doma a na houfujici se příslušníky Pohotovostního pluku SNB Celý svět vás vidí. Asi po deseti minutách seozvaly výzvy z tlampače, zřejmě k opuštěni náměstí. Již první slova zanikala v ohlušujícím pískotu přítomných. Shromážděni byli lidé všech věkových kategorií, bylo tam dost lidí starších a pak i dost mladších mužů s kriminálnickou vizáží, kteří nekřičeli žádná hesla, ale zato se obezřetelně rozhlíželi kolem sebe a vytipovávali si nejaktivnější manifestanty. Lidé zpívali hymnu, Masarykovu oblíbenou píseň <Ach synku, synku> a byli vůbec nadšení celou tou atmosférou, kterou nemohl zakalit ani fakt, že celé shromáždění bylo snímáno z mnoha stran policejními kamerami. Po čtvrt hodině, asi v 1 5.1 5, se utvořil průvod, který směřoval dolů, směrem k Můstku. Lidé šli pomalu, skandovali Nechceme Štěpána, nechceme Jakeše, chceme novou vládu. Charta atd. Prostor za průvodem spěšně vyplňovali <helmáci>, Opletalova ulice byla v té době již přehrazena ocelovými ploty s policejní ochranou, takže byla neprůchodná. Když zadní část průvodu dorazila na úroveň hotelu Evropa, nastala tlačenice, lidé křičeli na <helmáky> Gestapo, gestapo, protože tito zaútočili na zadní řady a levý bok průvodu a asi třista lidí obklíčili před hotelem. Evidentně nevěděli, co s nimi máji dělat, protože na lidi křičeli (Rozejděte sel) a přitom je obklíčili několika řadami. Asi čtvrt hodiny trvala nesnesitelná tlačenice, skleněné dveře do hotelu byly vyboulené dovnitř, nějaký Němec se dožadoval pomoci hotelové průkazky vstupu, ale nebylo mu to nic platné, byl zatčen, protože měl koženou bundu a melir na vlasech (podotýkám, že jsem v celém průvodu na Václavském náměstí neviděl jediného pankáče). Nějaký kluk vylezl na lešení, pod nimž byla ta tlačenice a fotografoval sevřené šiky policistů teleobjektivem. Pak předjely autobusy a policisté začali -vespolupráci stajnými -vytipovávat adepty k zatčení. Měřítkem bylo - kožené bundy, dlouhé nebo naopak příliš krátké vlasy, fotoaparáty, <lenonky> atd. Pozoruhodný byl jeden estébák v civilu svizáží gaunera a sčerným policejním pendrekem v ruce, jenž vyvlékal právě onoho Němce, na jeho protesty odpověděl (Nekecej, hajzle) a předal jej dvěma <helmákům>. Zatčené nakládali do autobusů, mnohé stavěli z boku s rukama nad hlavou opřenýma o karoserii. Nezapomenu na lačné Náš bratr i Vyloučeno ! 9 [pageend9]pohledy lovců, dvacetiletých cucáků, chráněných helmami, metrovými obušky, početní převahou a zákonnou ochranou (veřejného činitele), jak vytahují z bezbranného hloučku jednu oběť za druhou. Předtím, než nastalo hromadné zatýkání, lidé zvedali ruce nad hlavu a volali <Máme holé ruce, nechceme násilí, chceme dialog, platíme vás my a kluci pojďte s námi>. Hromový zpěv hymny a ruce nad hlavou v přísaze nemohly uniknout stovkám reportérů našich i zahraničních masových medií, takto se nechovají členové (agresivní skupiny), jak napsali redaktoři RP z 30. 10. 1989, Janouškovec, Podzimek, Smola a Walter. Kolem autobusů projížděly záchranky a nakládaly zmlácenédemonstranty, podle RP ...(někteří hrdinové se válejí po zemi a hrají divadlo pro západní kameramany .. .>. Jsou vidět poměrně zřetelně dvě tendence. Za prvé to, že se stoupající policejní represí, právním nihilis- mem policie a soudů roste i strach obyvatel z nepředvídaných následků při takovéto příležitosti. šikanováni v zaměstnání i se strany úřadů. Na druhé straně stejně tak rychle a možná rychleji roste přesvědčeni lidi, že demonstrovat a veřejně projevovat své názory je svaté právo každého člověka a právě to, že si sám rozhoduje o svém životě, jej činí člověkem. Toto přesvědčeni pak přivádí na manifestace stále více lidí, kteří mohou konfrontovat skutečnost s tím, co o věci hlásají oficiální sdělovací prostředky. Na tomto místě bych chtěl upozornit na zprávu, kterou přinesla o věci Mladá fronta a která je velmi objektivní a pravdivá. Je tedy vidět, že i mezi oficiálními novináři roste odvaha psát to, co je pravda a co vidí drtivá většina lidí na vlastní oči. Nesmyslná opatřeni policie, která byla samozřejmě poslána stranickým aparátem proti lidem, která jsou v příkrém rozporu s tím, co dělá policie v sousedních socialistických státech, jen utvrzuji lidi v tom, že takhle to už tedy dlouho nepůjde. (Zasláno z Prahy) Demonstrující obyvatelstvo Bratislavy v pohnutých listopadových dnech 1989. (Zasláno z Bratislavy) 10 [pageend10]. . -...z domova ----- S komunisty na věčnost Střední délka života mužů při narození ve vybraných státech Tento graf byl otištěn v č. 7, stránka 368, ročník 68/ 1989, československého časopisu <Vesmir>, který je oficiálním časopisem Československé a Slovenské akademie věd. Nepochází tedy ze žádné (nepřátelské, kapitalistické a imperialistické) propagandy. Z grafu je zřejmé, že komunistický režim v Československu okradl v období 1986-1987 všechny tam žijící muže v průměru o 6,3 roky života. A není pochyby o tom, že s ohledem na ekologickou katastrofu v Československu je to dnes ještě horší. A opravdu znamenitým vysvědčením pro komunismus, kde<Dnesznamenájižvčera>,jeskutečnost, že ze všech v grafu uvedených 31 států si pro sebe vyhradily komunistické státy tzv. východního bloku všechna poslední místa a mezi nimi na konci Sovětský svaz s nejkratši dobou života mužů ze všech uvedených států. Inu, Sovětský svaz náš vzor a se Sovětským svazem na věčnost - jak v dávnych dobách říkávali nebožtíci Gottwald a Zápotocký. Dr. Andě! Tisková oprava: Při tisku minulého dvojčíslí 6/7 (červenec-říjen 1989) se vloudily do sazby nepříjemné chyby, které touto cestou napravujeme: na str. 6, odst. 4, počátek řádky 10, má být správně (epigonů), nikoli (epilogů); v textu k Nepraktově karikatuře na str. 10 má být správně ... (obalamutily), nikoli (obalamutili) (Bledé tváře), a konečně na str. 16 - poslední odstavec, řádek 2, má být správně (rozpomenout), nikoli (rozvzpomenout). Pozorní čtenáři jistě tyto chyby postřehli. Redakce se jim omlouvá za drobná řáděni tiskařského šotka. Neubrání se mu žádná tiskovina, s výjimkou daňových fomulářů. Děkujeme. 11 [pageend11]- ze světa Pouť do Říma vpravdě historická Od soboty 11. listopadu až do úterý 1 4. listopadu L.P. 1989 to vypadalo před Svatopetrskou basilikou jako v československé metropoli. Všude se ozývala čeština a slovenština a v nádherném slunečném dnu se jako pestrá louka svěžích květin pohybovaly krojované skupiny dívek, žen a šohajů z různých krajů republiky. Desítky autobusů z Československa označených nápisy <Pouť do Říma>, parkovala na Via delia Conciliazione nebo v přilehlých ulicích. Podle informaci samotných řidičů autobusů jich bylo asi na 200. Slavnostně a výstižně vyjádřil tento příval československých poutníků do Říma papež Jan Pavel II. v kázání kanonisační mše svaté těmito slovy v české řeči: (Jásejme a radujme se i proto, že k poctě svaté Anežky Přemyslovny připutovala z vaši vlasti pouť, která nemá obdoby v dějinách.) Podle odhadu přijelo z různých krajů Čech, Moravy a Slovenska asi 10 000 krajanů a dalších 5000zezá- padni Evropy, Ameriky, Kanady, Austrálie a Nového Zélandu. Při kanonisaci bylopřítomno 10 našich biskupů a přibližně 250 kněží, převážně z republiky, a stovky řádových sester. Zvláště bouřlivě byl přivítán arcibiskup pražský kardinál František Tomášek. Před papežskou mši s obřadem svatořečení zpívali Cantores Pragenses následující skladby: Bohumil Matěj Černorský (1684-1735): Laudetur Jesus Christus; Adam Michna z Otradovic (1 600-1 670): Svatý Václave; Adolf Kramenič (1889-1953): Svatý Vojtěše; Jitka Snížková (1924-1988): Agnes. Papežská mše svátá byla sloužena střídavě latinsky, česky, polský a německy a vyvrcholila vyhlášením dvou nových svátých: Anežky Přemyslovny a bratra Alberta, občanským jménem Adam Chmielowski. Bratr Albert se narodil v Igolomii u Krakova 20. srpna 1 845. Jeho rodiče, otec Vojtěch a matka Josefina, rozená Borzyslawská, byli šlechtici. V 1 8 letech, za studii na technice v Pulawách, se r. 1 863 připojil k polskému povstání. Byl zajat a byla mu amputována noha, po potlačení povstání odešel do ciziny, aby unikl carskému útlaku. V Gentu v Belgii začal studovat inženýrství, ale pak se v Mnichově věnoval malířství. 25. srpna 1 887 oblékl řeholní hábita přijal jméno bratr Albert. Po složení řeholních slibů založil kongregaci bratři III. řádu sv. Františka. Celý svůj život zasvětil pak službě chudým a nemocným. Zemřel o vánočních svátcích 1 91 6 v Krakově. Anežka Přemyslovna (1 21 1-1282) má mnoho společného s polským světcem. Také ona pocházela z urozeného rodu, dokoncekrálovského, zřekla se pohodlného života a zasvětila svůj život chudým a nemocným. I ona se nadchla ideály sv. Františka z Assi- si, kterého dodnes obdivuji vyznavači nekatolických náboženství, a založila klášter Křížovniků s červenou hvězdou (Na Františku). Psát dnes o sv. Anežce Přemyslovně, to by znamenalo nosit sovy do Athén. Ale přesto si připomeňme několika slovy tuto poslední světici našeho národního nebe, jejíž heroické činy svatosti spadají na samý počátek nejslavnější epochy našich dějin. Jejímu otci Přemyslu Otakaru I. byla zaručena Zlatou bulou sicilskou, listinou vydanou římským králem Friedrichem II. Sicilským v Basileji, jemu a jeho nástupcům, hodnost královská a právo volit římského krále. Tato listina byla opatřena zlatou pečeti, odtud Zlatá. Ale ještě většího rozmachu dosáhlo české království za jejího synovce Přemysla Otakara II. krále Železného a Zlatého, který rozšířil svá území od Krkonoš až po Jadran. Po nešťastné bitvě na Moravském poli, na den sv. Rufa 26. srpna 1 278, ve které Přemysl Otakar II. padl, okupovali české země Braniboři, kteří vydrancovali zem, takže lid zmíral hlady. A s hladem se vpližil do našich zemí i mor. A právě v těchto nejhorších dobách pro naše země vystupuje ona nádherná postava českých dějin, dcera královská, aby pomáhala chudým a trpícím. Lid ji nesmírně miloval a po její smrti truchlil všechen náš lid a uctíval ji jako světici. A brzy byly podniknuty kroky k jejímu svatořečení. Leč doby byly neklidné a vážné události, papežský rozkol, husitské války, za nichž byl klášter (Na Františku) rozbořen a jeji ostatky ztraceny, zatlačily kanonisaci do pozadí. Teprve pražskému arcibiskupovi kardinálu Bedřichu Schwarzenbergovi se podařilo r. 1879 dosáhnout blahořečení Anežky Přemyslovny. A ještě v době, kdy policie v pražských ulicích je připravena zasáhnout s nevídanou brutalitou proti demonstrujícím, je tato (sestřička chudých, sestra králů) (mluveno verši Václava Renče) vyhlášena v neděli 12. listopadu konečně za svátou. A co pak následovalo, toho jsme byli sami svědky. A tak se splnila prosba Karla Schulze, prosaika a poety (1899-1943) k Svaté Anežce: (Řetězy kajícnosti ovinuta, lásko chudých. 12 [pageend12]chválo Boha v bolestech prozpěvovaná, dej se opět poznat svému lidu a děsivá viděni budoucích dnů daleko od nás zaplaš. Víš čeho si žádáme, víš čeho nejvíce potřebujeme, přijmi to od svého ženicha a nám uděl. Proč bys neudělila? Vždyť nemiluješ cizince víc než svoje vlastní.) Nepopsatelné nadšení z tohoto pozdního historického zadostiučinění se přelévalo na všechny naše poutníky. A byly to krásní lidé z Československa, mladí, zbožni a hrdí. Bylo nám jasné, že národ s takovou mladou generací a jejím morálním profilem, nemůže být ztracen. Ze všech tváři zářila radost a naděje, které dávaly překonat mnohým našim poutníkům, kteří přijeli vlastními auty a nenašli ubytování v poutních domech, chladné noci (bylo pod nulou) ve stanových táborech. A radostna byla také shledání našich krajanů z exilu s krajany z Československa. Mnohdy to byla i shledání náhodná, jindy zprostředkovaná přáteli, a jindy transparentem s nápisem: <Kde je N. N. z Havlíčkova Brodu> apod. Odehrálo se tu mnoho radostných a povzbuzujících scén. Byli jsme např. hrdi nato, když našemu členu Sdružení, A. F. J. Karlovskému v uniformě kapitána čsl. armády s vyznamenáním, vzdávali švýcarští gardisté papežovy osobní stráže poctu. Škoda, že nemohli přijet členové Legionářské obce z Anglie a Francie, kteří v září měli sjezd v Agde ve Francii, kde byly 20. záři 1 939 v 8.45 hod. vztyčeny vlajky československá a franzouzská v táboře, v němž se připravovali do boje proti Hitlerovi. Mnozí chtěli přijet, ale vydáni na další cestu byla pro ně příliš nákladná. Z dalších uniforem se tu vyjímaly modré košile Orlů ze Švýcarska, Německa, Ameriky, Kanady a Austrálie. Australští Orlové se dokonce honosili praporem a stuhou, kterou jim posvětil kar- dinálTomášek. Litovali jsme, žejsmetu neviděli uniformy Sokolů, v jejichž radách je hodně katolíků. Jejich přítomnost v krojích by ještě více potvrdila slova Jana Pavla II. v české řeči: <Je to jistě na přímluvu svaté Anežky, která dovedla spojovat to, co bylo rozděleno, že se tu dnes setkávají ve svorné jednotě Češi a Slováci, žijící ve vlasti, s krajany, kteří žijí v cizině i s poutníky německého jazyka, pocházející z Čech a Moravy.) A aby se tak vyplnilo prastaré proroctví, že v Čechách bude konečně dobře, až Anežka Česká bude svatořečena. Ano, byla to pouť, která nemá obdoby v dějinách, také i pro to, co následovalo. Vladislav Křepelka Na snímku: Církevní knížata z domova i exilu při svatořečení Anežky České. Vpravo František kardinál Tomášek. 13 [pageend13]___ _ Přečetli jsme za vás Stalo se v Adventu Pokračování série úryvků z knihy Jo Karuda <Sta/o se v Adventu>. Zázrak - (déj se odehrává při nedělní mši svaté v Čihošti). ... Farář Toufar vystupuje na kazatelnu. Vedou k ni tři, čtyři schůdky. Řečniště je nízké. Přemýšlí o smyslu epištoly, která se čte tuto neděli, a o výzvě apoštola Pavla, abychom o nic nepečovali úzkostlivě, neboť <pokoj Boží, který převyšuje všechno pomyšleno, ochráni srdce naše i myšlenky naše <v Kristu Ježíši, Pánu našemu>. ... Námětem k dnešnímu kázání farářeToufara bylo evangelium sv. Jana o Janu Křtiteli, který řekl osobě, že je hlasem volajícího na poušti a který vybízel k spravení cesty Páně. Na adresu farizejů pak prohlásil: (Uprostřed vás stojí, jehož vy neznáte.) Farář si položil pravou ruku na prsa a levou ukázal k oltáři. Řekl: <Pán Ježíš přebývá s námi ve svatostánku.) Hospodář (sedící v bezprostřední blízkosti faráře) ucítil dotek chladné, trochu vlhké dlaně na hřbetu své ruky. Podíval se na ženu. Očima široce otevřenýma hleděla k oltáři a stiskla mu ruku ještě silněji. V jejích očích zahlédl úžas. A překvapení. A také úzkost. Něco jako svaté vytrženi a současné hrůzu. Kolem to zašumělo užaslými hlasy. Hospodář se podíval k oltáři. Zahlédl, jak se křížek na svatostánku vychyluje hluboko doprava a jak se trhavým pohybem vrací do původní polohy. A jak potom zůstal nehnuté stát. Někdo vykřikl. Hospodář si uvědomil, že to byla stará Urbanová. Farář na okamžik ztichl, vyrušen nepozornosti naslouchajících. Podíval se znepokojeně kolem sebe a potom pokračoval v kázání. Hospodář nespouštěl oči z křížku a snažil se soustředit. Křížek stál nepohnutě na svém místě. Zdálo se mu, že podlehl klamu nebo mámení smyslů. Ale žena se k němu naklonila, až ucítil její nakyslý dech, a šeptala: <Viděls?> Anna tedy viděla totéž, co on. Dokonce dříve, než on a upozornila ho na to. A stará Urbanová vykřikla. A všichni ostatní to také viděli. Rozhlédl se kolem sebea ve všech tvářích vyčetl prekvapenia úžas s nádechem svátého vytržení. Jen farář mluvil dál svým klidným, hlubokým hlasem, jakoby se nic nestalo. Slova nedělního kázáni se rozléhala prostorami kostela a křížek stál nehnuté. Desítky párů očí očekávaly jeho další pohyb marně. Vzrušeni z lavic jakoby se přeneslo i k faráři na kazatelnu. Musil přece vidět tváře svých farníků a až k němu jistě zalehl jejich šepot. Jednou nebo dvakrát se přeřekl a musil se opravit. A pak kázání ukončil jakoby ve spěchu, pružným krokem sestoupil z kazatelny, poklekl před oltářem a odešel do sakristie. Lidé hlučně vstali z lavic a hrnuli se z kostela. Ale venku na trávníku se utvořily hloučky. Domluvili se, že to viděli všichni. Růža Prchalova z Kynic vykládala sousedkám, jak měla strach, že křížek spadne, jak hluboko se vyklonil. Urban se přel s Polívkovou, zda se křížek vychýlil nejdříve vpravo a teprve potom vlevo anebo obráceně. Stalo se to nejméně třikrát. Nebo spíše čtyřikrát. Hroznětínský Dvořák si všiml, že se křížek začal pohybovat právě v tu chvíli, kdy na něj farář ukázal rukou. Stará Urbanová řekla to slovo první. Zázrak! Opakovala je bezzubými ústy. Vykřikovala je a žaly kala se vlastním hlasem. Volala to slovo jako velké zvěstování s planoucíma očima. A po ni je opakovali ostatní. A čím častěji to slovo vyslovovali, tim více věřili, že se zázrak skutečně stal a oni že byli jeho svědky. Ta představa je posilovala a povznášela. Vědomi existence Boha, který na ně nezapomněl a dal jim znamení, je naplňovalo blaženou radosti. A dodávalo jim důvěru a posilovalo jejich víru. Bůh zkouší člověka, ale nepřipustí, aby zcela poklesl. Našli se i pochybovači, kteří kroutili hlavami. Jakoby sami neviděli na vlastní oči. Mnozí už odešli k nedělnímu obědu, ale ti, kteří setrvali na palouku pod lipami před kostelem, se utvrzovali ve svém přesvědčeni, že skrze ně připustil Pán zázrak, aby prokázal svou jsoucnost před tváři světa, v němž se rozmáhá bez- nabožství. Setrvali a neodcházeli. Farář je ale, jak se zdá, jediný, kdo nic nepozoroval. ... Pak vešel do pracovny a sáhl po knize Božích služeb v černých deskách s bílým štítkem, jaké bývají na školních sešitech. Otevřel ji a sáhl po peru. Zvolna, úhledným rukopisem napsal záznam: Dnes, 11. prosince 1 949, o třetí adventní neděli, jsem sloužil mši svátou. Účast věřících vysoká. Kázal jsem o živém Kristův nás. Pokračováni příště. 14 [pageend14]^==__ Politika na pokračováni Politické zločiny se nepromlčuji! Světové Sdružení bývalých čs. politických vězňů v exilu Velký státní znak Československa Skládá se ze štítu předního a zadního jako znak střední (viz2. strana obálky) stím rozdílem, že zadní štít místo na čtyři, je rozdělen na sedm polí třemi vodorovnými pruhy tak, že vrchní dva jsou rozpůleny, třetí spodní je dělen třikrát. Na předním štítu je znak český; v horních čtyřech polích zadního štítu jsou znaky: slovenský, podkarpatoruský, moravský a slezský v témže pořádku, jako při znaku středním. Ve spodních třech polích zadního štítu jsou znaky knížectví slezských. V pravém poli znak Těšínská: na modrém štítu zlatá orlice, vpravo hledící. Ve středním poli znak Opavska: štít červeně a bíle rozpůlený. V levém poli znak Ratibořská: štít rozpůlený; v pravém modrém poli zlatá orlice s čelenkou vpravo hledící, levé pole bíle a červeně rozpůlené. Po pravé i levé straně zadního štítu stojí na lipové ratolesti zlatý douocasý lev s čelenkou (korunkou), jakožto strážce štítu. Pod štítem se vine stuha, na níž čteme heslo (Pravda vítězů. 15 [pageend15]A.Z. Postretouren an: Weltvereinigung der ehemaligen tschechoslowakischen polit. Häftlinge im Exil (MUKL) Postfach 4111 CH-8022 ZÜRICH Nevyžádané rukopisy se nevracejí. Redakce neručí za obsah inserce. Podepsané články nemusí vždy vyjadřovat názor redakce. "MUKL" Čtvrtletník Světového sdružení býv. čs. polit, vězňů v exilu "MUKL" Presseorgan der Weltvereinigung der ehern, tschechoslowakischen politischen Häftlinge im Exil "MUKL" Quarterly-Revue - Editor: World Association of former Czechoslovak political prisoners in exile "MUKL" La revue trimestrielle - Editeur: Association mondiale des ançiens prisonniers politiques tchécoslovaques en exil Řídí redakční rada - odpovědný redaktor -an- Předplatné pro nečleny Sdružení (ročně): Vychází 4x do roka Švýcarsko: ostatní Evropa: Zámoří (letecky): ŠFr. 12,- včetně poštovného ŠFr. 14,- ŠFr. 24,- Bankovní spojeni: SKA CH-8021 Zürich - Kto-Nr.: 63.404-10 (Weltvereinigung der ehemaligen tschechoslowakischen politischen Häftlinge im Exil) Zde odstřihněte----------------------------------------------------------------- Objednávám (MUKL) □ na jeden rok □ na půl roku Adresa objednávajícího: Pří j m e n i:_________________________________________ Jméno:__________________________________________ Ulice a č.:________________________________________ Místo: ___________________________________________ (neopomenout směr. pošt, čislo) Stát:_____________________________________________ Bitte frankieren An: Weltvereinigung der ehern, tschechoslow. polit. Häftlinge im Exil Administration "MUKL" Postfach 4111 CH-8022 Zürich Switzerland [pageend16]