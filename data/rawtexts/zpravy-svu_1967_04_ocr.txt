ZPRÁVY SPOLEČNOSTI PRO VĚDY A UMĚNÍ - CZECHOSLOVAK SOCIETY OF ARTS AND SCIENCES IN AMERICA, INC. Dr. Andrej Eliáš JMI Z poverenia výboru začal som s organizačnými prípravami prednáškovej časti štvrtého sjazdu SVU. Sjazd sa plánuje na koniec leta alebo začiatok jesene roku 1968 vo Washingtone. Ako na predošlých troch sjazdoch, aj tentokrát budú prednášky organizované jednak podľa disciplín a jednak zaradené do symposií s rozličnými témami. V angličtine sa predbežne uvažuje o symposiách na tieto témy: 1. Panslavism (panslavizmus - v minulosti a dnes) 2. Education in Czechoslovakia (vzdelanie a školstvo v Československu - zrovnávacie štúdie o školách všetkých stupňov v predmní- chovskéj a terajšej republike, pričom vyššie školy by mohli dalej rozdělit na akademické, technické umelecké a vojenské.)' 3. Marxism and Christianity (marxismus a kresťanstvo - filozofické a pragmatické úvahy o možnosti či nemožnosti ich koexistence)' 4. Comintern and Czechoslovakia (komunistická internacionála a Československo)' 5. ČSSR - USSR Relations. V češtine a slovenčine prichádzajú do úvahy témy: 1. Češi a Slováci po 50tich rokoch 2. Československo v súčasnom svete. 3 Hodžova idea strednej Európy, prípadne iné. Pri tejto príležitosti chcel by som sa obrátiť na všetkých členov SV U so žiadosťou, aby mi zaslali svoje pripomienky pokiaľ ide 0 u- vedené témy, alebo návrhy na vhodné iné témy. Prosím najmä našich členov lekárov o návrhy na prípadné prednášky z odboru medicíny, právnikov z odboru zrovná- vacieho práva, ako aj o návrhy vedeckých pracovníkov v ostatných, dosiaľ nezastúpených, disciplinách. Taktiež prosím všetkých členov, ktorí by chceli prednášať na štvrtom sjazde, aby sa už začali prihlasovať na moju adresu s udáním témy a reči v akej prednášku plánujú. Členovia, ktorí z dôvodov pracovného zaťaženia nemohli by prispieť vlastnou prednáškou, mohli by snáď uvažovať o spoločnom autorstve s inými kolegami, alebo sa prihlásiť ako diskusanti s udaním špeciality Chcel by som ešte podotknúť, že stále rastúca vedecká úroveň SVU dnes už dovoľuje zaradiť do programu aj príspevky vysoko odborného alebo technického rázu. Okrem členov SVU budú na sjezd pozvaní aj nečlenovia, bez ohľadu na národnú či štátnu príslušnosť. Prosím našich členov, aby ma upozornili na mená tých vedeckých pracovníkov, ktorí sa zaoberajú otázkami Československa alebo celej stredovýchodnej Európy a ktorí by mali byť na sjazd pozvaní. SVU PRÍPRAVY NA 4-tý SJAZD SV U ZAČALI ROČNÍK IX. DUBEN 1967 ČÍSLO 4 [pageend1]VZPOMÍNKOVÝ VEČER Pracovní skupina SVU Washington, D. C., spolu s ostatními krajanskými organisacemi, uspořádala dne 4 března 1967 v “Presidental Arms” vzpomínkový večer na T. G. Masaryka a Jana Masaryka, za hojné účasti krajanů (přes 150 návštěvníků). Večer byl zahájen recitacemi básně Jaroslava Kvapila “Pozdrav T. G. Masarykovi”, kterou přednesla Eliška Hašková a básně Janko Jesenského “Nášmu Oslobodite- lovi”, kterou přednesla Marienka Pazderáková. Po úvodním proslovu předsedy skupiny SVU Jaroslava Kašpara- Pátého, dr. Karel Steinbach z New Yorku v procítěné přednášce vylíčil Jana Masaryka po všech jeho lidských stránkách, od dětství a středoškolských studií v rodinném prostředí až po Janovu kariéru diplomata a státníka a po jeho tragický konec. Svoje osobní vzpomínky, podané bezvadnou literární formou, dr. Steinbach zpestřil historkami veselými i smutnými ze života Janova a podal posluchačům ucelený životní profil Janův, prostého a dobrého člověka. Tyto Steinbachovy osobní vzpomínky doplnil bývalý velvyslanec dr. Jindřich Nosek, který ve svém procítěném proslovu podal profil Jana Masaryka jako diplomata a státníka a ocenil jeho zásluhy ve službách Československé republiky doma i v exilové vládě v Londýně za II. světové války a vylíčil Masarykovu lidskou osobnost, pro kterou byl vážen a milován všemi, kdo s ním spolupracovali anebo s nimiž projednával důležité zahra- ničně-politické otázky čs. státu V rámci hovoru o Janu Masarykovi bylo řečníky přirozeně vzpomenuto T. G. Masaryka, Charlotty Masarykové a celé Masarykovy rodiny. J. Z. Jak se to má dělat poučil nás prof. dr. František Schwarzenberg, který je v Ghicagu skoro stálým hostem na televizi, pokud se diskuse týkají Střední a Východní Evropy nebo komunismu. Nedávno byl pozván na diskusi se spisovatelem Corneliem Ryan-em o jeho knize "Poslední bitva”. Ryan považuje za poslední bitvu dobývání Berlína. Ostatně tato diskuse měla tragikomickou předehru: Autor Ryan poslal rukopis knihy býv. presidentovi Eisenhowerovi s prosbou, aby v ní opravil věcné omyly, jestli se autor nějakých dopustil. Když nedocházela odpověď, autor ji v Get- tysburgu urgoval Osobní tajemník generála Eisenhowera mu odpověděl stručně a lapidárně: “Generál Eisenhower ZÁSADNÉ nečte knihy !” Ale vraťme se k diskusi se Schwarzenbergern. Ten na televizi ihned přesvědčil Cornelia Ryana, že se dopustil velkého historického, omylu - protože “poslední bitva” ve válce s nacisty nebyla svedena o Berlín, nýbrž o Prahu! A od té chvíle se na televizi už hovořilo jen o Československu, o pražském povstání, o řádění nacistů v Praze atd. Ano, tak se má dělat propaganda : pravdivě a přesvědčivě. VALNÉ SHOMÁŽDENIE SVU v Montreáli 30 júna a 1. júla 1967 Upozorňujeme členov výboru, ktorí hodlajú sa zúčastniť valného, shromaždenia na McGill University v Montreáli 30. júna a 1. júla 1967, aby sa prihlásili v úradovni SVU .a rezervovali si nocľah na. 30. júna a 1. júla. Podľa predbežných informácii nocľah s ranejkami (za izbu) bude stáť 6.50 kanadských dolárov denne. Máme rezervovaných pre delegátov valného shromaždenia 50 izieb na McGill University. Žiadame preto záujemcov, aby sa prihlásili včas. Gen tajomník: V. E. Andic v. r. — 26 — [pageend2]NÁŠ KULTURNÍ PŘÍNOS: JOSEF KORBEL, místopředseda SVU, byl jmenován děkanem Vysoké školy mezinároních studií na Den verské universitě, kde vyučuje už přes 15 let. Krom toho byl pozván na kolej v Oxfordu v Anglii, aby tam shromažďoval materiál ke své nové studii o politice Západu vůči Východní a střední Evropě. Ze stejného důvodu byl jmenován Senior Research Fellow Evropského ústavu na Columbijské universitě v New Yorku. Profesor Korbel byl v posledních měsících zaměstnán oslavami čtyřicátého výročí Nadace sociálních věd, jejímž je ředitelem. Při té příležitosti byl hostitelem ministra zahraničních věcí Dean Ruska, který se ú- častnil otevření nové budovy této Nadace v Denveru. Od té doby, co se dr. Korbel ujal vedení Vysoké školy mezinárodních studií, rozrostla se fakulta ze tří na šestnáct profesorů. Na rozšíření fakulty dostal dr. Korbel od soukromníků i od federální vlády příspěvek celkem dva miliony dolarů. JOE MARTÍNEK čestný člen SVU, žije v Tusconu Ariz., a zaznamenal svými anglickými básněmi zas několik dalších úspěchů. V soutěži Writer’s Digest, které se účastnilo několik tisíc básníků, dostal Martínek pátou cenu, což je v tak ostré a početné soutěži jistě úspěch. Americké literární časopisy přijaly k otištění dalších deset Martínkových básní. Nakladatelství Universum Press (Fr. Švehla) sází už jeho novou knihu českých básní “Verše ze zásuvky” a básník má připravenu do tisku další knihu anglické poezie, pro kterou hledá nakladatele. IVO FEIERABEND, profesor politických věd na státní koleji v San Diego, Calif., přednáší rok jako hostující profesor v St. Louis, jak jsme už oznámili. Za své nepřítomnosti v San Diego byl jmenován řádným profesorem, ač mu není ještě ani čtyřicet let. JAN POPPER, pražský rodák, je profesorem hudebního oddělení U- niversity státu Californie v Los Angeles a krom toho každé léto přednáší jako hostující profesor v Tokiu. V tomto školním roce má roční placenou dovolenou, jak je to na amerických universitách zvykem. Tento vynikající hudební pedagog a znamenitý dirigent i pianista, vydal se na cestu kolem světa se svou ženou. Nejdůležitější mezi jejich zavazadly byl kufr s krásným slováckým krojem, ve kterém paní Popperová zpívá česky a slovenský naše národní písně, jak se tomu naučila od manžela, ač vůbec není českého původu. Manželé Pop- perovi kolem celé zeměkoule pořádají koncrty českých a slovenských národních písní. JOSEF MALÍK, přednosta ruského oddělení na universitě v Tucso- nu, Ariz., napsal společně s Pavlem Macurou knihu “A Supplementary Russian Reader”. Dr. Malík se narodil z českých rodičů v Texasu a věnoval se studiu slovanských jazyků, hlavně ruštiny a češtiny. PETER A. TOMA, profesor na arizonské universitě, náleží dnes mezi nejuznávanější znalce sovětské politiky a poměrů za železnou oponou. Je rodem Slovák a účastník Slovenského národního povstání. Nyní vydal v nakladatelství své university pronikavou studii “The Politics of Food for Peace”. CHARLES S. BEDNÁR, prednosta oddelenia politických vied v Muhlenberg College, v Allentown, Pennsylvania bol v týchto dňoch povýšený na ,riadneho profesora. Oddelenie politických vied tohoto času pozostáva z piatich členov profesorského sboru. PAVEL MACHOTKA, doktor Harvardské university a syn známého sociologa prof. Otakara Ma- chotky, pracuje nyní v lékařském ústředí University státu Colorado v Denveru. Byl na dva roky zvolen — 27 — [pageend3]předsedou Americké psychologické Společnosti, a to v oboru pro psychologii a umění. Jeho vlastní práce je zajímavá, protože pozůstává ze studie estetiky a dále z psychologického léčení celých rodin, které jsou v krisi, nikoli jen jednoho člena rodiny. Letos mu nakladatelství Harvardské university vydá knihu, kterou napsal společně s dr. John Spie- gelem pod názvem: “Body Movements in Human Communication”. Krom toho přednášel pro Ortho- psychiatrickou Společnost ve Was- hingtoně na téma, které by se snad dalo přeložit jako “Náčrt úlohy rodiny”, rozumí se ve výchově. VICTOR M. FIC byl jmenován řádným profesorem mezinárodních vztahů v oddělení politických věd čínské university Nanyang v Singapore. Dr. Fic se nedávno vrátil z delší výzkumné cesty do Severního Bornea, Sarawaku a Brunei, kde sbíral vědecký materiál pro Ústav Jihovýchodní Asie, jehož je generálním tajemníkem. JINDŘICH LOWIG byl jmenován řádným profesorem matematiky University v Albertě počínaje 1. červencem 1967. Jeho “Visiting Fellowship” na Australské národní universitě končí 31. května 1967. JOSEF BROŽEK, profesor Lehigh university v Pennsylvanii, je spoluautorem či redaktorem celé řady prací, z nichž uvádíme: The Biology of Human Variation (570 stran, New York Academy of Sciences, 1966); Human Body Compositions: Approaches and Applications (Pergamon Press, Oxford, England, 1965); Body Composition (1018 stran, New York A- cademy of Sciences, 1963)' Techniques of Measuring Body Composition (300 stran, National Academy of Sciences - National Research Council, 1961)', s A. Henschelem; • Performance Capacity (257 stran, Department of the Army, Research and Development Command, Quartermaster Food and Containers Institute for the Armed Forces, Chicago, Ill., 1961), s H. Spectorem a M. S. Petersonem. V listopadu minulého roku dr. Brožek předsedal v Ženeve konferenci na téma “The use of body measurements as indicators of friends in the nutritional status of populations” FRANTISEK TŘEŠNÁK z Toronta, bývalý redaktor Svobodného Slova, napsal pronikavou a velmi odvážnou studii i kritický rozbor Pasternakova románu “Doktor Ži- vágo”. Jiří Hlubůček, vydavatel “Našich hlasů” v Torontě a tiskař ZPRAV SVU, vydá tuto studii jako bezplatnou přílohu ke Zprávám SVU ke stému výročí Kanady, které se bude v létě oslavovat. SBORNÍK DRUHÉHO SJEZDU Sborník Druhého sjezdu SVU vyjde v nejbližší době. SVU má ujednání s nakladatelem, jimž se zavázalo odebrat 300 kopií pro své členy za sníženou cenu (.40 procent sleva). Je velmi důležité, aby SVU svůj závazek s nakladatelem dodržela, poněvadž nedodržení závazku by mohlo vážně ohrozit příští vydavatelské plány Společnosti. Redaktor Sborníku, M. Rechcígl ml. prosí autory, aby okamžitě vrátili korektury, aby se vydání Sborníku nezdrželo. ZÁZNAMY: Sjezd AAASS o nás. Druhý kongres American Association for the Advancement of Slavic Studies se konal ve Washingtonu od 30. HI. do 1. IV. Některé sjezdové přednášky a symposia se zabývaly přímo českými a slovenskými náměty. V. Holešovský referoval o hospodářských reformách v ČSSR. Roman Szporluk mluvil o politických — 28 — [pageend4]myšlenkách TGM. Josef Žáček věnoval svou přednášku Palackému, historikovi a státníku. Na programu byl také Stanley Z. Pech, který jako předseda Kanadského sdružení slavistu referoval o slovanských studiích v Kanadě. “Beneš mezi Washingtonem a Moskvou“, je titul předposledního díla pamětí dr. 'Ladislava Feierabenda z londýnské vlády. Několik desítek této knihy se dostalo do Československa __a spolupracovník ZPRÁV SVU má přímé informace z Čech i ze Slovenska, jakou tam kniha vyvolala senzaci, zejména mezi mladými historiky, kteří odvážně revidují postoj stalmistů k dr. Benešovi, londýnské vládě, k domácímu (nekomunistickému) odboji aitd. Kniha jde z ruky do ruky a bylo pořízeno již mnoho fotokopií a mikrofilmů. Kanadská vláda jmenovala podle amerického vzoru oO člennou vládní komisi pro tělesnou zdatnost. Jedním z členů tohoto poradního sboru je Jan Waldauf, náčelník Sokola v zahraničí. Prodaná nevěsta v Clevelandu bude hrána letos na podzim místní operní společností, jejíž předsedkyni je krajanka slečna Dorothy Hu- mloivá, vynikající pianistka, která již mnohokrát vystupovala na koncertech Clevelandské filharmonie pod vedením George Szella. Zatím je Prodaná nevěsta hlášena na tři představení, která ovšem mohou být opakována, bude-li mezi krajany dostatečný zájem. Sokol San Francisco uspořádal piředstaveení Smetanovy “Prodané nevěsty”, kterou nastudoval The Centra Costa Opera Workshop v Berkeley. Diriguje Scott Merrick. Kritiky premiéry tohoto představení asi před dvěma měsíci byly vesměs velmi příznivé. MASARYK DNEŠKU ..Kdo se podívá pozorněji na náš život veřejný, neuvidí pouze to slabošské žebráctvi, ale potká se s zvláštním typem intrikánů. Intrikánství toto otravuje však všecek náš pospolitý život - protože nedovedou být lvové, stávají se liškami, protož-e nedovedou být hrdinové, stávají se lokaji. "Česká otázka". Dvě české dívky zabírají sloupce amerického tisku, a to vesměs pochvalně. Především je to česká krajanka z Texasu Andrea Vodehnalo- vá, která je primabalerínou Národní baletní společnosti a cestuje s ní po Spojených státech. Washingtonské kritiky nadchla hlavně svým pojetím královny vil v Čajkovského Louskáčku i hlavní úlohou v Labutím jezeře od téhož skladatele. Druhá, která znamenitě representuje jméno svobodného Československa, je nedávná exulantka Jana Mrázková, krasobruslařská hvězda slavných revuí ICE CAPADES. Mrázková v těchto revuích vystupuje společně s Ajou Vrzáňovou-Zanovou a se sourozenci Otou a Marií Jelínkovými. Tedy hned čtyři Čechoslováci najednou. Naši recenzenti. Čtvrtletník Okla homské university Books Abroad přináší v posledním čísle (Vol. 41, No. 1, Winter 1967) posudky o českých a slovenských knihách z pera Beatrice H. Noscové a Rudolfa Šturma. O portugalské literatuře tu píše Jorge (František) Listopad. Větší část čísla zabírá symposium o nositelích Nobelovy ceny u různých národů. Je zde uveden i fakt, dnes už zapomenutý, že kandidáty Nobelovy ceny byli také Karel Čapek a Otakar Březina a že by byl patrně kandidován i Jaroslav Hašek, kdyby celé dílo o Švejkovi bylo vyšlo ještě za jeho života. — 29 — [pageend5]Washingtonská pracovní skupina SVU konala dne 1/. března i9o/ svou sestou přednášku v obuobi 1966-6/. Gen. tajemník SVU dr. v. K. Andic přednášel na téma "Hospodárske a sociální dúsiedky monopolu v ČSSR”. Přednášející podal vědecký rozbor pojmu verejnelio monopolu v individualistických systémech hospodářských a v kolek- tivistickém systému hospodářském v dnešním Č66R. Probral celou řadu hospodářských změn zavedených v CSSR po únoru 1948, cestou zákonů i administrační, a důsledky těchto změn; jako hlavní hospodářský a sociální důsledek uvedl zrušení lidských vztahů, které jsou důležitým a nezbytným činitelem v hospodářské činnosti společnosti. Přednáška dr. Andice byla přijata s opravdovým zájmem a souhlasem, pro věcné podání tématu. JZ. Zmínka o SVU v knize vydané v Praze. Irena Dubská, pracovnice ve Filosofickému ústavu ČSAV napsala knihu “Americký rok” vydanou v r. 1966. Na stránce 448 věnuje čtyři řádky SVU. “ . . . nelze pominouti otázku poválečné a poúnorové emigrace; je jí dnes jen na amerických universitách tolik, že mají zvláštní ■organisaci, “Czechoslovak Society of Arts and Sciences in America” s více než 700 členy.” Návštěva gen. tajemníka SVU dr. V. Andice ve Washingtonu, D.C. Po své přednášce dne 17. března 1967, o níž píšeme na jiném místě, dr. Andic podal obšírný výklad o současných ideových a organisač- ních úkolech SVU. Zmiňujeme se jen o některých důležitých bodech jeho výkladu. Zdůraznil, že publikační činnost je jedním z hlavních úkolů SVU od samého začátku Společnosti a bude v ní ještě s větším úsilím pokračováno. Zmínil se pochvalně o tom, jaký historicky důležitý materiál nashromáždila washingtonská pracovní skupina ve svých 26 přednáškách cyklu “Příspěvky k vývoji idey čs. státu v letech 1938- 1948” a vyslovil přesvědčení, že za redakce dr. Jaroslava Polacha dojde k publikaci těchto přednášek v jubilejním roce 1968. Sborník přednášek II. sjezdu SVU “Czechoslovakia Past and Present”, za redakce dr. Mil. Rechcígla ml. je již v tisku a vyjde ještě letos. Pro jubilejní rok 1968 chystá SVU vydání historického sborníku “Czechoslovakia 1918- 1968” za redakce dr. Jindřicha Kučery z Brown university. Připravuje se již publikace přednášek Ill. sjezdu SVU. Čtvrtý sjezd se bude ko- nati v roce 1968 ve Washingtonu, D. C. Vědeckým tajemníkem sjezdu bude dr. Andrej Eliáš z Washingtonu a technickou organisaci sjezdu bude pověřena washingtonská pracovní skupina. Dr. Andic se dále zmínil o skutečnosti, že v rámci Československo-americké kulturní výměny bude přicházeti z Československa značný počet vědců a odborníků a že od případu k případu může dojiti ke styku SVU s těmito vědci, na bási vědecké ovšem. Po výkladu dr. Andice byla čilá diskuse a mezi jiným byl podán zajímavý dotaz o zapojení čs. studujícího dorostu do rámce činnosti SVU. Dr. Andic odpověděl, že touto o- tázkou se předsednictvo SVU nedávno zabývalo a bylo zásadně rozhodnuto připravovali uskutečnění tohoto projektu. V sobotu 18. března se dr. Andic zúčastnil pracovní schůze washingtonské skupiny, kde se podrobněji seznámil s činností a plány skupiny a na četné dotazy podal informace o různých otázkách týkajících se činnosti a plánů ústředí SVU. Téhož dne večer v sobotu dne 18. března byl dr. Andic hostem na večírku, který na jeho počest uspořádal arch. Emil Royco a jeho paní, kde v přátelském prostředí četní členo— 30 — [pageend6]vé SVU si mohli pohovořiti s gen. tajemníkem SVU. Návštěva dr. An- dice přinesla prohloubení styků skupiny s ústředím, za což mu byl všeobecně vysloven upřímný dík. - J. Z. Sborník “Jahrbuecher fuer Geschichte Osteuropas”, leden 1967, při nesl informativní povšechnou zprávu o činnosti SVU, o dosavadních třech vědeckých sjezdech, o knize “The Czechoslovak Contribution to World Culture” a chystané knize “Czechoslovakia Past and Present” a zmiňuje se, že čtvrtý Sjezd SVU bu-de v roce 1968. Jiří Gibian sepsal a Cornellova u- .niversita vydala Soviet Russian literature in English; a checklist bibliography. Je to výběrový soupis anglických překladů z rusko-sovět- ské literatury a seznam článků a knih v angličtině věnovaných této literatuře. Jednotlivé tituly v bilio- grafii uvedené jsou opatřeny krátkým posudkem. Prof. Gibián, rodák z Prahy, je autorem několika studií o současném sovětském písemnictví. Češi jsou všude. A Slováci taky, jak se znovu přesvědčujeme, listujíce v seznamu autorů, kteří se podílejí na sepsání dvou velkých bibliografií, týkajících se Středo-vý- chodní Evropy a Balkánu. Vydá je roku 1968 American Council of Learned Societies se Social Science Research Council za vrchní redakce Pavla Hereckého. Čeští a slovenští vědečtí pracovníci (Andrew Eliáš, Jan Hajda, Alexander Mittelmann, Otakar Odložilík, Jaroslav Pelikán, Miloslav Rechcígl ml. Rudolf Šturm, Eduard Táborský atd.) tu zpracovávají nejen oddíl “Czechoslovakia”, což je samozřejmé, ale několik našich lidí se uplatňuje i v jiných oddílech tohoto významného projektu. Namátkou citujeme Vladimíra Slámečku, Stanley Pecha, Josefa Brožka, Zdenka Salz- manna a znovu dr. Eliáše, s omluvou tem, které jsme snad přehlédli. Kanaassa slavistika, 'lorontská universita vydala pořadím už osmý svazek Canadian Slavonic Papers (19ö6, 277 str.). Zajímavá je tam zejména úvodní studie Canada and Eastern Europe z pera H. Gordona Skillinga. Ze členů SVU přispěli do sborníku dr. Jan Gellner a prof. Ivo Moravčík. Čs. akademie věd, Slovenská akadémia vied, vysoké školy ČSSR atd. jsou předmětem knihy, kterou právě vydala Columbia University Press (Directory of Selected Research Institutes in Eastern Europe, 1967, 400 p.) Vedle čs. ústavů jsou zde zachyceny také instituce bulharské, maďarské, polské, rumunské a jugoslávské. U každého ústavu jsou uvedena jména vedoucích funkcionářů, popsána jednotlivá oddělení, obory činnosti a publikace, jež ten který ústav vydává. Kniha stojí bohužel 12 dolarů. Under Pressure. To je název knihy A. Alvareze, jejíž podtitul zní: The Writer in Society; Eastern Europe and the U. S. A. Vyšla ve statisícovém kapesním vydání v nakladatelství Penguin Books, Baltimore, Maryland. V kapitole “Czechoslovakia”, založené na citátech z Aloyse Skoumala, Jana Wericha, Otakara Vočadla, Františka Vrby atd. (a na rozhovorech s nimi), se autor snaží zachytit “the tone of the country”, jak praví v úvodní poznámce. Další kapitoly jsou věnovány Polsku, Maďarsku a Jugoslávii a postavení intelektuálů v USA. Nová Východní Evropa. Newyorské nakladatelství Praeger vydalo knihu J. F. Browna: The new Eastern Europe; the Khruschev era and after (1966, 306 str.)’. Několik desítek stran je v ní věnováno českému a slovenskému písemnictví, — 31 — [pageend7]politickému vývoji a věcem hospodářským. Publikace je doplněna statistickými tabulkami, seznamem vládních a stranických činitelů a bibliografickými poznámkami. Doktoři o ČSSR. Jde většinou o doktory filosofie, politických věd a národního hospodářství, kteří píší své doktorské dizertace na amerických, kanadských a anglických kolejích a universitách stále častěji o českých a slovenských věcech. V posledním čísle Slavic Review (Vol. XXV, No. 4j je jich uvedeno jen z nedávné doby na půl tuctu. Tak Thomas Kubicek prezentoval na Universitě de Montréal thézi “The Concept of State in Soviet Civilization 'with Emphasis on Czech, Slovak and Russian Sources”. Barbara W. Jancar psala o “The Twenty-Second Congress and the All-People’s State in Czechoslovakia” (Columbia Univ.)’ “National Committees in Bohemia and Moravia, 1945-1948” bylo tématem Bohuslava B. Kymličky (Columbia Univ.)’, Dizertace Willy Procházky se zabývala satirou v Haškově Švejkovi (New York U.), Stanley B. Winters ve své práci (Rutgers U.)1 zkoumal počátky politické kariéry Karla Kramáře. Několik dalších dizertací se týká ČSSR nepřímo, obvykle v souvislosti s Německem nebo Sovětským svazem. — (Doktoráty v USA, Kanadě a Anglii zhruba odpovídají —• s výjim- taci v ČSSR.) Dr. Alexej B. .Bořkovec z Entomology Research Division U.S. De partment of Agriculture, Washing- ton, D. C. vydal v naklatelství Interscience Publishers- John Wiley and Sons, New York, London, Sydney knihu “Insect Chemoste- rilants” 1966, str. 143. ČSA STŘEŽÍ VAŠI BUDOUCNOST Někteří lidé když slyší o životním pojištění, odpoví ihned, že žádné nepotřebují, že v ně nevěří, nebo, že své úspory mohou lépe a výhodněji investovat. Takovou jednostrannou odpověď si prakticky nemůže dovolit nikdo z nás a nejméně živitel rodiny. Dokazatelné zkušenosti potvrzují, že prá. vě ti v životní pojištění “nevěřící”, stávají ße obyčejně “věřícími”, když už je příliš pozdě. Kolik tak zvaných “zkušených” investorů ztratilo poslední cent ve svých investicích, kolik tak zvaných ‘pojištěných” spořitelen bylo zavřeno a vkladatel musil v obavách če. nelitoval, že si zakoupil její bratrské životní pojištění. Otážeme-li se hami sebe zda si dnes někdo může dovolit bez životního pojištění býti, zdravý rozum za nás odpoví, že NI. KDO. Proto jednota ČSA dnes sdružuje ve svých řadách desetitisíce spokojených členů, kteří v její bratrské životní pojištění nejen věří, ale denně se o jeho výhodách přesvědčují. V ČSA nejen, že nic neriskujete, ale naopak, proti největšímu risiku, které ohrožuje každého z nás, to jest nenadálé smrti — jisté stoprocentně pojištěni jejím osvědčeným pojištěním. ČSA má zastoupení ve většině států Unie. Její adresa je: ČSA, 2138 So. 61st Court, Cicero, Illinois — 60650, kde zkušený personál jest připraven podati vám ústně či písemně veškeré informace. V jednotě ČSA budete šťastni a spokojeni. ČSA. 2138 SO. 61st COURT, CICERO, ILLINOIS - 60650. ZPRÁVY SVU, CSASA News. Official organ of the Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA. - Published monthly except July and August. - Editor: Josef Cermák. Contributing Editors: P. Felix Mikula, F. C. štěrba. - Printed by Litera Printing Co., Subscription for non-membres: $3.00 per year. [pageend8]