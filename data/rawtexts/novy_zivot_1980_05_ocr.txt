ž iv o t Z OBSAHU Jan Pavel II.: Kříž — znamení pádu i obnovy člověka • Zlámal: Národní význam Jana Nepomuckého • Špidlík: Maria a církev • Medek: Nové protikřesťanské tendence v CSSR • Ovečka: 30 let Cyrilometodějské ligy a Křesťanské akademie # Renč: Fialky pro maminku • Jawieň-Fuchsová: Píseň o jasné vodě • Benáček: Diskuse o násilném potratu v Německu • Pavlová: Svátek práce • Z dopisů • Naše povídka: Šebor, Arcibiskup ROČNÍK XXXII. RIM . KVETEN 1980 [pageend1]MESICNÍk CYRILOMETODĚJSKÉ LIGY PRO KULTURU A ŽIVOT Z VIRY * VYDÁVÁ KŘESŤANSKÁ AKADEMIE V ŘÍME * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE 1, 00193 ROMA, ITALIA * Řídl redakční kruh * PŘÍSPĚVKY NA TISK a náš tiskový fond možno poslat: v Itálii: pošt. slož. C.c.post. 38118006 Accademia Cristiana, Via délia Conciliazione 1, 00193 Roma (617), s pozn. NŽ 1980 * Anglie: osobně nebo šekem na adresu: Velehrad, 22 Ladbroke Square, London W. 11 3 NA (pro NŽ) * Dánsko, Norsko, Švédsko: na Postgirokonto 78 38 86-5při Svenska Postbanken, znějící na: Pastor Georg Engelhart, Gamla Nissastigen 65, S-31300 Oskarstrom. * Francie : pošt. složenkou na konto : C.C.P. Paris 201 38 63M na jméno Mission Catholique Tchèque, 35 rue de Sèvres, 75006 Paris. * Německo: pošt. složenkou na konto: München 1512 83 na jméno Karl Fort, München. * Švýcarsko: pošt. složenkou na konto: Luzem 60417 86 na jméno P. Jan Birka Luzem. * Holandsko: poštovní složenkou (stortingskaart) na konto č. 3527504, na jméno: F. Pindak, Prinsenbeek. * Kanada: Zemská CML (Václav Vostřez, Box 541 Main P. O., Hamilton, Ont.), nebo Czech Jesuit Fathers (Rev. B. Janíček, S.J.), 4605 West Broadway, Montréal 28, P, Que. H4B 2A7. * USA: Rev. Louis Vyoral, S.D.B., 148 Main Street, New Rochelle, N.Y. 10802. * Austrálie: Fr. Peter Eliáš, Catholic Presbytery, 36, Cheltenham Road, Croydon NSW 2132. Vždy s pozn.: NŽ 1980. VITA NUOVA. - Mensile. * Autorizzazione Tribunale Roma N. 3779 del 15-3-1954. * Direttore Responsabile: P. Vincenzo Insolera SJ. zivot SVATEK PRAČE Ora et labora »Jsou to darmochlebové, budižkničemu. Vymlouvají se, že musí uctívat Boha, jen aby nemuseli pracovat. Zatěžte je větší námahou...« I když v tomto případě Israeliti, jak čteme v Exodu, toho svého Boha skutečně uctít měli, on faraón byl přece jen psycholog. Bůh může být vhodnou záminkou pro ledacos. Neviditelný, snáze se na něj vše svalí. A právě modlitba je prostředím, kde toto nebezpečí číhá nejožehavěji. Člověk nemá tolik sil, aby se neustále zdržoval ve vyšších sférách, jak čteme v jednom kanti- ku — attenuati šunt oculi mei suspicien- tes in excelsum. Přesáhnout se vyžaduje určité vypjetí a člověk se přesahuje jen lidskými silami, které tíhnou k zemi a které se spotřebovávají. Může se stát, že v jistém okamžiku zakotví v prázdnu a při tom lelkování v Bohu začne lelkovat doopravdy či lelkovat v sobě. A to sv. Benedikt věděl. »Zahálka je matka hříchu a proto v jistých hodinách ať se mniši modlí, v jiných zase ať pracují«, učinil velmi dobrý a zdařilý kompromis. I z hlediska psychologického. Nejde tu jen o to, že nemáme síly pro nebe, ale naše lidství má také jisté energie pro zemi, které musí ze sebe vydat, aby se jak udrželo v psychofyzické rovnováze, tak projevilo navenek tvůrčí činností, která jde v patách stvořitelského zákroku samotného Boha. Energie jakkoli přízemní, či energie talentů, či energie lásky, jimiž se člověk snoubí se zemí, i když koření svým bytím v Bohu. Ale práce? Když svátek tak svátek. Zamyslili jsme se však někdy, co to vůbec TOMÁŠ ŠPIDL1K M A R I A A C Í R K E V Titul » Maria — Matka církve « se může zdát nový. Polští biskupové se na II. Vat. sněmu přičinili o to, aby se mu dostalo úředního potvrzení. Ale v mario- logii, jak poznamenává VI. Losský, úřední církev následuje jenom to, v čem ji křesťanský lid už dávno předešel. Dá se říci, že jsou všecka mariánská dogmata typicky církevní, z víry církve. Mariánská úcta tedy vyrostla z kořenů církve, proto na ní lid tolik lpí. Ale v tradici se stala současně Maria symbolem církve samé. Víme, že si to těžko dovedou představit ti, kdo mají na mysli jenom právní instituce, rozdělení na diecéze, vatikánské úřady. Vzpomínáme si sice, jak na mariologickém kongresu v Římě, už před vícero lety, hájil jeden nadšený jurista, že je Panna Maria patronkou kanonického práva, protože je ochránkyní církve. Potlesk byl velký, protože v nudné atmosféře kongresů každá taková perlička potěší. Víme ovšem, že je církev v hloubce bytí něco daleko víc než jenom právní struktura. Je to lidstvo, které je pod vlivem Ducha sv. Světci jsou ti, kteří mají jeho milost. Kněží jsou ti, kteří silou Ducha sv. odpouštějí hříchy, oživují svátostmi mystické tělo Kristovo. Maria z Ducha sv. počala a zrodila Krista, dala Bohu Slovu lidskou podobu. Církev dává lidskou podobu a strukturu Duchu sv. Tuto podobnost Bohorodičky s církví vyčteme i ve známých typech mariánských obrazů. Jeden z nejstarších, připisovaný legendárně sv. Lukáši, se jmenuje řecký Hodigitria, Ukazovatelka cesty. Na levé ruce drží vtěleného Božího Syna, který žehná a pravou rukou na něj ukazuje, jako by chtěla říci: On je cesta, pravda a život (sr. Jn 14,6). Toho typu je i obraz Panny Marie Sněžné v Římě, kterým je inspirována i velehradská Matka jednoty. (pokračuje na str. 80) 78 [pageend2]JAN PAVEL II. LIDSKÁ PRAČE K R Á LO VN O V E S M ÍR U Lidská práce je něco, co vyvyšuje a oslavuje tvůrčí schopnosti člověka. Práce je dědictvím člověka, a to už od jeho začátků. Kniha Genesis nám vypráví, že sám Bůh pověřil člověka, aby rozvíjel zemi, aby vládl všem nižším tvorům (viz Gn 1,28); » práce je základní složkou života člověka na zemi, « řekl jsem už dělníkům svým krajanům v Polsku; » pro člověka práce má nejen význam technický, ale též etický, mravní. Můžeme říci, že člověk si podrobuje zemi, když on sám, svým chováním, se stává jejím pánem, a ne otrokem, a podobně také když se stává pánem a ne otrokem práce. Práce má pomáhat člověku, aby se stal lepším, duševně zralejším, odpovědnějším, tak aby mohl uskutečnit svůj úkol na zem i« (6 června 1979). Práce má pomáhat člověku, aby se stal více člověkem. I se svou námahou, jednotvárností, s jistou donuceností, s níž člověk práci vykonává — a v tom můžeme vidět následky dědičného hříchu — práce je darem Boha člověku, a dal mu ji už před hříchem, aby jejím prostřednictvím povznášel vesmír a ho zdokonaloval, aby naplňoval osobnost a aby spolupracoval s jeho, Božím stvořitelským dílem. Námaha, spojená s prací, přidružuje člověka k výkupné hodnotě Kristova kříže; a dí- váme-li se na ni pohledem celého evangelia, pak se stává nástrojem k službě bratřím, k vzájemné spolupráci, k vzájemnému zdokonalování už za tohoto pozemského života; jedním slovem: stává se projevem lásky v rámci jediné lásky ke Kristu, která nás má vést k tomu, abychom hledali dobro jeden druhého, abychom nesli břímě jeden druhého (viz 2 K or 5,14; Gal 6,2). Zde je pozitivní hodnota práce a světa práce. A je to hodnota vznešená, krásná. Jestliže ji vyjadřuji mluvou evangelia — mluvím k vám přece jako vyslanec Kristův — , je to proto, že jsem přesvědčen, že stran vznešenosti, důstojnosti lidské práce se můžeme shodnout s každým člověkem, který opravdu hledá všechny stránky lidské skutečnosti a který se vší pokorou upřímně hledá pravou důstojnost člověka; můžeme se tedy v tomto bodě setkat se všemi. Nechť tedy práce nikdy není ke škodě člověka. Z tolika stran se dnes uznává, že technický pokrok nebyl provázen patřičným ohledem na člověka. Technika, třebas obdivuhodná, máme-li na mysli vše to, čeho vydobyla, často ochudila člověka po jeho lidské stránce, tím že ho zbavila jeho bohatství vnitřního, duchovního, tím že v něm udusila cit pro pravé, vyšší hodnoty. Je tedy nutné vrátit prvenství duchovní stránce. Církev vyzývá, aby se uchovala správná stupnice hodnot. Slavné heslo benediktinské » Modli se a pracuj! « nechť je pro vás neodlučitelným zdrojem pravé moudrosti, bezpečné rovnováhy, lidské dokonalosti: modlitba nechť dá křídla práci, posvětí úmysl, s níž ji konáme, brání ji před nebezpečím otupění a nedbalosti; práce nechť pomáhá odhalit po únavě osvěžující sílu setkání Ty, kterou Pán měl před počátkem díla co píseň v srdci ustanovenu! Než moře vzdul, již zrozena jsi byla, než tryskly první trylky pramenů. Ty, kterou zdobí náhrdelník světů (jak maličký jsme my v něm korálek!) ty, kterou sklání náhrdelník květů nad jednu hvězdu, záhon fialek, nad domov nehostinný jako Betlém, nad domov pevný jako Golgota! Jež rouno kosmu pročesáváš světlem, až do nejzazších temnot rozžatá, Oroduj za nás ať oslnivým chaosem {ach, slepí!) nejtišší rukou dáváme se vést, když jako světlo za slzou se třepí do stále nových, stále bližMch hvězd; ať v jejich vířeni se rozpomenem: čím jdeme dál, tím vracíme se blíž; ať spatříme — jak kostru pod rentgenem - to, na čem světy trvají: bod-kříž, to lůžko lásky, které nesem v sobě. Pro lásku Boží, ty ho s námi nes! A pochovej nás v životě, ne v hrobě! V království světla! Dnes! I dnes! Už dnes! Václav Renč Ze sbírky »Sluncem oděná«, kterou vydala KA v Římě. ta práce je? Ona je také práce a práce. Některá se jmenuje dřina, jiná je hračkou, třetí zábavou, čtvrtá vášní, pátá obživou, šestá výdělkem, sedmá skutkem bratrské lásky. A každá je jiná. Vzpomínám si na prvomájové průvody. Něco na nich skutečně bylo. Aspoň vyjádření toho, jaký vztah má jedinec ke své práci. S na- pjetím jsme vždy vyhlíželi alegorické vozy, hlavně ten z divadla nebo z poživatin, seřazené útvary dělníků všech oborů nás nezajímaly, byli takoví nezáživní, jako by to nebyl jejich svátek. Ale divadelníci, panečku, nebo i děti, které se předháněly v květinových dekoracích, aby vzdaly hold něčemu, co bud’ neznaly (vzhledem k udřeným strojařům) či znaly z jiné, slavnostnější stránky. Co obličej, co valník, to práce. Adam pracoval před svým hříchem a po hříchu byl znovu odsouzen k práci. Mnohým se vyčítá, že se lopotí a nemuseli by. I oni pracují. Třetím, když mají dlouhou chvíli, se navrhne, aby se něčím zabavili. Nějakou prací. A další se od své práce nezvednou, i noc nad ní stráví, pokud ji nepřehlédnou zálibným pohledem. 79 [pageend3]A sotva kdo jmenuje prací přesčas u lůžka nemocného. Tu se jí dá název: láska či oběť. Ale znovu je to jen práce. Když jsem byla malá, hrozně mě divilo, jak se ti dospělí mohou kolikrát celá odpoledne, když se vrátí z práce, ještě šprtat na kousku záhonku před panelákem, hrbit si záda, dělat puchýře pro dvě macešky. Snad právě tam zůstal odlesk Adamovy práce, záliby v ráji. A člověk si to ani neuvědomuje, ale nakonec tomu propadne i on. Tak jako já, která se dnes šprtám v hlíně a cítím se při tom jako v ráji. Ona ta práce se zemí má něco do sebe, jsi-li měštěnín či bodrý venkovan. Hříchem se to, co bylo kratochvílí, stalo údělem. »V potu tváře si budeš vydobývat svůj chléb.« Práce tedy člověka živí, jakkoli je trestem za jeho ambice samostatnosti. I to Benedikt věděl: »Tehdy teprve jste skutečně mnichy, živíte-li se prací svých rukou.« Na rozdíl od poustevníků, kteří v rytmu žalmů a jiných slov Písma splétali ve svých celách košíky či provázky, jen aby byli něčím zaměstnaní, Benedikt vidí význam i v oné lopotě na poli, která podle dřívějších zbožných mínění byla nejen zbytečnou, ba naopak ohrožovala a vzdalovala kontemplaci. Ale i mnich je člověk jako každý jiný, i on se musí kajícně a pokorně zhostit svého údělu o namáhavou starost o svůj každodenní chléb. A díky onomu kajícímu duchu, mnoho evropských i mimo evropských krajin vděčí za svou spásonosnou vegetaci právě lidem, kteří v jistých hodinách se musí živit prací svých rukou. Jen kdyby ona práce znovu nezdegene- rovala, a využívajíc lidské slabosti nezřízené touhy po majetku, se z toho, co bylo pokáním za hřích, nestala prostředkem k dalšímu hříchu. Z jistých hodin se stane celý čas, záliba i kajícnost vezmou za své. A svátek práce člověk oslaví tím, že počítá, kolik prodělal. I tento koutek Benedikt prohlédl: »Prodávejte své zboží o něco levněji než ostatní lidé, aby se ve všem oslavil Bůh.« Ona je vášní i práce, kterou se zaměstnáváme, nakolik plodíme. I ona je povinností, i ona se do jisté míry vymyká z času. Dáváme ze sebe víc než pot, víc než pohyb svalů. Propůjčujeme se Bohu, který si slouží našich rukou, slov, hlasu, aby se vypověděl, vyobrazil, vtělil, odhalil. Práce, která je projevem, volnou cestou toho nejnemateriálnějšího bytí jako je Duch sv., účastí na stvořitelském díle Boha a zároveň i na samotné Boží existenci, která je pohyb, čin, působení. Dar, ( pokračuje ze str. 78) I církev má tuto funkci: ukazovat lidem Krista, který je cesta, pravda a život. Je »znam ením mezi národy«. Ukazuje Ježíše svým učením, svými dokumenty, spisy. Ideální by ovšem bylo, kdyby jej ukazovala i svým životem jako Maria. Proto je Matka Boží nedostižný příklad kněžím, biskupům. Laici se ovšem nevylučují. I oni jsou církev, i oni tedy m ají funkci ukazovat na Krista dětem, bližním, slovy i skutky. Legendárního původu je také obraz, který se dodnes vyskytuje na křesťanském východě. Spojuje se se svátkem uvedení Panny Marie do chrámu. Podle apokryfních vypravování přivedli sv. Joachim a sv. Anna Marii jako děvčátko do chrámu, aby ji tam zasvětili službě svátého místa. Nemělo to být ostatně ani daleko, protože jerusalemská tradice ukazuje dnes kostel sv. Anny, který by měl stát na místě jejího domu, docela nedaleko od místa chrámu. V biblické souvislosti si sice nedovedeme dobře představit, co by malé děvče v chrámu dělalo. Ale ikona, která odpovídá apokryfům, má příhodnou odpověď. Maria tkala a vyšívala chrámovou oponu, která zahalovala svatostánek. Na některých obrazech zvěstování ji anděl přistihne právě při této typicky dívčí práci. Jde ovšem o legendu. Ale staré legendy vznikaly z nutnosti vyjádřit symbolicky dogmatické pravdy. Chrámová opona zahalovala svaté místo, které si zvolil za svůj příbytek na zemi Hospodin Bůh nebeských zástupů. Origenes vysvětluje chrámovou oponu symbolicky jako Tělo Krista, které zahalovalo a přitom bylo příbytek jeho božství. Ježíšův obličej byl lidský, ale za ním se skrýval pohled Boha samého. Malé děvče Maria, která podle apokryfů tká a vyšívá chrámovou oponu, je symbol té, která má brzy nato tkát lidské tělo Božímu slovu. Dnes pak, jak věříme. Duch Boží má svůj příbytek mezi námi. Církev je opona, která jej zahaluje. Všecko, co tu vidíme, je lidské: papež je člověk, biskupové, kněží i laici jsou lidé, lidské formy má liturgie, lidské jsou struktury právní a administrační. Ale za nimi, jako za oponou, cítíme přítomnost Ducha sv. Jaká je tato Boží přítomnost? Je pravá. Ale přesto není úplná. Kdyby byla úplná, zablýskla by v plné slávě tak, jak to bude na konci věků. Občas se setkáváme se svátými, o kterých se dá říci, že kdo se setkal s nimi, setkal se s Kristem. Ale v denním životě jsme daleko od ideálu. Duch sv. působí, když kněz na oltáři proměňuje chleba a víno v tělo a krev Páně. Ale není vždycky z Ducha sv. to, co kněz v denním životě mluví a jak jedná. Děti m ají poslouchat rodiče a vidět v s Bohem, při němž člověk nalézá znovu celou svou pravou vznešenou velikost. » Ora et labora «, i ty, město Turíne, modli se na pracuj! K občanům města Turína 13. dubna 1980 80 [pageend4]nich obraz Boha samého. Vtipně však prohodil rozumný dospělý syn, který vedl opilého otce domů: » To si, Pane Bože, ten svůj obraz dáváš někdy nepovedeně malovat. « Tato žertovná poznámka vyjadřuje jak pietní shovívavost ke slabosti otcově, tak i hlubokou dogmatickou pravdu. Boží obraz v církvi, tj. v konkrétních lidech, skutečně je, ale je nedokreslený, neúplný, ne- vyčištěný. Teologé říkají, že církev má Ducha sv. jen ve formě neustálého vzývání, epiklese, modlitby, aby přišel a doplňoval to, nač nám síly nestačí. Není proto divu, že viděli symbol církve i v obrazu Panny Marie, kterému Slované říkají »znam enie«. Představuje Bohorodičku modlící se s rozpjatýma rukama, typu » orans « známého z katakomb, a na prsou má v disku, kotouči, paténě, podobu stejně se modlícího Krista. Modlí se tedy spolu s Kristem, aby sestoupil Duch sv. na církev, zdokonalil ji, očistil, posvětil, posílil. Mariina modlitba je silná. Teologové nazývají Bohorodičku omnipotentia orans, modlící se všemohoucnost. Starý titul nazývá Marii » záštita křesťanského lidu« a jedna z nej starších mariánských modliteb, dochovaná na egyptském papyru, je » Pod ochranu tvou se utíkáme, svátá Boží Rodičko«. Ve slovanském východním obřadu se slaví zvláštní svátek »p o k ro v «, spojený s obrazem stejného jména. Panna Maria svým pláštěm pokrývá všecky, kteří se pod něj uchylují. Na starých obrazech Nanebevstoupení Pána stojí Maria uprostřed apoštolů a andělů, s rukama zdviženýma k modlitbě. Je to obraz církve, která svolává příchod Ducha sv. Při zvěstování podle ikonografické tradice přistihl anděl Marii při modlitbě a zvěstoval příchod Ducha sv. k ní, aby zrodila Krista. Nyní, při Nanebevstoupení, se Maria modlí za příchod Ducha sv. do celé církve, aby i církev svým způsobem zrodila Kristovo mystické tělo v dějinách věků. Jako je silná modlitba Mariina, tak je silná i modlitba celé církve a modlitba těch, kdo se jménem celé církve modlí. Spojitost Marie s církví je také na byzantském typu obrazů, kterým dali jméno »M ariin m ajestát«. Bohoro- dička sedí na trůně jako císařovna a na kolenou drží dítě Ježíše. Je na trůně, ale sama slouží jako trůn svému synu. Mívá nad hlavou nápis: » širší než nebesa«. Šalomounova modlitba při zasvěcení chrámu mluví o tom, že Boha nemohou obsáhnout nebesa nebes (1 Král. 8,27). Tu sedí Bůh na klíně Mariině, je tedy, obrazně řečeno, »širší než nebesa«. I církev svým způsobem sedí na trůnu: ne, aby měla lidskou vládu, ale aby držela na kolenou Krista, který má nebe i zemi ve své moci. Z podobnosti Marie s církví plynou důsledky i pro náš duchovní život. Každý z nás je církev v malém, kámen v budově chrámu. To, co jsme doposud řekli, platí i o nás: i skrze nás, v našem prostředí se má Kristus zrodit, máme ho nést a ukazovat světu, ve kterém žijeme. V tom je křesťan »širší než nebe«. který je třeba jak využít jako talent, tak i oslavit; dar, který je projevem lásky. Na rozdíl od pozdější interpretace Benediktovy Řehole ze strany několika stoupenců přísnější askeze, kteří vedli k vytvoření větve cisterciáků a propagovali výhradně práci na poli, v Benediktově pojetí práce je zastoupeno vše, i rýč, i štětec i pero. Odtud také evropská civilizace, myšlení, umění, kultura vděčí za svůj vznik mnohostrannému působení benediktinského řádu. Benediktova práce je tedy mimo svou oduševnělost úzce spjata s časem. Nejdřív byl čas a ten je jí vyplněn, posvěcen. A naopak zpětně čas jí dává na ceně a také ji posvěcuje. Když nám někdo něco udělá za pět minut, buď nám to lahodí, že si pospíšil či měl nápad, nebo nás to také urazí, že to jednoduše odbyl. Když se však nám dostane do rukou dílo, jemuž se skutečně věnoval čas, můžeme jím rovněž pohrdnout, nakolik se jeho autor loudal, ale častěji si ho vážíme, protože je to dílo času. Díla posvěcená časem jsou jedinečná, jsou originální, nejsou na sérii. Nespěchá se, má čas vložit do díla lásku, srdce. Tak jako lidé, které také Bůh netvoří na série a proto jsou tak vzácní. » Byl to čas, který jsi věnoval své růži, jenž způsobil, že je ti tak drahá, nezaměnitelná, » říká Saint Ex- supéry. A taková práce, to je vždy svátek. Zuzana Pavlová M ODLITBA M RAVENCE Pane, to je bezpráví. Sháním pořád zásoby pečlivě je ukládám... copak nemám právo užívat trochu plodů své práce a nemuset jen přihlížet jak nějaký cvrkající tulák vykrádá mé spíže. Víš, něco na Tvé spravedlnosti moc nechápu. Copak by se nedalo prověřit? Smím-li se odvážit, tak bych dal i radu. Já ještě nikomu nebyl na obtíž a docela slušně se protloukám — i když se nechci chlubit... a tu má jeden k takové nenapravitelné lehkomyslnosti jistých lidí znovu a znovu říkat amen? Carmen Bernos de Gasztold Přel. Josef Koláček 81 [pageend5]b . z l a m a l NÁRODNÍ VÝZNAM JANA NEPOMUCKÉHO České národní obrození nezačínalo teprve v osvícenství, jak se do nedávná předpokládalo, nýbrž o sto let dříve, v tak zvaném barokním církevním patriotismu. Jeho obsahem bylo katolictví a vlastenectví. Barokní doba vzrušeného náboženského cítění měla totiž protějšek v citovém přilnutí k zemi, domovu, vlasti, k jejímu lidu, jazyku a dějinám. Byly to první uvědomělé kořínky národního obrození. České obrození nebylo ovšem výjimečným zjevem, také jiné evropské národy se nacio- nálně probouzely, avšak případ českého národa byl zvláštní, protože hrob, z něhož povstával, byl hodně hluboký, takřka beznadějný, jak dosvědčuje Bohuslav Balbín. — Tím politickým hrobem byla Bílá Hora a třicetiletá válka. Do země se nahrnulo mnoho cizí generálské šlechty, která neměla — s několika málo výjimkami — k této zemi téměř jiného vztahu než hospodářský a vykořisťovatelský. Vždyť namnoze neznala ani řeč lidu, nepoznala a neprožila jeho dějiny, onu slavnou minulost českého království. — A tam kdesi na dně těchto pobělohorských poměrů vyrůstal cit bolesti nad tímto úpadkem vlasti, budila se soustrast s ubohou zemí a současně se ozývalo první volání po znovuvzkříšení národa. Kdo byli ti muži, kteří pozvedali první hlasy protestu proti stávajícím poměrům — známe jejich jména? Bylo to jen několik českých šlechticů a vladyků, např. Černínové z Chudenic, ale v daleko větší míře se na stranu vlastenců postavilo české kněžstvo. Kdo by neznal ono čtyřhvězdí pražských historiků: Bohuslava Balbína, vladyku z Vorličné, (16211688), Tomáše Pěšinu z Čechorodu (1629-1680), Jiřího Crugeria (Krugera, f 1671), a světícího biskupa Jana Hynka Dlouhoveského z Dlouhé Vsi (1638-1701). K nim třeba připočítat dva současné pražské arcibiskupy: Matouše Ferdinanda Sobka z Bílenberka, Moravana z Rajhradu, a Jana Bedřicha hr. z Valdštejna, kromě řady kněžských i laických překladatelů, svato- pisců, básníků, dramatiků, jazykovědců, jako byl Šteyer, Bridel, Kadlinský, Chanovský, bratří Tannerové, Drachovský, Kolčava, Konstanc, Jandýt, Rosa, Edelbert, Bolelucký, Bartys.1 1 Svatojanské kázání P. Matěje Bartyse, člena (Josefem II. později zrušené klášterní komunity) řádu Cisterciáků na posv. Velehradě na Moravě a profesora teologie v Praze, pronesené r. 1729, vydal pod názvem PRAHA-ROZKOŠE ZAHRADA jako jubilejní tisk k 250. výročí kanonizace sv. Jana Nepomuckého r. 1979 » Stojanov« (PB 8171, Rotterdam). — »Z Bar- A co Morava? Spala? Nespala. V témž duchu národněobrozenském zde působí velehradský cisterciák Kristián Bohumír Hirschmentzel z Frýdku (1638-1703), Valentin Bernard Jestřáb- ský z Ostravy, farář ve Veverské Bítýšce ( 16301719), a nej zasloužilejší z nich Jan Jiří Ignác Středovský, rodák z Brumova, farář v Pavlovicích u Přerova (1679-1713). Moravané byli ovšem i Matěj Benedikt Bolelucký z Kroměříže a Matěj Bartys z Uher. Hradiště, působící v Praze. Osobnosti, ve kterých se náboženský a vlastenecký cit ideálně soustřeďoval, byli čeští světci: Václav, Vojtěch, Prokop, Ludmila. K nim přidala právě barokní doba i oba slovanské věrozvěsty Cyrila a Metoděje, a v kolektě votivní mše k českým patronům z r. 1668 je postavila dokonce na první místo. Úmyslem vlastenců bylo, aby tito čeští svati pronikli do celého křesťanského světa, aby s jejich jmény byly české země oslaveny jak nábožensky, tak národně. Podařilo se to jedině u sv. Václava, jehož svátek byl r. 1670 — na přímluvu císaře Leopolda I. (jeden z jeho synů byl pokřtěn na jméno Václav) — přijat do liturgického kalendáře celé církve. Naproti tomu neměla úspěch žádost českých minoritů a františkánů v Rimě, aby Anežka Přemyslovna byla prohlášena za blahoslavenou. V olomouckém konzi- storním archivu jsem našel připiš pražského arcibiskupa Sobka olomouckému biskupu Karlu II. Lichtenštejnovi s žádostí, aby se i Morava toho r. 1670 připojila k radosti Čech a oslavila sv. Václava. Biskup Lichtenštejn odpověděl kladně. To však tehdejším českým vlastencům nestačilo. Toužili po nových světcích, aby se české jméno znovu zaskvělo na obloze církve a s ním i sláva české vlasti, která podle Balbína trpěla » zlou pověstí«. A tak se pozornost a úsilí začalo upínat na gotického mučedníka Jana z Pomuku či Nepomuku. Pokusy o jeho blahořečení se datují již od 40. let 17. století a navazovaly na staršího Jiřího Pontana z Brai- tenberka (1608). Toto úsilí skončilo úspěchem. Patnáctého dubna 1719 byl otevřen jeho hrob u sv. Víta a v něm nalezen neporušený jazyk, jak se tehdy domnívali. To uspíšilo beatifikaci, k níž došlo 31.5.1721. Po osmi letech po novém ohledání jazyka (27.1.1725) byl blahoslavený Jan z Nepomuku prohlášen 19. března 1729 za sva- tysova homiletického díla dívá se na nás český učenec a básník vynikajícího významu, pozoruhodný stylista prózy i verše.« (Vilém Bitnar) 82 [pageend6]tého. Tento nový český světec za obhajobu práv církve a zpovědního tajemství zastínil svou mučednickou slávou všechny ostatní české světce, i samého sv. Václava. Všichni katoličtí lidé, zvláště všechny duchovní řády v čele s jezuity se přičiňovali o jeho známost. Byl to vrchol českých církevních i národních snah. Národní stránka svatojanské úcty byla nerozlučně spjata s oslavou náboženskou a církevní patriotismus v ní vyvrcholil. Velmi se jim k tomu hodil Zachovalý jazyk sv. Jana, na nějž ve svých konceptuálních kázáních napojovali základní myšlenku: » Ten zázračný jazyk byl jazyk český, kterým sv. Jan mluvil! « Mezi tehdejšími kazateli vynikl český rodák z Písku Ondřej František de Waldt (Devald), narozený r. 1683 a vysvěcený r. 1701. V roce svatořečení Jana Nepomuckého vydal tiskem 31 latinských kázání (Conciones de S. Joanne Nepomuceno, glorioso Christi martyre et Thau- maturgo, inclyti regni Boěmiae patrono, Praha 1729, XVI + 699 + XII, in 40). Tento duchovní řečník, plný národní horlivosti, volával již při svých promluvách o sv. Václavu na líné české Vašky: »... lekáte se vojny, voláte k vůdci, ke generálovi svému svátému Václavu: ó hle, Čechové, vás zastává sv. Václav a mocně stojí proti všem českého národa nepřátelům! « (J. Va- šica. České lit. baroko, 243). A opět to byl de Waldt, který poprosil o pomoc kromě starých českých světců i toho nej novějšího svátého Jana Nepomuckého, v němž viděl strážce českého jazyka. Učinil tak jednou z nej vášnivějších obran české řeči, kterou vložil do 14. svatojanského kázání na slova žalmu: Linguam nostram magnificabimus — Zvelebíme svůj jazyk (Ž 2). Je to jakási chvalořeč na český jazyk a velkolepá obhajoba českého národa před celým světem. Český jazyk je podle de Waldta » jazyk slavný pro své slavné svaté patrony, kteří jím mluvili; a přímo nesmírnou váhu slávy a cti mu dodává nejslavnější Kristův mučedník, sv. Jan Nepomucký, poněvadž tolik let tímto českým jazykem hovořil a kázal...» (str. 228). ... » Nikdo není pravým ctitelem sv. Jana, kdo si oškliví jeho mateřskou řeč, kterou obyčejně od dětství mluvíval a jíž kázával«. (229)... » Nechápu,« volá de Waldt, » s jakou drzostí a smělostí může se odvážit ostouzeč českého národa a české řeči a volit si sv. Jana, našeho slavného Čecha, za ochránce svého dobrého jména a za svého patrona, a vzývat jej ve svých národ, a jeho vlast! « (231). Časově se řadí Ondřej Fr. de Waldt za obrany českého jazyka a vlasti Bohuslava Balbína Medajle, ražená ke kanonizaci SV. JANA NEPOMUCKÉHO roku 1729. Je na ní stylizován Karlův most a chrám sv. Víta, jak vypadal v 18. století. Latinský nápis zn í: » O mlčícím mluví hvězdy na zemi i pod vlnami.« (1668) a Moravana Jana Jiřího Středovského (1705), a svědčí o kontinuitě (trvání) vlasteneckého smýšlení v obou barokních stoletích. Jen letmo odbočuji k největšímu moravskému baroknímu historikovi Janu Jiřímu Ignáci STŘEDOVSKÉMU, od jeho narození na hradě Brumově uplynulo právě loni 300 let (16.4.167918.8.1713). Nedožil se blahořečení Jana Nepomuckého, i když sledoval pražské úsilí, a přesto ho nazývá ve své Sacra Moraviae historia » Di- vus Joannes Nepomucenus« a zaznamenává podle Hájka a Balbína jeho pouť do Staré Boleslavě uctít Matku Boží na obraze, darovaném tam sv. Cyrilem a Metodějem (SMH, 440). Středovský však byl nesen touž snahou jako čeští patrioti: rozšířit slávu moravských věrozvěstů na celý svět a dosáhnout blahořečení moravského mučedníka Jana Sarkandra,2 jehož úcta zde trvala od roku jeho mučednické smrti (1620). Proto vydal tiskem Schwarzův životopis Jana Sarkandra s vlastními doplňky a nazval jej Rubinus Moraviae (Brno 1712). Vlastenecký význam Středovského je mimo to ve skutečnosti, že jeho Mercurius Moraviae memorabiliím (Hlasatel moravských pamětihodností) z r. 1705 je první tištěná obrana českého jazyka, protože Balbínovu Apologii vydal ti2 Polský episkopát podal nyní společně s olomouckou arcidiecézí žádost o Sarkandrovo svatořečení. 83 [pageend7]skem až Pelcl r. 1775. Národ by mu měl být za to vděčný. Zatím se nám nepodařilo prosadit ani pamětní desku na kostele v Pavlovicích u Přerova, kde zemřel v 33 letech 18. srpna 1713. Kult svátého Jana Nepomuckého je dnes mezinárodní. Stovky a stovky kázání a projevů byly o něm proneseny v nejrůznějších jazycích; jeho přečetné sochy o obrazy u mostů najdete v Evropě i Americe. V latinské Americe je po Pražském Jezulátku nejvíce ctěným světcem sv. Jan Nepomucký. V souvislosti s cestou Sv. otce Jana Pavla II. do Mexika se jen zmiňuji, že patronem mexické univerzity je český světec Jan Nepomucký. Už v roce 1727 byl tam vytištěn jeho životopis. Jezuita Florián Bahr ze Slezska popsal jeho životní osudy také čínsky. Za patrona si jej zvolila rožňavská diecéze i město štýrský Hradec. K nejkrásnějším kostelům mimo české země patří stavba dvou kostelů nad sebou bratří Asamů v Mnichově (1733-1746), postavených za záchranu před utopením. Svatojanská úcta na domácí půdě se projevila ve 293 kostelích a kaplích (Cechy, Morava, Slezsko) a 84 na Slovensku a v nesčetných sochách v městech a na českém i německém venkově, v řadě písní v našich kancionálech, v hrách o světci, v lidové malbě na skle, v drobných soškách pro domácnost nebo do výklenků na domech, v mnoha mších a oratoriích. V městech se provozovaly hry o sv. Janu, např. v Brně česká » Tajnoústý zpovědlníku« (před r. 1750). Velký národní význam měly každoroční poutě z českého venkova do poněmčené Prahy na den 16. května, zvláště od r. 1771, kdy byl sv. Jan Nepomucký prohlášen za druhého zemského patrona a 16. květen byl zasvěceným svátkem. — Jejich slávu a nádheru popsal r. 1779 mil- čický rychtář Jan František Vavák, ale i bratří Alois a Vilém Mrštíkové vzpomínali na májové svatojanské pobožnosti v Poličce, při nichž se zpívalo: » Praho, Čechů město skvostné, — plné krásy, zdoby, — nebudeš-li věrné, ctnostné, — jsi jak bílé h rob y« (V. Ryneš, Sv. Jan Nepomucký II, Rím 1972, 222). A žák Josefa Dobrovského v Olomouci, obrozenský básník puchma- jerovský P. Tomáš Mnich z Beňova litoval, že městečko Dřevohostice dalo pobořit svatojanskou kapličku, v níž jako školák zpívával na svátek sv. Jana Nepomuckého a po celou oktávu. Jádro barokního patriotismu tkvělo ve společné úctě k českým světcům, rozmnoženým o nového svátého mučedníka Jana Nepomuckého. Tito čeští nebešťané měli chránit nejen víru a zbožnost, nýbrž i svůj národ, jeho jazyk a řeč a milovanou zemi. A tyto prosby nabývaly dosud neslýchané horoucnosti. K Ř Í Ž - Z N A M E N Í O B N O V Y Č L O V Ě K A Z velikonočních projevů sv. Otce Jana Pavla II. I dnes Církev nese Kristův kříž V týdnu, ve kterém si připomínáme utrpení Našeho Pána a který začínáme dnes, na Květnou neděli, myšlenky i srdce církve jsou u Kristova kříže. Je to kříž naší víry a naší naděje. Kříž spásy člověka i světa. » Kříži věrný, ze všech stromů vzácný strome jediný!« Po všechny lidské generace zůstane vztyčen tento kříž a nikdy ho neodtrhneme od Krista. Stane se jeho připomínkou a jeho znamením. Stane se odpovědí na otázku, kterou klade člověk Bohu, a zůstane tajemstvím. Církev ho obklopí tělem svého živého společenství, vírou lidí, jejich nadějí a jejich láskou. S Kristem ponese tento kříž po všechny generace. Bude mu vydávat svědectví. Tajemným růstem Ducha svátého bude vzrůstat z kříže, protože zde právě je začátek tohoto růstu. Apoštol Pavel jednou napíše: » Já na svém těle doplňuji to, co ještě zbývá vytrpět do plné míry Kristových útrap; obrací se to k prospěchu jeho těla, církve« (K ol. 1,24). — Církev bude vyrůstat z kříže jako tajemné, mystické tělo Kristovo a bude doplňovat jeho kříž- Je nutné připomenout to právě zde v Římě, kde tolik generací doplňovalo Kristův kříž prostřednictvím těl mučedníků, obětovaných v prvých třech stoletích, odsouzených pro svou víru k úděsnému trýznění a k smrti. Církev dospěla a vzrostla z tajemství Kristova kříže, tím že psala své martyrologium, jeden z nejcennějších dokladů dějin spásy člověka. I dnes církev píše své martyrologium, připojuje k němu stále nové kapitoly, z naší žhavé přítomnosti. Nesmí se na to zapomenout. Nelze odvracet oči od této skutečnosti, jež je základním rysem i dnešní církve. Nesmí se zapomínat na ty, kteří v naší době podstoupili smrt pro víru v Krista a lásku k 84 [pageend8]němu; na ty, kdo byli různým způsobem uvězněni, mučeni, trýzněni a odsuzováni k smrti; kdo byli zahrnováni posměchem, pohrdáním, kdo byli pokořováni a společensky postihováni. Nesmí se zapomenout na toto martyrologium církve a křesťanů naší doby. Toto martyrologium je psáno událostmi, které se liší od toho, co se dálo v prvních dobách křesťanských. Dnes existují jiné způsoby mučednictví a vydávání svědectví Kristu; ale i celé toto dnešní martylogium vyvěrá z téhož Kristova kříže a doplňuje tento kříž našeho spasení. Lidé, kteří žijí v ovzduší svobody a v příznivých životních podmínkách nesmí odvracet oči od tohoto kříže a přecházet mlčením svědectví těch věřících, kteří jsou obvykle nazýváni » Církví umlčenou «. Církev donucená k mlčení, žijící v ovzduší násilné ateizace, roste stále víc z Kristova kříže a svým mlčením hlásá tu nejvyšší pravdu, touž pravdu, kterou sám Bůh napsal do základů naší spásy. Ó kříži věrný... (Na Květnou neděli v poledne). Kříž — znamení důstojnosti člověka Kříž je viditelné znamení, že člověk odmítl Boha. Živý Bůh přišel mezi svůj lid v Ježíši Kristu, jeho věčném Synu, jenž se stal člověkem: synem Marie z Nazaretu. Avšak » vlastní ho nepoznali« (Jan 1,11). Usnesli se, že musí zemřít jako svůdce lidu. Před soudním stolcem Pilátovým urážlivě křičeli: » Ukřižuj, ukřižuj h o « (Jan 19,6). Kříž se stal znamením, že vyvolený národ odmítl Božího Syna, že svět odmítl Boha. Ale současně se kříž stal znamením, že člověk Boha přijal, že ho přijal celý Boží lid. Kdokoliv přijme Boha v Kristu, přijme ho skrze kříž■ Kdo přijal Boha v Kristu, vyjadřuje to prostřednictvím tohoto znamení: znamená se křížem na čele, na ramenou a na prsou, aby tak vyjádřil a vyznal, že v kříži nachází znovu celého sebe sama: duši i tělo, že v tomto znamení objímá a tiskne k srdci Krista a jeho království. Když Pilát dal postavit Krista před zraky zástupu, ukázal na něho se slovy: » Ejhle, člověk! « A dav odpověděl: » Ukřižuj ho! « (Jan 19,5-6). Kříž se tu stal znamením, že v Kristu byl odmítnut sám člověk. Jakýmsi zvláštním způsobem jde spolu odmítnutí Boha s odmítnutím člověka. Voláním » ukřižuj h o « dav pronesl rozsudek smrti nad celou pravdou o člověku, kterou nám zjevil Kristus, Syn Boží. Byla tedy odmítnuta pravda o původu člověka a o smyslu jeho pozemské pouti. Byla odmítnuta pravda o jeho důstojnosti a o jeho nejvznešenějším poslání. Byla odmítnuta pravda o lásce, která tolik šlechtí lidi a spojuje je, 0 milosrdenství, jež pozvedá i z nejhlubšího pádu. Zde, v Koloseu, kde muži i ženy byli tupeni a odsouzeni na smrt pro Krista, už dávno byl zasazen kříž, jako znamení důstojnosti člověka, vykoupené křížem. Na znamení o jeho božském původu a o smyslu jeho putování. Na znamení lásky a milosrdenství, které pozvedají z pádu a jistým způsobem též obnovují svět. Hle, kříž, znamení to, že člověk Boha odmítl a že ho zase přijímá. Je znamením nejhlubšího ponížení člověka a též jeho povýšení. Znamením vítězství. Přišli jsme na Velký pátek večer sem, k těmto zříceninám Kolosea, které bylo svědkem odmítnutí Boha a zhanobení člověka prostřednictvím kříže. Koloseum se však stalo i symbolem, že člověk v ukřižovaném Kristu znovu přijal Boha i svou nejvznešenější důstojnost. Přišli jsme sem, my děti tohoto století, které se stalo znovu dějištěm nového odmítnutí Boha člověkem, k jakému sotva kdy došlo v dějinách. Stalo se dějištěm tolikeré urážky a útlaku člověka. A naše myšlenky se zastavují u kříže, jehož tajemství trvá a jehož skutečnost se opakuje za okolností stále nových, ve znameních časů vždy nových. Bude toto odmítnutí Boha člověkem, systémy, které odnímají člověku důstojnost, již má v Kristu od Boha, a lásku, kterou jedině Duch Boží dovede vlit do našeho srdce — bude toto odmítnutí vyváženo vnitřním a vřelým přijetím v této jeho důstojnosti a v této jeho lásce, jejíž začátek je v kříži? To je základní otázka, která se dere ze srdce každého, kdo na Velký pátek stojí usebrán u kříže v Koloseu a kráčí ve šlépějích Kristovy křížové cesty. Avšak Kristova křížová cesta a jeho kříž nejsou jen otázkou, jsou i vytrvalou a úpěnlivou prosbou, jsou i velkým výkřikem, vycházejícím ze srdce. Volejme tedy a modleme se s Kristem: » Otče, odpusť jim, vždyť nevědí, co dělají« (Lk 23,34). — » Bože můj, Bože můj, proč jsi mě opustil? « (M t 27,46) — » Otče, do tvých rukou poroučím svého ducha « (Lk 23,46). Volejme a modleme se slovy, která jsou ozvěnou slov Kristových: Otče, přijm i nás všechny v Kristově kříži; přijm i církev a lidstvo, církev a svět! Přijm i ty, co přijímají kříž; ty, kteří mu nerozumějí, a ty, kteří se mu vyhýbají; ty, kdo jej nechtějí přijmout, 1 ty, kdo proti němu bojují v úsilí vyhladit a odstranit toto znamení ze země živých. 85 [pageend9]Otče, přijmi nás všechny v kříži svého Syna! Přijmi každého z nás zvlášť v Kristové kříži. Nedívej se na to, co prochází srdcem člověka, nedívej se na výsledky jeho práce a na události našeho světa, přijmi člověka! Kéž kříž tvého Syna zůstane znamením, že Otec přijal marnotratného syna. Kéž zůstane znamením úmluvy, nové a věčné úmluvy. (Na Velký pátek večer po skončení křížové cesty u Kolosea) Kristus — nárožní kvádr Dnes, na Hod Boží velikonoční, církev jako každý rok končí své velikonoční třídění a s radostí zpívá slova dávného žalmu: » Oslavujte Pána, neboť je dobrý, jeho milosrdenství trvá na věky. Nechť řekne dům Izraeluv: že je dobrý, jeho milosrdenství trvá na věky... Hospodinova pravice mocně zasáhla, Hospodinova pravice mě pozvedla. Nezemřu, ale budu žít a vypravovat o Hospodinových činech. Kámen, který zavrhli stavitelé, stal se kvádrem nárožním. Hospodinovým řízením se tak stalo, je to podivuhodné v našich očích« (Ž1 117). Původci smrti Syna člověka » zajistili hrob tím, že zapečetili kámen a postavili stráž« (M t 27,66). Tolikrát už budovatelé světa, za něž Kristus zemřel, hleděli definitivně zapečetit kámen u jeho hrobu. Ale kámen zůstane vždy odvalen; kámen, svědectví smrti, se stává svědectvím zmrtvýchvstání: » Hospodinova pravice mocně zasáhla« (Ž1 117,16). Církev vždy a znovu hlásá Kristovo vzkříšení. S radostí opakuje lidem slova andělova a zbožných žen, jak je pronesli v ono zářící jitro, kdy smrt byla přemožena. Církev hlásá, že žije Ten, který se stal naším velikonočním Beránkem, Ten, který zemřel na kříži, a zjevuje plnost života. Kéž tento svět, který zdá se různými způsoby chce » smrt Boha«, vyslechne zvěst zmrtvýchvstání. Vy všichni, co hlásáte » smrt Boha«, co chcete vyloučit Boha ze světa lidí, zastavte se a uvažte, že » smrt Boha« může naneštěstí nést s sebou i »sm rt člověka«! Kristus vstal, aby člověk našel plný smysl svého života, aby člověk žil svůj život plně, aby člověk, který pochází od Boha, v Bohu i žil. Kristus vstal. Je nárožním kvádrem. Už tenkrát chtěli ho zavrhnout a přemoci ho náhrobním kamenem s pečetí a stráží. Ale onen kámen byl odvalen. Kristus vstal. Neodmítejte Krista vy, kdo budujete svět lidí. Neodmítejte ho vy, kdo jakýmkoliv způsobem budujete dnešní a zítřejší svět, svět kultury a civilizace, svět ekonomie a politiky, svět vědy a sdělovacích prostředků. Vy, kdo budujete svět m íru... či snad budujete svět, v němž bude zuřit válka? Vy, kdo budujete svět, v němž vládne řád... či snad je ovocem vaší práce svět, v němž má vládnout teror? Neodmítejte Krista: Je kvádrem nárožním. Kéž ho neodmítne žádný člověk, protože každý je zodpovědný za svůj osud, každý je budovatelem nebo bořitelem vlastního života. Církev dnes přistupuje ke každému člověku se svým velikonočním přáním; s výzvou stavět svět na Kristu, nárožním kamenu. A toto své přání rozšiřuje na celou lidskou rodinu. Kéž přijmou toto přání, kdo s námi sdílejí zvěst o zmrtvýchvstání a velikonoční radosti; kež je přijmou i ti, kdo bohužel se na ní nepodílejí. Kristus, » náš velikonoční Beránek «, je s námi stále poutníkem na cestě dějin a každý ho může potkat, protože nepřestává být Bratrem člověka v každé době a v každém okamžiku. (Na Hod Boží v poledne) IVAN MEDEK NOVE PROTIKŘESŤANSKÉ TENDENCE V ČSSR Vyhlášení ateismu za nedílnou součást mar- xisticko-leninského učení a boj proti náboženství, zejména proti křesťanským církvím, charakterizují politiku komunistických států od vzniku Sovětského svazu. V této linii pokračují státy takzv. socialistického bloku již řadu let, i když se její formy mění. Jestliže se například v Československu po roce 1948 hned po nástupu komunistické strany k bezvýhradnému ovládání státu a všech jeho mechanismů soustředil boj proti náboženství na otevřené útoky proti církvím jako institucím a jejich tehdejším oficiálním představitelům, který pak vyvrcholil v řadě známých procesů a internaci většiny vysokých církevních hodnostářů a prakticky skoro všech členů řádových společenství, v letech po srpnu 1968 dostává tento tlak na první pohled mírnější, ve skutečnosti však mnohem nebezpečnější charakter. Propagandistické útoky v tisku a ostatních sdělovacích prostředcích, stejně jako politická i policejní opatření nejsou již zaměřena jen proti 86 [pageend10]církvím a proti jejich hierarchii. Soustřeďují se stále více na laiky jako jednotlivce i skupiny a na ty duchovní, kteří nežijí odděleně od věřících a snaží se nalézt nové, situaci odpovídající cesty k lidem. Ve své politice vůči církvím se stát soustřeďuje na vytvoření hradby mezi tím, čemu se říká oficiální církev a co je z nejrůznějších mezinárodně politických a propagačních důvodů ještě trpěno, a skutečným životem křesťanů, jim ž je znemožňována vzájemná komunikace, získávání informací a zejména styk mezi zástupci různých křesťanských vyznání. Jsou zakázány všechny druhy ekumenických setkání, diskuse mezi jednotlivými církvemi, ale také všechny, v letech 196769 běžné způsoby pastorace, jako například mše s moderní hudbou, účast laiků při bohoslužbách a podobné. Mnohokrát již bylo řečeno, že stát zasahuje nej různějšími kádrovými opatřeními do výchovy mladých kněží v seminářích a teologických školách i do výběru profesorů na těchto učilištích. Mluvit o svobodě náboženství a svobodě církví, které jsou formálně ústavou zaručeny, je směšné. Stát však tyto svobody ve své propagandě neustále zdůrazňuje a argumentuje například ochranou církevních památek jako důkazem péče a dokonce i tolerance. Jako by snad vzácné stavby tvořily podstatu církví a nepatřily ke kulturnímu dědictví celé společnosti. Dosavadní tendence, snažící se budit mezi prostými lidmi a neinformovanými zahraničními návštěvníky dojem, že státní politika je v souladu se zájmy církví, se však po zvolení Jana Pavla II. dostaly do rozporu s novou politikou Vatikánu, v níž se po dlouhé době objevila řada jasných prohlášení, odsuzujících porušování lidských práv, nedodržování ústavou zaručených svobod a pronásledování věřících. Státní úřad pro věci církevní, který je v Československu součástí předsednictva vlády a je přirozeně pod přímou kontrolou komunistické strany, se dostal do velmi obtížné situace. Na jedné straně zůstává v platnosti řada stranických a vládních usnesení, podle nichž je třeba nalézt takové formy uspořádání vztahů k Vatikánu, které by při přijetí nutných kompromisů vytvořilo zdání, že je všechno v pořádku. Na druhé straně je jasné, že je neudržitelná situace, kdy se stát domnívá, že může církve ovládat nejlépe prostřednictvím jejich vlastních institucí. Jednání o jmenování nových biskupů zůstávají již delší dobu na mrtvém bodě, přestože se před časem zdálo, že řešením právě této otázky — to znamená nástupem stá- P1SEŇ O JASNÉ VO D Ě Z té hloubky — já přišla jen jedinkrát dávno do džbánku nabrat vody — jas záře dodnes oslepuje oči V obraze nalezeném to prázdno to jsem já mé vlastní prázdno hladinou vracené A přece dobře tak Pro obraz Tvůj nebude ve mně nikdy dosti místa Tož zůstaň jen co zrcadlo mé na hladině studny List i květ zůstává a každý udivený pohled je j nese blíž mým očím proměňovaným více světlem než zármutkem Andrzej Jawieň (K arol W ojtyla) (Z e sbírky Easter Vigil and Other Poems, přeložila Jiřina Fuchsová) tu oddaných jednotlivců — bude nalezena cesta k ještě většímu oddělení oficiální církve od živých křesťanských proudů ve společnosti. Co tedy zbývá? Aby bylo udrženo alespoň zdání dobré vůle, je třeba jednat dál o personálních otázkách i o čistě formálních bodech, jako je například vyučování náboženství ve školách, přestože na obou stranách každý ví, že školství je tak pevně ve státních rukách, že podobné téma prakticky nepřichází v úvahu. Zároveň je třeba před světem udržet dojem, že občané mohou své náboženské přesvědčení projevovat svobodně v rámci zákonem zaručených forem, což ovšem ve skutečnosti znamená pouze v omezeném počtu liturgických prostor a ve vymezeném čase. Proto se útoky propagandy a policejní opatření stále více soustřeďují na všechny takzvaně protizákonné formy, jako jsou setkání kněží s laiky mimo církevní prostory, soukromé studium, seznamování se s novými teologickými proudy ve světě, předávání informací a podobně. Podzimní zásah státní bezpečnosti proti katolickým kněžím a laikům to potvrzuje víc než dostatečně. Všechny tyto snahy o rozdělení církve uvnitř i otevřený tlak proti věřícím však jen dokazují, že protikřesťanská politika v Československu je vedena bez základních znalostí historie a současné světové situace. Argumenty ateistické propagandy se opírají o primitivní, dávno zastaralá hlediska. A otevřené pronásledování neznamenalo nikdy konec křesťanství. Právě naopak. 87 [pageend11]Naše povídka MILOŠ ŠEBOR DE WSSEBORŽICZ J K Pisatel, známý našim čtenářům, byl loni v létě na studijní cestě v Africe. Geomorfologie ho přivedla do styku nejen s povrchovými formami náhorní roviny v povodí řek Zambezi a Kafue, ale i s domorodým prostředím zambijských kmenů, ba i s představiteli veřejného života, k nimž soukromou cestou se dveře západním cestovatelům samy neotvírají. Z jeho cestovního deníku o mimostudijních zkušenostech vyjímáme: Listina církevních princů, s nimiž jsem se kdy v životě setkal, určitě nepřesahuje počet, kterým se může pochlubit obyčejný laik. Jsou tu čeští primasové, František Kordač při biřmování žáčků rokycanského gymnasia a Karel Kašpar při odjezdu do Říma na konklave před německou okupací Prahy; pařížský světící biskup, stařeček Monseigneur Baussart, vrchní správce duší exulantů v poválečných létech, na poradě s Janem Cepem; Josef kardinál Mind- szenty, vděčný za ovace při své cestě do naší diecése. Je tu několik referátů povahy akademické a služební našemu bývalému arcipastýři, biskupu Richardu Ackermanovi, o Newmanově sdružení a o biografii českého světce, Jana z Nepomuku Neumanna. Nad tím vším stále živá vzpomínka na poutnické přijetí ve svěží kon- versační latině učeným svátým Otcem Piem XI. za maturitního zájezdu. To vše mělo vždy předem vyznačený a očekávaný průběh, v němž nikdy nepřišlo nic nepředvídaného. Představitelé Učící církve byli důstojnost sama, a laik, chtě nechtě, se cítil tím, čím nás katechismus učil být, to jest, podřízeným článečkem Církve věřící. Setkání s ordinářem v zambijské Lusace ostře vybočovalo z rámce všech vzpomínek, jež předcházely. Už proto, že rámec tu byl něčím, co pro mne nemělo obdoby. Jednou větou, africká společnost, a rozdíl od prostředí, ve kterém m oje generace vyrostla ať ve staré vlasti či v exilu, je terén, kde každodenní překvapení nejsou a patrně na dlouhou dobu nebudou vyloučena. Je to prostředí nezvyklého dynamismu, kde každý pokus o předpověď se pohybuje na nejisté půdě. Nová republika Zambie je ve válce s jižním sousedem, ať se mu říká Rhodesie nebo Zimbabwe, a americké velvyslanectví ve svých instrukcích o tom nenechává své cestující občany na pochybách. Není dovoleno fotografovat žádné veřejné pro- K C I B I S K U P stranství, krajiny a budovy, skupiny lidí nebo jednotlivce ve stejnokroji. Nikoho se veřejně na nic nevyptávejte. Buďte připraveni na prohlídky na cestách, zvláště na křižovatkách. Nečekejte, že dostanete vše, co potřebujete. 0 tom se lze přesvědčit, jak se říkalo, metodou empirickou: jsou fronty na maso, máslo, vejce, sůl, mýdlo, cigarety i chléb; ještě že zeleniny je dostatek, šatstvo, prádlo, obuv, ba 1 papír se vyskytují velmi omezeně a v podřadné jakosti. Pohlednice jsou téměř úplně staženy z obchodu; nanejvýše se sem tam dostanou obrázky jednotlivých květin nebo zvířat; nikoli však fotografie otevřené přírody. Ceny jsou vysoké a stoupají. Měnová jednotka, kwača (značí »svob o d a «), oficiálně asi jeden dolar, neplatí více než 50 amerických centů. A výdělky jsou věru ubohé: nekvalifikovaný dělník si přijde na 60 kvača měsíčně; vdané ženy, při pěti i více dětech, nepracují. Rozdělení země na kmenová území je stále skutečností a je na překážku administrativní organizaci. Mluví se tu nějakými sedmdesáti domorodými jazyky a angličtina není zdaleka běžná. Sexuální promiskuita je rozšířena a vysvětluje se snahou vdaných žen si přivydělat. Nejsou turisté. Rozhodně ne ze Západu nebo ze svobodné Evropy. Cestují Indové, semtam Rusové a Jugoslávci, jichž je v Zambii plno. Jsou to architekti, inženýři, plánovatelé, lékaři a dopravníci. Skupinové zájezdy, kdysi populární, ať už na Viktoriiny vodopády či do přírodních reservací, byly prakticky zrušeny, a kdo chce cestovat, musí se pohybovat na vlastní pěst. Temné vzpomínky na doby kolonianismu jsou, zdá se, živé a lidé jsou nesdílní. Budoucnost se tu nikomu nerýsuje. Jsou však i stránky světlejší. Zambie je zdrojem nerostného bohatství, zejména mědi a kobaltu a výdělky v dolech přesahují všechna jiná zaměstnání. Bezpečnost v hornictví je dokonalá. Černí lidé nejsou nepřátelští; nevykládají však nikomu své starosti na potkání, školy se stále staví; děti jsou slušně oblečeny a mnohé z nich i obuty. Večerní kursy jsou víc a víc na dosah ruky. Lékařská péče je zdarma, a pro každého, i když nemocnice jsou přeplněny a po všech stránkách ne tím, nač jsme zvyklí. Universita v Lusace, jediná v celé zemi, má slušnou úroveň a dosud na ní vyučuje řada cizinců. 88 [pageend12]Státní vedení je v silných rukách. Dr. Kenneth Kaunda je populární vůdce a jeho program je srozumitelný a populární: humanismus ve smyslu vzájemné úcty každého ke každému. Ovšem — Kaunda je politický předák a jeho metody jsou mocenské. Tím větší je potřeba autority nepolitické, jež by neuplatňovala tvrdý element moci, ale spíše převahu síly duchovní, intelektuální a chcete-li, usměvavé. Myslím, že jsem se nemýlil, když od prvé rozpravy s přáteli jsem velmi hodnotil vliv lusacké hlavy katolické církve a zambijské církevní provincie. Emmanuel Milingo, černý arcibiskup, nevystupuje na venek okázale, ale zná ho kdekdo, nejen katolíci. Státní vedení s ním počítá a respektuje ho. Občas se o něm píše na prvních stranách dvou zambijských deníků a jeho projevy vždy vyjadřují myšlenku: » Afrika není na prodej; komunismus je nebezpečí«; vždy krátce a výstižně, bez dlouhých komentářů. Bělochům se neklaní, ale neodsuzuje je pro jejich koloniální hříchy. Setkání s ním není jen tak; ne pro arcibiskupovu nepřístupnost, ale pro jeho stálé cesty. Můj zájem byl akademický. Naše universita chystá nejméně dvouletý program afrického zeměpisu a osobní poznatky jsou vždy cennější než encyklopedie a učebnice. Ty bývají neosobní, ve snaze podat všechno nahonem a příliš objektivně. Pomohl krajan ze Sudet, páter Max Prokoph, jesuita rodem z Jablonce, z kraje, v němž jsem před válkou sloužil. Žije v Africe řadu desetiletí, rád cestuje a je osoba vážená; je nejen vedoucím v obecné sekulární správě, ale i kaplanem lusacké university. Audience stanovená na určitý den však nevyšla; to proto, že arcibiskup, toho času na služební cestě v Keňi, zmeškal zpáteční letadlo. Byli jsme ohlášeni tři: moje manželka, naše příbuzná, Angličanka, provdaná za našeho synovce metalurga, a já sám. Ve skromné úřední residenci arcipastýře nás týden později přijala bílá sestra, Polka, a usadila nás v salonku, kde čekali jiní dva návštěvníci, oba černí. Chci si zalistovat v Osservatore Romano čerstvého vydání a vidím, že nás sestra vlastně předala jinému členu štábu. Je to, hádám, student, seminarista, který tu o prázdninách vypomáhá na arcidiecési. Usmívá se ze široka, otvírá dveře a zve nás dál. Říkám si, jako řádný profesor a k tomu před pensí, jsem, studente, osoba v každém směru tobě nadřízená a nasazuji proto obvyklý tón americké žoviálnosti: » Jak se tu všichni máte a jak Jeho Milost arcibiskup Emanuel Milongo, arcibiskup z Lusaky. jde business; zdalipak Jeho Excellence našla vše v pořádku po návratu z dalekých cest?« Seminářský majstr se uklání dámám, přistr- kuje křesla a souká se za psací stůl ve svém kumbálu. Kromě skromného nábytku tu jsou papíry, knihy a zase papíry; na stěně fotografie tří posledních papežů a obrázek černé Bohoro- dičky. A teď: jak jen se mám omluvit všem, jichž se to týká, včetně vás, drazí čtenáři, za nevyslovenou otázku, která v tu chvíli přišla sama od sebe v kruté formě a z níž se tu veřejně zpovídám: » I Ty kluku černá. Ty že jsi arcibiskup?« Ale už je tomu tak; Jeho Milost (jak se v Africe říká, a nikoli Excellence) se neurazila a zatím se na nic neptá; vidím, že toho ví o mně více než já sám a že jeho intelektuální fond není vůbec pozadu za církevními princi, s nimiž jsem se kdy setkal. Vidí, že máme společný zájem a tím že je Newmanovo hnutí, organisace katolických studentů na světských universitách. Zajímá ho, co a jak je v malém katolickém prostředí na naší universitě v Kentucky; ujišťujé mne, že mu to není tak docela cizí; nedávno že navštívil Ameriku jako účastník na ekumenické konferenci a že by nebyl proti tomu si zajet i k nám, dostane-li se, jak počítá, do Pittsburgu. Těší ho můj geografický zájem o Afriku a nebojí se rozvinout svoji thesi, spíše geopoli- tickou než spirituální. Mluví měkkou angličti- 89 [pageend13]PETR OVEČKA 3 0 L E T C M L A K A Minulý rok mohlo vzpomínat na 30 let své činnosti několik našich krajanských duchovních obcí v různých evropských zemích, kam se naši krajané utekli, když je události Února 1948 ohrozily ve vlasti na životě. Řada těchto duchovních obcí zanikla v letech 1950-1951, zůstaly jen obce v Mnichově a Londýně, které také své 30. výročí patřičně vzpomněly. Zvlášť okázalá byla vzpomínka v Londýně (viz N ž 1979, str. 197); začátek tamní duchovní obce znamenal i začátek organizované duchovní správy v exilu, Londýn se stal kolébkou dvou organizací, které se udržují a pracují pro náš katolický exil doposud; jsou to Cyrilometodějská liga (CML) a Křesťanská akademie (KA). Na poslední dny dubnové a první květnové připadá i jejich 30. výročí. Těžké začátky Po Únoru 1948 odešlo do zahraničí na 40 000 Čechů a Slováků. Hlavní jejich střediska byly Německo a Anglie; méně se jich octlo ve Francii, Holandsku a Itálii. Mezi uprchlíky, z naprosté většiny politickými, bylo i dost věřících katolíků, též řada kněží. Mnozí ze studentů a politiků pracovalo v katolických spolcích, jako v České lize akademické v Praze, nebo v Moravanu v Brně a Olomouci. Když se exil začal prodlužovat, došlo i k jisté stabilizaci materiální, duchovní i pastorační; byl jmenován vedoucí katolického komitétu pro uprchlíky z ČSR — byl to ThDr. Petr Lekavý — a začalo se myslet i na apoštolát mezi spolu- uprchlíky a na duchovní pomoc domovu, okamžitou i zaměřenou do budoucna. Tak povstávaly skupinky aktivnějších katolíků, a bylo přirozené, že se tak dálo pod hlavičkou různých odvětví, jak v nich pracovali doma. Už na svátek sv. Cyrila a Metoděje r. 1948, za souhlasu dr. Lekavého, vytvořilo několik členů vysokoškolských katolických spolků přípravný výbor » za účelem zorganizování katolického studentstva a intelektuálů v exilu.« První vyhraněnější taková skupinka laického apoštolátu v duchu Katolické akce vznikla v Anglii; tam našli útočiště vojáci ze západní armády a přední političtí pracovníci, v Anglii právě končili svá teologická studia tři čeští jezuité: Jan Lang, František Kovanda a Jaroslav Popelka. A tak naši krajané v Londýně měli už od r. 1948 pravidelné české bohoslužby, společně se zúčastnili protestního shromáždění britských katolíků proti pronásledování církve v ČSR a zorganizovali si cyklus přednášek, které měly za cíl prohloubit vnitřní náboženský život; mezi přednášejícími byli hlavně býv. ministr školství dr. Jaroslav Stránský a pracovníci v BBC Karel Brušák a dr. Papá- nek. Za tohoto ovzduší uzrálo založení Cyrilometodějské ligy akademické (CMLA); stalo se tak v předvečer svátku sv. Cyrila a Metoděje, 4. července 1949. Předsedou byl zvolen býv. poslanec ČSL dr. Bohumír Bunža, tajemníkem kapitán západní armády a student university z ČSR František Rochla a místopředsedou dr. František Uhlíř. Dali si za heslo slova sv. Pavla, heslo papeže sv. Pia X.: »Omnia instaurare in Christo — Vše obnovit v K ristu«, sebe, národ, lidstvo. Chtěli sdružit všechny české katolíky k intenzivní práci podle zásad Katolické akce, upevnit se ve víře, pracovat, aby se Kristova pravda a láska šířily kolem nich, a to v duchu pražského biskupa dr. Antonína Podlahy, olomouckého arcibiskupa dr. A. C. Stojana a slovinského cyrilometodějského pracovníka nou s akcentem své kmenové mateřštiny, srozumitelnější než americká hillbilly ze zapadlých koutů Apalačska: » Dnešní Afrika je kontinent ve varu života v každém směru. Dnes se o ni vede dražba. Je neštěstí, že ti, kdož ji vydražují, nejsou jejím i vlastníky. Afrika dnes nehledá pouhý pokrok technologie, vědy a hospodářství; Afrika potřebuje skutečné hodnoty; a ty se neměří materiálně. Mnozí z afrických vůdců slouží sami sobě, a to na účet lidových mas.« Varuje před komunismem, který je stále největším nebezpečím; komunismus je živá lež a ruský dělník je na tom hůře než dělník zde v Zambii. — Hodiny utíkají. Shrnuje své ekumenické krédo: » jsou mnohé církve, je však jediné poslání« a věnuje mně text své these, kterou přednesl letos v dubnu na pracovním sjezdu (Anglophone West Africa Communications Workhop) v Akře v Ghaně. Byla to mezinárodní konference katolického tisku, na níž arcibiskup Milingo byl hlavním řečníkem. Neloučí se s námi, ale těší se na shledanou v naší covingtonské diecési. Jeho požehnání jsou pozdravy mým žákům; ba víc, je to resumé jeho ekumenické koncepce, jejímž závěrem je vlídná, avšak vážná výstraha svobodnému světu. 90 [pageend14]Františka Grivce. Pro neakademiky a nestu- denty utvořili paralelní větev Katolická akce CMLA. Podniku se dostalo morální podpory od mezinárodního hnutí katolických universitních studentů a intelektuálů Pax Romana a víc než morální podpory od britské odbočky Pax Romany » Sword of Spirit — Meč ducha «. CMLA začala hned vydávat svůj »V ěstn ík «, měsíčník — první číslo nese datum červenec 1949 — , který byl od r. 1950 přejmenován na Nový život; měl přinášet duchovní úvahy a články z katolické věrouky a vůbec z katolické nauky, zprávy z katolické činnosti exilové, z domova a z katolického světa. Založení CMLA se dostalo církevního schválení od pověřence britského episkopátu pro » evropské dobrovolné dělníky« — tak byli tehdy naši uprchlíci registrováni — , záštitu nad ní přijali biskup Ludvík Kučera z Lincolnu, Nebr. USA, a opat v Lisle, 111., Ambrož Lev Ondrák. Po vzoru Anglie se začaly vytvářet obdobné skupiny i v jiných zemích; pracovaly nejdříve nezávisle na sobě, brzy se však ukázalo, že bude prospěšné, ano nutné tuto práci koordinovat, také aby došlo k jakési jednotné reprezentaci na katolickém fóru vlastním i mezinárodním. Založení CML a KA Tato nutnost koordinace vyvolala První ce- loexilový sjezd katolických pracovníků. Konal se s úchvalou a finanční pomocí tehdejšího správce apoštolské nunciatury v Německu mons. Muencha, biskupa z Fargo, N. D. USA., v Mnichově ve Funkkasserne ve dnech 21.-26. dubna 1950 za přítomnosti 80 účastníků, z nichž bylo 10 kněží, z osmi evropských zemí. Svolávala jej londýnská CMLA, organizační iniciativu vzali na sebe studenti ze sběrného tábora v Ludwigsburku. Bylo to přehlédnutí činnosti skupinek, které se vytvořily: v Anglii CMLA, ve Francii pracovala Česká liga akademická, v Německu Sdružení katolické mládeže a Liga cyrilometodějská. Ukázalo se, že každá země je případ sám pro sebe, každá země hájila svůj způsob práce a své jméno. Zdálo se, že výsledek sjezdu bude velmi chabý. Nakonec však přece jen zvítězil zdravý rozum a za základnu bylo vzato to, co už dělali v Londýně. Za jednotnou exilovou katolickou organizaci byla zvolena Cyrilometodějská liga; jejím i členy mohou být všichni katolíci, bez rozdílu stavu, stáří a povolání. (Dokončení) FIA LK Y PRO M A M IN K U Pro všechny bludné kroky moje, pro každý trn a každý hřích, pro nejskrytější nepokoje, bezděčný zákmit na tvářích, pro všechno od paty až k duší Ty, sama skoro pouhý duch, pro co jsou všichni, všichni hluší, máš v srdci sluch. Ty vždycky všechno věděla jsi, kde já jsem ještě nevěděl, andělí strážný, šedovlasý, co bych a jak Ti pověděl. Tys dávno dveře otvírala, když já jsem sedal do vlaku, zdaleka's čelo utírala unavenému tuláku. Ještě se hejno nerozlétlo, chystalďs hnízdo pro návrat a tam, kde vrchem všechno kvetlo, Tys léčila už příští pád. Jak bych Ti mohl říci nyní — rozloupni ořech, přešlý čas —? Co každý verš jen zdálky míní, Ty zblízka, zblízka věděla’s. Tak zblízka, až se srdce svírá, když cítím úsměv bolestný, s nímž trpělivě, sama sirá, jsi bděla všechny moje sny. Maminko! Nic než tohle slovo, víc ani nemohu Ti dát; to zavzlyknutí tulákovo, když navrací se s uzlem ztrát. Ach, rád bych, rád bych aspoň jednou přinesl něco ze svých cest pro Tebe samu, nedohlednou, jak nedohledná duše jest. Kdybych však stokrát prstem v tváři chtěl hmatat, kdo a co jsi Ty, nehmatám světlo, které září, dny Tvé jsou za ním ukryty, a pod mou dlaní vroucí vlna zvedne se z hloubi tajemné — Ty, sebe prázdná a mne plna zrcadlíš zas jen mne, jen mne. Jak bych Ti mohl říci nyní — z lásky si tuhle knížku vem —? Co každý verš v ni z dálky míní, je dávno, dávno v srdci Tvém. Václav Renč Ze sbírky » Skřivaní věž « Věnováno matce, Antonii Renčové, která zemřela 14. února 1980. 91 [pageend15]rozhledy DISK USE O N Á SILN É M POTRATU V NĚM ECK U V posledních měsících se množí v evropských zemích kritické hlasy ze strany katolické církve k zákonodárství o potratu a k praksi, jak je zákon interpretován. Ve Francii vyslovila biskupská konference loni v dubnu obavy a výhrady v tomto ohledu. V Anglii vyzval westminsterský arcibiskup kardinál Hume katolíky, aby podporovali iniciativu za reformu zákona o umělém potratu. V Itálii se diskutuje v katolických kruzích, jak omezit neblahé účinky příslušného zákona, který také existuje v zemi. V Rakousku mluvil o tomto problému kardinál König. Nejčastěji a velmi důrazně se ozvaly z katolické strany hlasy k otázce potratu v Německé spolkové republice, kde je potrat připuštěn od roku 1976 paragrafem 218 trestního zákonníku. Omezíme se v tomto přehledu na prohlášení a diskuse, které měly ve veřejnosti širší ohlas. V dubnu loňského roku žádal kardinál Höffner z Kolína v osobním dopise ministerského předsedu Porýnska-Vestfálska — ministerský předseda Johannes Rau je sociální demokrat — aby se zasadil ve své straně o přesné dodržování zákona, aby se nepřipouštěla prakse, která je v rozporu se zásadou o ochraně nenarozeného života. Rovněž v dubnu napsal předseda ústředního komitátu německých katolíků, bavorský ministr Hans Maier, dva dopisy, adresované ministru spravedlnosti Jo- chenu Vogelovi a předsedovi sociálně demokratické strany Willy Brandtovi. V dopisech kladl otázku, zdali vláda a sociální strana zastávají i nadále názor, že nenarozený život má nárok na stejná práva jako narozený člověk. Ministr Vogel i Willy Brandt odpověděli, jejich odpověď se však nezdála uspokojující. Pochyby o jednoznačném postoji sociálně demokratické strany vzhledem k ochraně nenarozeného života vyslovil také rottenburgský biskup Dr. Georg Moser v otevřeném dopise předsedovi sociálně demokratické strany v Baden-Wiirtenbergu Erhardu Epplerovi. Ve všech těchto kritických dotazech se ozývá obava a protest, že zákon o potratu je vykládán a aplikován příliš volně, takže se v praksi potratu vlastně nekladou meze. Ostře odsoudil tuto politiku člen křesťansko- sociální strany lékař Hartwig Holzgartner 14. července. Přirovnal zmaření lidského života při potratech k masakrům židů za nacistického režimu; upozornil, že politika legalizovaného potratu vede k podkopávání a rozvratu rodiny a obvinil sociálně demokratickou stranu, že tuto politiku podporuje. Doslova řekl; »N árodní socialisté vraždili židy a mezinárodní socialisté vraždí nenarozený život. Co se v našem národě děje, je přesně cesta zpátky do Osvětimi.« V měsíci září m. r. došlo v otázce umělého potratu a aplikace paragrafu 218 k výměně názorů mezi předsedou německé biskupské konference kardinálem Hbffnerem a ministrem spravedlnosti Vogelem. Podnět k ní dal rozhovor kardinála Hoff- nera v rozhlase. V rozhlasovém interview 31. července označil kardinál Hoffner vysoký počet umělých potratů — roku 1978 bylo v Západním Německu registrováno 73 500 zákonně dovolených zásahů — slovem » M assenmord« — to jest » hromadné vraždění«. »Je-li potrat vražda — řekl doslovně kardinál, pak je 73 500 potratů hromadné vraždění.« N a toto interview kardinála Hbffnera reagoval ministr spravedlnosti Vogel v dopise napsaném 4. září a uveřejněném 7. září. Ministr zdůrazňuje, že píše jako »katolický poslanec«. Nechápe, jak může kardinál srovnávat potrat s masakrem židů, a hájí zákonodárství o potratu. Nejde o to, zdali má být budoucí život chráněn, ale o to, jak, jakými prostředky má být účinně chráněn. Ministr je přesvědčen, že paragraf 218 v nynějším znění je uspokojující, a proto že se za něj též staví. » Píši jako sociální demokrat, který nemůže připustit, aby byl jmenován jedním dechem s původci Osvětimi.« A vybízí kardinála Hbffnera, aby své přehnané výroky odvolal. Kardinál Hoffner odpověděl ministru Vogelovi rovněž v otevřeném dopise, který byl uveřejněn v tiskové službě sekretariátu biskupské konference 13. září. Úvodem kardinál odmítá obvinění: » Závěry, které z mých slov vyvozujete, a kritika, kterou k nim připojujete, mě překvapily. Závěry ani kritika nejsou oprávněny«. V dalších řádcích pak — dopis má 9 stránek — vysvětluje a upřesňuje své stanovisko a odpovídá na kritiku a námitky. Odmítá kritiku, že položil rovnítko mezi potraty a vražděním židů, trvá však i nadále na tom, že potrat je vražda, i když v právní terminologii se pro označení umělého potratu toto označení neužívá. Píše: » Některé sdělovací prostředky a s Vámi také jiní členové vládní koalice se pohoršili nad tím, že jsem v souvislosti s potratem mluvil o vraždě. N a tomto hodnocení umělého potratu trvám i nadále. Při tom je mi ovšem jasno, že označení » vražda« se z juridického hlediska neshoduje s naším právním řádem, protože zákonodárce užívá pro usmrcení dítěte v mateřském těle výrazu »přerušení těhotenství«. To však nemění nic na skutečnosti, že se při umělém potratu jedná o záměrné usmrcení nenarozeného lidského života.« Že od okamžiku početí existuje nové samostatné lidské individuum, o tom není dnes mezi biology a lékaři sporu, píše kardinál a cituje tři mezinárodně uznané vědce. » Roste-li už od chvíle početí v těle matky člověk, pokračuje kardinál Hoffner, pak je možno právem označit záměrné usmrcení dosud nenarozeného člověka jako vraždu, a to jak podle běžné mluvy, tak s biologickým a lékařským zdůvodněním.« Je-li tomu tak, upozorňuje na jiném místě, není správné užívat výrazu »nastávající život«, jak to dělá často mi92 [pageend16]nistr Vogel, protože plod v těle matky je už od okamžiku početí lidský život ve vlastním smyslu. Zvláště citlivého bodu se kardinál dotýká, když se zmiňuje o tom, jak vykládají a aplikují zákon o potratu státem zřízené a podporované poradny. Indikace, především sociální indikace, které zákon připouští jako důvod k potratu, jsou vykládány tak liberálně, že se potratu nekladou prakticky meze. A kardinál uvádí konkrétní případ z Brém. Dvéře k této liberální interpretaci otevírá sám zákon, protože jeho text je formulován nepřesně; měl by být formulován jasněji, aby se zabránilo libovůli. Dále se kardinál též zmiňuje, že dostává mnoho dopisů, v nichž si pisatelé stěžují, že z daní a poplatků, které jako občané platí, je financováno státem tisíce potratů, z nimiž ve svědomí nemohou souhlasit. Jsou tak nuceni přispívat proti své vůli na něco, co z mravního stanoviska odsuzují. Ministr spravedlnosti by měl proto též uvažovat, jak stát, který zaručuje v ústavě svým občanům ochranu svědomí, by toto svědomí občanů mohl a měl lépe chránit. Kardinál znovu potvrzuje, že katolická církev v Německu se se zákonem o potratu nikdy nesmíří. Nejde však o stranické polemiky. Církvi jde — končí dopis — o ochranu nenarozených dětí, o pomoc matkám, které jsou v tísni, a o to, aby lidé rozlišovali mezi právem a bezprávím. Ministr Vogel se vyjádřil uznale, že dopis kardinála Hoffnera přispěl ke zvěčnění diskuse a připustil, že obsahuje různá významná objasnění. V posouzení zákona samého a nového právního stavu, znamená-li totiž zákon o potratu positivní přínos, se názory ovšem i dále rozcházejí. Je nutno ocenit úroveň této polemiky a především odpovědi kardinála Hoffnera. Kardinál se vyhýbá osobnímu a emotivnímu tónu: argumentuje věcně, opírá svá tvrzení o důkazy a fakta. Jak je nutné právě v tak choulostivé otázce, jako je potrat, zachovat v diskusi jasnou hlavu, se dá změřit z reakcí v tisku. Německé noviny » Die W e lt« uveřejnily četné dopisy, v nichž se čtenáři vyslovovali ke stanovisku kardinála Hoffnera a ministra Vogela. V některých dopisech je cítit, jak jsou ovlivněny různými předsudky, čímž ovšem diskuse spíše trpí než získává. Církev zůstává pevná a důsledná v názoru a přesvědčení, že lidský život je nedotknutelný už od samého početí. Josef Benáček TICHO PA N E N S T V Í V evangeliu je M aria zvána Pannou. Panenství již samo o sobě značí ticho a samotu. I když má své aspekty biologické, jeho tajemství jde mnohem dál za jejich obzor. Je mlčením především právě po stránce psychologické a fysiologické. Panenské srdce je svou podstatou srdcem samotářským. Každá lidská emoce, jak citová či smyslová, sama o sobě rušná a rušivá, je v srdci panny naprosto umlčena, jako by ji do sebe pohltilo samotné ticho. Všechno je klid, pokoj, zastřený matný plamen. Nezdušený, ani nepotlačený, ale střežený. Staroboleslavská P. Maria, zvaná od 17. století PA- LADIUM, OCHRÁNKYNĚ ZEMĚ ČESKÉ, a tak dokazující, že vždycky » milá byla P. Maria Cechům«. Původ obrazu klade zbožné podání až do dob svátých slovanských věrozvěstů. Podle jedněch jej dostala sv. Ludmila na památku křtu; podle jiných jej Václavova babička dala ulít ze zlatých a stříbrných pohanských model. Svatý Václav prý nosíval drahé dědictví po bábě na svých prsou a při svém zavraždění zalil Palá- dium svou krví. Zdá se však, že pochází z konce 14. století, aby nahradil dřívější obraz. K němu putoval sv. Jan Nepomucký krátce před svým umučením. Po době husitské a pak zvláště za barokní doby se Stará Boleslav proměnila v přední české mariánské poutní místo. Panenství má své hluboké kořeny v tajemství chudoby. Snad je i jejím vyvrcholením. Naprosto nechápu rozpor, který se dnes vytvořil v jistých řeholních prostředích — z jedné strany co největší důraz na chudobu a z druhé plné nedocenění, ba podceňování panenství. Neukazuje to na špatné pochopení jedné jak druhé ctnosti? Nemíní snad jistí » docenti« pádlovat na hladině módy, vynášejíce marxisticky chudobu a freudovsky odmítajíce panenství? Kdyby ovšem tajemství jak oné chudoby tak i panenství nepronikalo do hloubek a prostorů daleko širších než takových Marxů a F reudů... neztrácelo se v tajemství absolutního Boha! Ticho, samota, chudoba, jsou pojm y samy o sobě prázdné, bezcenné, které se navzájem podmiňují, prolínají, vklíněn jeden do druhého. Jediné, co jim dává smysl i význam a naplnění: Bůh. 93 [pageend17]Panenství znamená plný souhlas k tomu, aby se nás zmocnil Bůh, aby byl zcela a výlučně přítomen v našem životě. Bůh je definitivním tajemstvím i plným vysvětlením panenského zasvěcení. Je jasné, že konstituce muže i ženy volá po vzájemném doplnění. Tato potřeba však zmizí, pokud se účinně a bezvýhradně zmocní srdce živý a pravý Bůh, protože Jím je srdce plně obsazeno i realizováno. Jedině tehdy, kdy Bůh zasvěcené duši nestačí, aby ji uspokojil, tu v ní vyvstane problém a potřeba po doplnění. Freudisti jsou neschopni toto tajemství pochopit u kořene, nakolik vycházejí z materialistického předpokladu, který je navíc ateistický. K tomu, aby pronikli touto skutečností, (panenstvím v Bohu), postrádají autority, chybí jim »základ« pro zkušenost a následkem toho i pro »vědecké ověření«. Panenství je pro ně dočista nedostupné, ba vůbec pro ně neexistuje. Panenství bez Boha ovšem — bez Boha živého a pravého — je po všech stránkách nesmysl. Čistota bez zřetele na Boha je vždy jen pouhé potlačování přirozenosti a tudíž zdroj každé neurózy. Řekněme to rovnou: pokud v zasvěceném srdci nežije Bůh, žádný normální člověk na tomto světě nemůže být v radikálním smyslu slova panenským ani čistým. Jedině Bůh je schopen probudit v samotářském a tichém srdci panny své nesmrtelné harmonie. A tímto způsobem také Bůh, nevyčerpatelně štědrý, do něj vloží zárodek tajemství svobody. Skutečně panenské srdce je v podstatě srdce svobodné. Srdce zasvěcené Bohu — a osídlené v pravdě jeho Bytím — by si nikdy nedovolilo, ani by si nemohlo připustit na někom záviset. Je zcela ne- odvislé. Čisté srdce je a musí být srdcem hluboce milujícím a zároveň zůstat pánem sebe sama. A to proto, že jeho láska je ve své celistvosti láskou, která se nabízí, dává a šíří. Naopak lidský afekt, který v sobě skrývá různou a maskovanou dávku egoismu, tíhne k tomu, aby byl výlučným, strhl na sebe pozornost, zmocnil se, přivlastnil si. Milovat všechny, miluje-li se jedna osoba, je nesnadné, zda vůbec nemožné. Panenská láska směřuje k oběti a universálnosti. A jedině ze základny Boha však lze veškerou energii, kterou jsme mu zasvětili, obrátit na každého člověka. Pokud by taková osoba nedala svou citovou schopnost do služeb svých bližních, její panenství by záhy kleslo na úroveň komplexů a ukázalo by se nepravým. Proto, znovu opakujeme, panenství je svoboda. Panenské srdce není s to připustit, aby mu někdo vládl či ho uspokojil, a to i ve chvíli, kdy miluje a cítí se hluboce milováno. Kdo ho plně obsadil, je Bůh, nakolik svoboda. Je docela možné, že zárukou oné jeho ne-podvoj- nosti je skutečnost, že takové srdce nikdy nevytváří pouta ani se spoutat nedá. Svobodný, volný, panna jím zůstane, ať miluje či nemiluje. Je to Bůh, kdo jej vyváží a zatíží. Ježíš... Je-li Bůh jeho tajemstvím i ospravedlněním, můžeme na závěr klidně prohlásit, že nej dokonalejšímu panenství odpovídá plnost Boha a větší schopnost milovat. Maria je plna milosti, protože je plně pannou. Panenství tedy kromě toho, že je svobodou, je i plností. Maria v hloubi panenského osamocení je zcela osídlena svým Pánem. Bůh ji navršuje i kojí. Pán si v ní učinil svůj příbytek. Ve vyčerpávající míře. Mariina osobnost, jak nám ji předkládají Evangelia, vyzrálá a plna pokoje, osobnost k disposici každému člověku, je výplodem panenství dovedeného k dokonalosti v běžném normálním pozemském životě. (Přel. Z.P.) Z knihy Ignacio Larraňagy » Mlčení Mariino « stalo se doma, v exilu a jinde ve světe V E V A T IK Á N E A V IT A L U Svatý Otec přijal v audieci mj. pražského arcibiskupa kard. Tomáška, který v březnu dlel 14 dní v Římě, aby byl přítomen zasedání kongregace pro kněze, jejímž je členem; marockého krále Hassana, který je předsedou Islámské konference, usilující o návrat Starého města Jeruzaléma pod arabskou pravomoc — osud Jeruzaléma a uchování jeho posvátného rázu bylo právě předmětem rozhovoru i oficiální řeči sv. Otce; generálního sekretáře Evropské rady dr. Franz Karaska; livornského biskupa mons. Ablondiho s členy výboru pro italské ekumenické vydání bible — překladu Nového zákona bylo už prodáno milion výtisků; skupinu 1400 dělníků z proslulých carrarských mramorových lomů — v proslovu sv. Otec vzpomněl, že i on v mládí okusil práci v lomech, zná ji i její nebezpečí a vzpomínka na několik tragických příhod ho provází po celý život; na 12 000 členů agilního italského studentského hnutí Communione e Liberazione, kteří sv. Otci odevzdali peněžní dar na postavení kostela sv. Hedviky v Krakově a pak kytaru a tělocvičný úbor — na slepou nenávist a nelidskou nenávist mají odpovídat láskou a křesťanskou radostí. V předvečer postní doby předvedla skupina italských herců sv. Otci v jednom sále vatikánského paláce drama, které před lety napsal, » U zlatnického krámu«, podtitul; » Meditace o svátosti manželství, které se chvílemi promění v drama «. Líčí osudy tří manželských dvojic, šťastných i rozháraných, které u zlatníka koupily či kupují svůj snubní prsten. * Ve Vatikáně přijali s uspokojením zprávu, že byla propuštěna patnáctiletá hluchoněmá Annabela Schildová, Angličanka, unesená v srpnu loni bandity na Sardinii spo94 [pageend18]lu s rodiči, osvobozenými už dříve. Týden předtím sv. Otec v projevu před nedělním Anděl Páně vyzval bandity k tomuto humánnímu činu. ★ Galerie papežů v bazilice sv. Pavla za hradbami byla doplněna o portréty posledních dvou: Janů Pavlů I. a II. Mozaikové medajlony mají každý dva metry v průměru. * Ve věku 95 let zemřela 23. března Assunta Roncalliová, sestra papeže Jana XXIII. Z jeho sourozenců zůstává na živu už jen bratr Josef. * V kapli sv. Pavla ve Vatikáně Jan Pavel II. pokřtil prasynovečka a pra- neteř papeže Lucianiho, vnuky Eduarda, bratra zemřelého » papeže, který se sm ěje«. * Norská televize oznámila, že papež Jan Pavel II. byl navržen na Nobelovu cenu m íru 1980, spolu s presidentem USA Car- terem, španělským králem Juan Carlosem, španělským ministerským předsedou Suarezem a britským ministrem zahraničí lordem Carringtonem. ★ Na celém světě je 62 743 řeholních sester řádů a kongregací s přísnou klauzurou, v Evropě je jich 43490. ★ 0 velikonocích vyšlo první číslo polského vydání vatikánského UOsservatore Rom ano; bylo to dvojčíslo » Le- den-únor«. Prozatím bude vycházet jako měsíčník, doufá se, že se brzy stane týdeníkem, jako jsou ostatní jinojazyčná vydání; italsky vychází jako deník. Náklad bude záviset od počtu předplatitelů. První číslo přináší fotografii a vlastnoruční blahopřejný list sv. Otce s přáním, aby časopis plnil svůj úkol sloužit Svatému stolci a dnešnímu světu. Na 10. února připadalo 20. výročí smrti bývalého záhřebského arcibiskupa kard. Aloise Stepince. R. 1946 jako první z církevních představitelů v komunistických zemích byl pohnán před soud a odsouzen na 16 let vězení; r. 1951 mu byl trest změněn v internaci v rodné Krašiči a tam též zemřel r. 1960, 62 let stá;. R. 1953 byl papežem Piem XII. jmenován kardinálem, ale nikdy nemohl přijmout odznaky své důstojnosti. Výroční zádušní mši svátou sloužil v chorvatském římském národním kostele sv. Jeronýma Stepincův někdejší pomocný biskup a pak i nástupce kard. Šeper. Mše svátá byla sloužena také v záhřebské katedrále za velké účasti věřících. Hrob kard. Stepince je tam stále ozdoben květinami a hojně navštěvován. * Ve výroční den Lurdských zjevení koncelebroval sv. Otec ve svatopetrské bazilice mši svátou se 700 kněžími a biskupy. Před oltářem bylo víc jak 1200 nemocných na lůžku nebo na vozíčcích. Po mši svaté se konal pochodňový průvod, jako v Lurdech, po svatopetrském náměstí, zakončil jej sv. Otec modlitbou Anděl Páně z okna své pracovny. * Mši svátou sloužil též za dr. Viktora Bacheleta, zavražděného komunistickými Rudými brigádami. Dr. Bachelet byl přední italský katolický pracovník, řadu let byl předsedou Italské katolické akce, členem vatikánské Rady pro laický apoštolát a ve veřejném životě zastával funkci místopředsedy Nejvyšší soudní rady — předsedou je sám italský president. Jeho pohřeb byl velkým svědectvím křesťanského odpuštění a víry ve vzkříšení, které podala jeho rodina. * 16. února. Jan Pavel II. navštívil Papežskou universitu Lateránskou a pozdravil její profesory a alumny, a pak římský seminář. Přednášky na Lateránské universitě navštěvují také studenti z našeho Nepomucena a řada našich kněží tam přednášelo nebo přednáší, jako zemřelý dr. Vladimír Bou- blík, dr. Karel Skalický, mons. dr. Jaroslav Pole, který je též hlavním knihovníkem university. Ve dnech 24.-27. března se konal v Římě mimořádný synod ukrajinských biskupů, kteří pracují mezi ukrajinskými katolíky v západním světě — z 18 jich přijelo 15. Hlavním bodem synodu bylo navrhnout sv. Otci tři kandidáty, aby z nich vybral koadjutora s právem JAN PAVEL II. s dvěma děvčátky, jim ž udělil při obřadech velikonoční vigilie svátost křtu. nástupnictví lvovskému vyššímu arcibiskupovi 88-leté- mu kard. Josef Slipému. Jan Pavel II. zvolil prvního z tří navržených, » nej vhodnějšího«, metropolitu z Filadelfie mons. Miroslava Ivana Lubačivského. V kázání při koncelebrované mši svaté s kard. Slipým a ostatními ukrajinskými biskupy sv. Otec vzdal hold hrdinství ukrajinských katolíků ve vlasti — » v duchu jsme s nimi spojeni« — , jejichž církev byla sovětskou vládou po druhé světové válce za spolupráce pravoslavné ruské církve úplně potlačena, ale přesto stále žije, mluvilo se, že má i několik tajných biskupů; živým symbolem tohoto jejího utrpení že je přítomný kard. Slipyj, který strávil ve vězení a na Sibiři 18 let a r. 1963 mohl přijet do Říma; sv. Otec končil slovy naděje, že všechno toto utrpení nebude nadarmo. — V komentářích se psalo, že papež Jan Pavel II. sice nepovolil kard. Slipému a jeho případnému nástupci titul patriarchy, jak po něm katoličtí Ukrajinci volají, ale z druhé strany stále uznává lvovskou metropoli, byť potlačenou, jako hlavu ukrajinské církve. 23. března jel sv. Otec Jan Pavel II. do Norcie, rodiště sv. Benedikta a Scholastiky; od jeho narození uplyne letos 1500 let. Kraj okolo Norcie byl 19. září loni stižen katastrofálním zemětřesením, které si vyžádalo i lidské životy. Cestou se zastavil v nejvíc postiženém městečku Castel Santa Maria, ve výšce 1200 metrů, které prakticky zmizelo z povrchu; setkal se s příbuznými obětí a s obyvatelstvem v nouzové kapli, ujistil je svou účastí v jejich bolesti a odevzdal jim peněžní dar, výsledek zvláštní sbírky. Všechny hluboce dojalo, když vzal do náručí šestiměsíční Ritu, narozenou právě v den zemětřesení. Před průčelím norčské katedrály pak sloužil mši svátou a v odpoledních hodinách byl přítomen folkloristické slavnosti v památných středověkých krojích, kterou mu uspořádala mládež. Za jediný den pronesl osm projevů. Vzpomněl výročí narození sv. Benedikta a záslužné práce jeho duchovních synů, kteří nesli evangelium do téměř všech krajů dnešní Evropy a tak ji vlastně budovali — právem je tedy sv. Benedikt nebeským ochráncem Evropy — a pak vyzýval, aby ustalo násilí, sužující zvlášť Itálii, a zmizelo strašné nebezpečí, které hrozí člověku od nástrojů ničení, které dovede vytvořit. Při setkání a kněžími náš krajan Otec Cyril Stavěl informoval sv. Otce, že v Norcii existuje benediktinský emauzský klášter v exilu, jehož on je převo95 [pageend19]rem; sv. Otec projevil přání jej navštívit, ale pro nedostatek času — či pro nedostatky v organizaci? — nebylo možné návštěvu uskutečnit. — Oslavy 1500. výročí sv. Benedikta zahájili také v Subiaku, kde sv. Benedikt nějakou dobu poustevničil, a pak na Mon- tecasinu, kam se potom i se svými druhy přestěhoval, kde zemřel a které se tak stalo kolébkou benediktinského řádu a východiskem benediktinských misionářů, kteří kázali evangelium i v Čechách, jak stojí ve zvláštním poselství sv. Otce evropským národům, přečteném před slavnostní mší svátou, kterou sloužil státní tajemník kard. Casaroli za přítomnosti diplomatických zástupců evropských národů, USA a Kanady jak u Sv. stolce tak i u italské vlády. Sv. Otec připomíná, že základy evropské kultury jsou křesťanské, a vyslovuje přání, aby se Evropa, která se sjednocuje politicky a hospodářsky, vrátila i k morální a duchovní jednotě, ke svornosti, vzájemnému porozumění a pokojnému soužití, jak je nesli do všech koutů Evropy Benediktovi duchovní synové. — K výročí sv. Benedikta vydaly pamětní poštovní známky kromě Vatikánu také Itálie, San Marino, Francie, NSR a Rakousko. Z Vatikánu potvrdili několik nastávajících cest sv. Otce; tak po jednodenní návštěvě Turína 13. dubna pojede na dny 30. května až 2. června do Francie; bude to cesta rázu pastoračního, sv. Otec se zdrží hlavně v Paříži a poslední den promluví v paláci UNESCO, Organizace pro výchovu, vědu a kulturu, na pozvání jejího ředitele. Začátkem května během 11 dnů navštíví 6 států Afriky: Zaire, Dem. republiku Kongo, Keňu, Ghqnu, Horní Volta a Pobřeží slonoviny. V Zairu a Ghaně se připojí k oslavám 100. výročí příchodu prvních misionářů do země a v Brazzaville, hlavním městě Demokratické republiky Kongo, státu to se socialistickým režimem, se chce pomodlit u hrobu kard. Emila Biayendy, zavražděného r. 1977. Bude to, jak sám řekl, hold celé Africe, v níž 30 z 55 států udržuje diplomatické styky se Sv. stolcem a 12% veškerého obyvatelstva, tj. na 52 milionů, se hlásí ke katolické církvi. V kardinálském sboru má Afrika 12 svých zástupců. — A konečně 13. července pojede sv. Otec do Brazílie: cesta bude trvat osm dní a přední zastávky budou ve Fortalezze, kde zakončí národní eucharistický sjezd, v městě Brazilia, které je sídlem vlády a kde ho přijme hlava státu, v Aparecida do Norte, tam se zúčastní konsekrace nové mariánské svatyně, a konečně v Rio de Janeiro. V ČESK O SLO VENSK U NÁBOŽENSKÉ ZPRÁVY Ve dnech 25.-26. března se konalo zasedání ÜV KSČ; zprávu předsednictva » Za další zvýšení úrovně poli- tickovýchovné práce, její pevné spojení s praxí, za důsledné uplatňování idejí marxismu-leninismu » přednesl Vasil Bilak, který je v ÜV odpovědný za ideologickou práci. Za komunistickou hantýrkou o ideologické práci a o vědeckém světovém názoru se skrývá nová výzva k vnucování ateizmu. Církevní politikou státu se zabýval Matěj Lúčan, který jako místopředseda federální vlády je v ní odpovědný na náboženskou otázku. Kdežto řeč Bilakova byla uveřejněna celá, o diskusním příspěvku Lúčanově se dovídáme jen z kratičké zprávy, že » církve působící v ČSSR se účastní boje za mír a podporují politiku mírového soužití, že se věřící aktivně podílejí na výstavbě socialistické společnosti« . Týdeník Kultura, » pro ideologii a kulturu« , odpovídá v č. 11 na dotaz čtenáře, co je vlastně cílem hnutí Pacem in terris: navazuje na Mírové hnutí před r. 1968 — v začátcích to zakladatelé hnutí popírali —, » rozbitého « vlivem » antisocialistických a reakčních sil v římskokatolické církví i čs. kněžské emigrace« ; sdružuje duchovní, kteří se angažují v občanské činnosti, v souladu s programem NF — tedy KSČ, protože program KSČ je i programem NF —, inspirováni některými — tedy ne všemi — mírovými závěry II. vat. sněmu napomáhají při rozvoji naší socialistické společnosti, v úsilí o upevnění míru — toho sovětského — a přátelství mezi národy a o odzbrojení. O církevně- náboženské činnosti ani slova, obrana a šíření náboženství není v programu KSČ, tedy ani v programu PIT. Londýnská Mezinárodní rada židů pocházejících z ČSSR odhaduje počet židů v naší vlasti na 10-15 000; v českých zemích 3600, z toho v Praze 1560, počet na Slovensku se dá těžko odhadnout, protože mnozí, také v českých zemích, se k svému židovskému původu z pochopitelných důvodů nehlásí. České země nemají od listopadu 1979 rabína, tehdy zemřel dr. Richard Feder; na rabína studuje v Budapešti 21-letý Daniel Mayer na rabínské škole v Budapešti. * Slib věrnosti ČSSR složili nově jmenovaní: děkan metropolitní kapituly svatovítské prof. dr. František Kotalík, proděkan CM teologické fakulty v Litoměřicích, a probošt kolegiátní kapituly u Všech svátých na Hradě pražském prof. dr. Václav Bartůněk. ★ K 35. výročí osvobození má být v květnu otevřena první část rekonstruovaného kláštera Na Františku, postaveného Václavem I. r. 1234, v němž žila jako abatyše klarisek bl. Anežka Přemyslovna. Klášter byl r. 1782 zrušen Josefem II., budovy pustly a' hrozilo jim úplné zboření, ale dik Jednotě pro obnovu Anenského kláštera r. 1893 byly zachráněny. V obnovených budovách budou umístěny sbírky Národní galerie, a to české výtvarné umění 19. století, jako díla Mánesova, Alšova, Chittussiho, Pur- kyňova a dalších. Do r. 1983 má být skončena rekonstrukce i klášterních kostelů: klarisek i minoritů, kteří měli klášter vedle, aby se duchovně starali o sestry. * Sdružení PIT » jako kolektiv« dostalo pamětní medajli » za vynikající práci pro mír a přátelství mezi národy«, kterou udělovala prokomunistická Světová rada míru k 30. svému výročí. » Za aktivní službu míru« dostalo medajli ještě sedm kněží, mj. kanovník Mářa a brněnský kapitulní vikář Horký, kteří jsou členy Rady. * V posledních číslech KN najdeme pečlivě vybrané citáty z papežských dokumentů, jako encykliky Jana XXIII. Mír na zemi a Pavla VI. Pokrok národů, z koncilní konstituce Radost a naděje — v citátech se mluví jen o míru ... * 70 let se dožil 14. března sídelní biskup bánskobystrický a předseda Sboru ordinářů Slovenska mons. Josef Feranec. * KN vzpomínají 9. března 75. výročí smrti Felixe Jeneweina, » malíře utrpení Páně « ; navazoval na tradici tzv. na- zarénské školy, k níž patřili u nás např. Tkadlík, Fiih- rich a Hellich. Po těžkých začátcích a nepochopení je r, 1890 jmenován externím profesorem na Uměleckoprůmyslové škole v Praze a r. 1902 profesorem Vysokého učení technického v Brně, ale již za tři roky umírá ve věku necelých 48 let. * Novým generálním ředitelem slovenské Charity byl zvolen kanovník Ladislav Belás, tajemník biskupského úřadu v Nitře, a novým ředitelem Spolku sv. Vojtěcha kanovník Elemír Filo. * Týdeník Nové knihy ohlašuje ve svém 7. čisle vydání Abecedy ateisty, přeložené z ruštiny, která prý dá základní pojmy z dějin ateismu a náboženství a seznámí s poznatky, které nejsou vždy dostupné. RŮZNÉ ZPRÁVY Západní tisk přinesl zprávu o zatčení dalších osmi členů, hnutí Charta TI; byli přepadeni policií při před96 [pageend20]nášce v soukromém bytě, konané v rámci tzv. University Jana Patočky. Mezi zatčenými je 41-letý filosof Julius Tomin, českobratrský duchovní Miloš Rejchrt, dcera Pavla Kohouta Tereza, Karel Šling a majitel bytu Ivan Dejmal a přednášející Radim Palouš. V bytě bylo celkem 27 osob. ★ Konečně v březnu mohla odjet do Prahy tříčlenná delegace italské křesťanskodemokratické strany — o vstupní vízum žádala už v říjnu m.r., aby byla přítomna procesu proti Petru Uhloví a ostatním pěti, odsouzeným pak k trestu vězení, ale vízum bylo odmítnuto. Delegaci přijal také předseda NS Alois Indra: jakoukoliv zmínku o pronásledování čs. disidentů a o závazcích podepsaných v Helsinki o svobodě mínění a zachovávání lidských práv odmítal jako zasahování do vnitřních záležitostí ČSSR a okamžitě vždy přešel na líčení napjaté mezinárodní situace. Italové též řekli na tiskové konferenci, že se přesvědčili o útlaku a utrpení čs. katolíků, kterým schází životní prostor pro svobodné vyznávání víry. * Na Hod Boží velikonoční začal také v CSSR letní čas, podobně jako v řadě evropských zemí. Skončí společně v neděli 28. září. * Situaci v Afgánistánu věnovalo RP seriál o pěti článcích Miloše Krejčího; samozřejmě je vše v pořádku, zprávy o lidovém odporu proti invazorům jsou vymyšlené, osamělí » bandité« jsou podporováni z Pákistánu, Číny a USA, sovětští vojáci » přišli včas « (11. března), aby zachránili revoluci, jejím ž byl Amin zrádcem. * Nové známky vyšly: k 50. výročí » Jiráskova Hronova « ; k 60. výročí Slovenského národního divadla v Bratislavě podle návrhu Vincenta Hložníka, který na známce zakomponoval k budově divadla kresby z her Král Lear a Bačova žena; v sérii » Znaky m ěst«, započaté r. 1968 a stále pokračující v původní hodnotě 50 h, se objevily znaky Bystřice nad Pernštejnem, Rožmitálu pod Třemšínem, Zlaté Idky na Slovensku, která před 630 lety dostala hornická privilegia, a Kunštátu, spjatého s památkou na básníka Františka Halasa, který letos slaví 600. výročí povýšení na město; k Mezinárodnímu maratónu míru, který se běží v Košicích na podzim a jehož tradice sahá až k r. 1924; tři známky k zimním Olympijským hrám v Lake Placid (motivy lyžování, rychlobruslaře a jízdy na bobu); čtyři známky k XXII. olympiádě v Moskvě (košíková, běh přes překážky, plavectví a šerm); a pět známek s námětem kosmonautiky, zobrazujících různé pohledy na výzkum vesmíru v programu Interkosmos i mezinárodní lety do kosmu — známky se stejným námětem vycházejí současně v SSSR, NDR, PLR, MLR a BLR. * První pražské pošty vznikly v pražském podhradí, na Malé Straně; za počátek českého poštovnictví se pokládá říjen 1526, kdy byla zřízena přímá poštovní linka mezi Prahou a Vídní, aby arcikníže Ferdinand dostal co nejrychleji zprávu o svém očekávaném zvolení za českého krále. V letech 15541600 byla pošta v malostranském domě Na Korábci, dnes Valdštejnské náměstí, který byl zbořen r. 1623. Nato fungovala pošta na Malostranském náměstí v domě č. 37, pak se přestěhovala, až do 1722, na Mal- tézské náměstí, dům č. 470; v letech 1723-1741 se uvádí jako sídlo pošty dům U zeleného kříže v nedaleké Lázeňské ulici, do 1791 ji najdeme v Lichtejštejnských sadech na Vlašském náměstí, v Karmelitské ulici a pak teprve přechází na druhý břeh Vltavy; v letech 1849-1872 pracuje velký poštovní úřad Na poříčí a od r. 1873 až dodnes je v Jindřišské ulici — » hlavní« pražská pošta. V E X ILU A KATOLICKÉM SVÉTĚ SAN SALVADOR. — 24. března byl zavražděn nezná- nými pachateli are. hlavního města mons. Oscar Ar- ŠVÝCARSKO. — Tradičních postních třídenních exer- cicií v klášteře dominikánek v se zúčastnilo na 60 osob (na fotografii je jich jen část). Vedl je známý autor knih s rozjímáními ThDr. Josef Hrbata, který je farářem v Obergurglu v Rakousku, ve výši skoro 2000 metrů. P. Birka z Lucernu předvedl účastníkům zvukový film o zjeveních P. Marie ve Fatimě r. 1917. » Vládla, jako vždy, bratrská atmosféra a náš exerci- tátor nás opravdu obohatil duchovními dary, jeho meditace jsme dostali také ve skriptech. Jsme mu za vše velmi vděčni... Přivítal nás sníh a rozloučil se s námi déšť, ale doufám, že v srdci každého z nás bylo slunko. « (Účastnice) — Na stejně tradiční dvoudenní duchovní obnovu ve Vzdělávacím středisku Schónstatt- ských sester v Quartenu přišlo přes 70 osob, z toho řada nových, kteří dosud o duchovních cvičeních nevěděli, nebo se přistěhovali teprve před nedávném. Duchovní obnovu vedl mons. ThDr. Jaroslav Škarvada. Přednášel o sedmi svátostech. Obnova skončila mší svátou na Květnou neděli. Stanislav Holeček nám předvedl dvouhodinový film z pouti do Svaté země. Velmi pečlivě natočený film sledovali diváci s velkým zájmem a filmaře odměnili potleskem. Další obnova se koná rovněž v Quartenu na podzim. — Česká mariánská pouť do Einsiedeln se koná až 1. června. Slavnostním kazatelem bude P. Oldřich Přerovský, profesor na Sa- lesiánském teologickém učilišti v Římě. nulfo Romero, když při mši svaté po konsekraci pozdvihoval kalich. Byl smrtelně zasažen několika střelami z bezprostřední blízkosti a vydechl naposled ještě dřív, než ho odvezli k nesnadné operaci. Poslední jeho slova byla prosba o Boží odpuštění pro vrahy. Bylo mu 63 let a arcibiskupem v San Salvadoru byl od r. 1977. R. 1979 byl mezi osobami, které byly navrženy na Nobelovu cenu míru za své neohrožené protesty proti utlačování chudého a venkovského obyvatelstva a proti přehmatům vlády. Odsoudil terorismus zprava i zleva a tak si proti sobě poštval mnoho nepřátel. V kázání jen týden před zavražděním oznámil věřícím, že v sakristii jeho katedrály bylo nalezeno 72 dynamitových náloží. Odmítl tělesnou stráž se slovy, že pastýř nežádá bezpečnost pro sebe, ale pro své stádce. Jen 97 [pageend21]dva dny před svou tragickou smrti kázal o pátém přikázání: Nezabiješ, a obrátil se přímo na ozbrojené síly s výzvou, aby učinily konec nynějšímu útlaku; nikdo není povinen poslouchat rozkazy, které jsou proti Božímu zákonu, dodal. Pohřební obřady se měly konat na prostranství před katedrálou; sv. Otec poslal na ně jako svého osobního zástupce are. z Mexika kard. Ahumadu. Protože však při jeho kázání se ozvalo několik výbuchů a střelba, byla koncelebrovaná mše svátá přerušena a rakev narychlo uložena v kryptě katedrály. Ve vzniklé tlačenici bylo smrtelně zasaženo nebo udupáno 27 osob, dalších sto bylo zraněno. — Papež Jan Pavel II. poslal sansalvadorským biskupům svůj soustrastný telegram, v němž odsoudil tuto » svatokrádežnou vraždu«, a obyvatele San Salvadoru vybízí, aby upustili od násilí a myšlenek na pomstu a místo toho se snažili uplatňovat zásady křesťanské lásky. Svou bolest vyjádřil také den nato při generální audienci. — V San Salvadoru byl zavražděn už r. 1977 jezuita Rutilio Grande, jeden z předních bojovníků za práva vesničanů » campesinos «. Všem jezuitům, kteří pracují v zemi, je vyhrožováno smrtí; bez ohledu na to se řeholníci rozhodli zůstat na svém místě s věřícími. SOV. SVAZ. — Synod ruské pravoslavné církve závěrem svého mimořádného zasedání vydal prohlášení, ve kterém vyslovuje » porozumění« pro invazi sovětských vojsk do Afghánistánu, a bojkot moskevských Olympijských her, ke kterému vyzval president USA Carter, nazývá nepřípustným. Ruská pravoslavná církev tak odvolává podpis presidenta Teologické akademie v Petrohradě are. Kyrila; ten za svého pobytu na Západě na zasedání Světové rady církví podepsal dokument, jímž se odsuzuje » nedávný přímý ozbrojený zásah jedné země proti druhé«. Dokument podepsal také patriarcha georgiánské pravoslavné církve Ilia a tím vyvolal velkou nevoli sovětských mocipánů. KANADA. — Český misionář v hamiltonské diecézi dp. Josef Šach vykonal i letos v postě cestu na kanadský Východ, aby navštívil naše krajany v Prince George, Vancouveru, New Westminsteru, Calgary a Winnipegu. Sloužil pro ně mši svátou a připravil je svátost' smíření na velikonoce. ----- V misijním domě v Burlingtonu měli pak duchovní obnovu ve dnech 29. a 30. března, zúčastnilo se jí 29 mužů i žen. Každou středu měli večer křížovou cestu. — Tradiční výroční pouť k svatyni kanadských mučedníků do Midland, Ont., se bude konat 1. června. ŠVÝCARSKO. — Péčí Československé Besedy » Slovan « v Ženevě se konal v pátek 7. března večer písní Jaroslava Hutky, který zpíval písně moravské i vlastní a sám se doprovázel na kytaru. 1 052 294 švýcarských voličů se vyjádřilo proti rozluce církve od státu v rámci lidového hlasování, které se konalo o prvním březnovém víkendu. V převážně katolických kantonech hlasovalo proti odluce až 95% občanů. Do 14. března zasedala v Ženevě komise OSN pro lidská práva. Jsou přítomni zástupci 43 zemí, kteří mají projednat celkem 29 bodů. Komise schválila rezoluci, jíž se odsuzuje invaze Sovětského svazu do Af- gánistánu a žádá okamžitý a bezpodmínečný odchod sovětských vojsk. Komise pokračovala v práci na Deklaraci proti náboženské nesnášenlivosti a proti diskriminaci z náboženských důvodů, jež má být předložena ke konečnému schválení Všeobecnému shromáždění OSN letos na podzim. Dalšími body zasedání bylo zkoumat návrhy dohod proti mučení, o právech dětí, cizích dělníků a cizinců vůbec, jakož i národnostních, náboženských a jazykových menšin. Konečně má zasedání vypracovat program boje proti rasismu a rasové diskriminaci na příštích deset let. Z podnětu mons. Ruppa uspořádala katolická skupina při ženevských mezinárodních organizacích ekumenickou oslavu 13. světového dne míru v kostele sv. Mikuláše de Flue. Pobožnost vedl kard. Opilio Rossi, předseda Papežské rady pro laický apoštolát; zúčastnili se jí ženevský biskup mons. Mamie, zástupce ekumenického patriarchy při Světové radě církví řeckopra- voslavný metropolita Timiades, arcikněz ruské pravoslavné církve Vitalyj Borovoj a jeden ze sekretářů SRC dr. Konrád Raiser. Přítomní duchovní na závěr udělili přítomným své požehnání. NSR. — 30. sjezd na heslo » Na pomoc církvi v tísni« v Domě setkání v Königsteinu/Ts. se koná ve dnech 31. července-3. srpna. Letos má téma » Naše odpovědnost za pronásledovanou církev«. Na sjezdu řečníci vykreslí různé způsoby praktického pronásledování, jako útlak ateisticko-komunistickými režimy, pronásledování církve pro její sociální práci v zemích Třetího světa a také tíživou situaci křesťanů v zemích Blízkého Východu a vůbec v zemích, kde se většina obyvatelstva hlásí k mohamedánství. CÍNU navštívili v březnu dva kardinálové: marseill- ský Roger Etchegaray a vídeňský König, oba na pozvání Čínské společnosti pro přátelství s cizími zeměmi, jako soukromé osoby, ale přesto byli přijati vysokými představiteli, např. místopředsedou Národního shromáždění a ředitelem Úřadu pro náboženské záležitosti při státní radě. Kard. Etchegaray mohl jako první cizinec po třiceti letech navštívit hrob slavného misionáře jezuity Matěje Ricciho, který zemřel v Pekingu r. 1610 a vynikal učeností i ctností. Oba potvrdili, že v Číně se katoličtí věřící po letech útlaku pozvedají k životu. Kard. König měl v Akademii pro náboženská studia přednášku o 2. vatikánském sněmu, setkal se s některými » vlasteneckými« kněžími, kteří trvají na svých schismatických pozicích, takže nelze mluvit o brzkých nadějích na smíření čínské vlastenecké církve se Svatou stolicí. Čínští komunističtí představitelé si uchovávají vůči náboženství zdrženlivé stanovisko; je těžké pro ně pochopit, že světový ráz katolické církve a centrální místo římského papeže jsou smiřitelné s láskou k vlasti a nejsou podporou imperialismu. — Úřady dovolily nové vydání bible, poprvé od r. 1957. POLSKO. — Kard. Wyszyňski kázal při zádušní mši svaté v katedrále sv. Jana za 87 obětí leteckého neštěstí, k němuž došlo na varšavském letišti. Mezi víc jak 3000 přítomnými bylo i několik desítek pilotů a letušek polských aerolinií. Mše svátá trvala půldruhé hodiny. Celebrantem byl světící biskup mons. Modze- lewski. Soustrastný telegram k neštěstí poslal též sv. Otec, a to primasovi kard. Wyszyňskému. Na Západ pronikla zpráva o zatčení a postupném propuštění kněze Stanislava Malinovského; v jeho bytě policie mezitím vykonala přísnou prohlídku. Dp. Mali- novský se zúčastnil protestní hladovky ve varšavském kostele sv. Kříže proti nespravedlivému odsouzení šesti členů Výboru na obranu nespravedlivě odsouzených v Praze. — Další dva kněií byli odsouzeni k peněžní pokutě a podmíněnému trestu vězení, protože začali stavět nebo rozšířili svůj kostel bez svolení úřadů. IRSKO. — Ve zříceninách starobylého klášterního kostela v Thurles, asi 140 km od Dublinu, byly nalezeny různé liturgické předměty z 8. století, křesťansko- keltského původu, také pozlacený a bohatě zdobený kalich. Byly asi ukryty před piráty z řad Vikingů. 98 [pageend22]poznámku Velikonoce sv. Otce Onemocnění začátkem března a pak cesta do Norcie nedovolily sv. Otci vykonat více postních návštěv v římských farnostech; jen 16. března mohl jít mezi farníky od Svatého Ignáce Antiošského — v přilehlém útulku vedeném řeholními sestrami pozdravil 103-letou stařenku, nejstaršího to občana města Říma. Přípravě na velikonoce byly věnovány proslovy vždy v neděli v poledne před Anděl Páně a krátké výzvy při generálních audiencích. Pro velký nával poutníků bylo nutné konat audience dvě: v audienčním sále a v bazilice sv. Petra, a ve středu 1. dubna už ve Svatém týdnu, protože se přihlásilo na 30 000 lidí, audience se konala na Náměstí sv. Petra a svátý Otec projížděl jejich řadami stoje v bílém džípu. Středeční audience se od toho dne konají venku. 20. března Jan Pavel II. sloužil mši svátou pro římské universitní studenty v bazilice sv. Petra; na 10000 jich přišlo, aby si při ní vykonali své velikonoční svaté přijímání. V kázání — ten den se četlo evangelium o uzdravení slepého od narození — sv. Otec je ujistil, že osobní setkání s Kristem je setkáni se světlem, které osvěcuje a přináší spásu. Obřady Svatého týdne vykonal nebo sledoval v kruhu věřících. Na Květnou neděli posvětil palmové ratolesti u oltáře pod obeliskem uprostřed svatopetrského náměstí a pak v průvodu, připomínajícím Kristův triumfální vjezd do Jeruzaléma, jak to potom vyložil přítomným, kráčel k oltáři před hlavním vchodem do baziliky, kde sloužil mši svátou. V poledne v proslovu před obvyklým Anděl Páně vzpomněl všech, kdo v jakémkoliv utrpení a pronásledování nesli a nesou Kristův kříž, kdo patří k tzv. Církvi umlčené (viz str. 84), a kdo jsou v zajetí únosců — zval je, aby ukončili utrpení svých obětí, a konečně vyjádřil svou bolest nad bratrovražednými boji v africké republice Čadu. Na Zelený čtvrtek ráno koncele- broval u Sv. Petra asi s 1200 biskupy a kněžími mši svátou, při níž posvětil svaté oleje, jichž se užívá při křtu, svěceních a pomázání nemocných; kněží si též obnovili svůj slib být přisluhovateli svátých tajemství a služebníky Kristovými k dobru jeho věřících. V odpoledních hodinách sloužil mši svátou ve své katedrále, bazilice sv. Jana v Lateráně, na připomínku ustanovení Nejsvětější svátosti. Po evangeliu vykonal po vzoru Kristově obřad umytí nohou 12 starcům z římského útulku, vedeného sestrami Misionářkami lásky, založenými matkou Terezií. Velké překvapení přichystal na Velký patek v poledne, když provázen jen svým osobním sekretářem, oděn černým pláštěm přes bílou kleriku, si to zamířil k polské zpovědnici v bazilice sv. Petra a půldruhé hodiny uděloval tuto svátost smíření. Řeholní sestry a kněze, kteří hned zpovědnici oblehli, poslal zpět se slovy, že chce zpovídat prosté věřící. Liturgickým obřadům byl přítomen v bazilice sv. Petra; po odhalení kříže šel bos jako první uctít tento nástroj naší spásy. A večer na něho čekalo kolem zřícenin Kolosea na 40000 Římanů a turistů, aby s ním v duchu provázeli Krista na jeho křížové cestě na místech posvěcených mučednickou smrtí tolika Kristových vyznavačů — od otevření Kolosea, postaveného na památku vítězství Římanů nad Židy r. 70, uplynulo letos právě 1900 let. Sám nesl kříž po italském způsobu ke všem 14 zastavením a pak z terasy před chrámem bohyň Venuše a Romy promluvil o tajemství kříže (viz str. 85). Obřady velikonočního bdění vykonal sám zase v bazilice sv. Petra. Po posvěcení křestní vody udělil jí svátost duchovního znovuzrození 24 osobám, dospělým i dětem, 12 mužům a 12 ženám — byly mezi nimi i dvě úplné korejské rodiny; hned jim také udělil svátost biřmování a při mši svaté podal první svaté přijímání. Před polednem na Hod Boží sloužil znovu mši svátou pro věřící před průčelím baziliky; zářící slunce přivábilo tam na 300 000 lidí. Přesně v poledne vystoupil na hlavní balkon a odtud pronesl své velikonoční poselství: byla to výzva odpovědným činitelům, aby byli budovateli míru, a všem lidem, aby se nebáli Krista a otevřeli mu brány svého srdce a své mysli (viz str. 86). Nakonec v 33 řečech přál požehnané velikonoce všem přítomným i těm, kdo na celém světě jeho slova sledovali rozhlasem nebo televizí, 16 řečí bylo ze zemí za železnou oponou; též čínsky, arabsky, arménsky a hebrejsky; nejdelší bylo samozřejmě přání Polákům. Česky přál: Radost a naději z Kristova vzkříšení. Ještě jednou si ho potom zástupy vyvolaly v okně jeho pracovny a po druhé pozdě večer — byli to především univerzitní studenti z celého světa, kteří se sjeli do Říma na svůj sjezd. V pondělí velikonoční se pomodlil velikonoční Královno nebes na balkoně své vily v Castel Gandolfo, kam odjel vrtulníkem na několik dní odpočinku. ...a jinde Ve Svaté zemi bylo poutníků víc než jiná léta, protože letos slavili současně velikonoce židé, latinští katolíci i východní křesťané, kteří se řídí kalendářem juliánským: pravoslavní Řekové, Arméni a Kopti. Kdežto Svatý týden proběhl celkem klidně, asi dík přísnému dohledu izraelského vojska a policie, noc na velikonoční pondělí byla poskvrněna útokem palestinských teroristů na izraelský kibuc blízko hranic s Libanonem; při přestřelce byli zastřeleni teroristé a tři Izraelci. Egyptský velvyslanec Saad Mortada osobně blahopřál izraelskému ministerskému předsedovi Beginovi a pak byl hostem vedoucího vládní opozice laburisty Šimona Peresa při tradičním obědě, který židům připomíná jejich vysvobození z Egypta. — Na Květnou neděli vedl latinský patriarcha mons. Beltriti tradiční průvod, po místech, kudy asi šel Kristus před 1900 lety: z Betfage, podél kostelů postavených v Getse- manské zahradě, podél nynějších městských hradeb až na nádvoří kláštera sv. Anny, kde pak sloužil mši svátou. Vzdálenost činí asi tři kilometry. Na Velký pátek kráčeli křesťané ulicemi starého arabského města po místech, kam zbožná tradice umístila jednotlivá zastavení křížové cesty. Nejedna skupinka měla v čele kříž. A na Hod Boží jednotlivé církve a obřady měly své bohoslužby v bazilice Božího Hrobu podle staletého pořádku. Velikonoční radost, zastíněnou úzkostí před budoucností, měla rukojmí, držená v zajetí v Teheránu, v Bogotě a na Kubě. V Teheránu pro 50 zaměstnanců amerického velvyslanectví to byl už šestý měsíc jejich odloučení od rodin; tři duchovní je však mohli navštívit, podobně jako o vánocích, a mít pro ně velikonoční obřady. Apoštolský nuncius mons. Bugnini jim mohl vyřídit účast sv. Otce a odevzdat dopisy, které pro ně přišly z ce- 99 [pageend23]dopisy • dotazy • odpovědi Z dopisů Jsem vám velmi vděčný za vzpomínku na Otce Metoda Klementa. Žnul jsem se s ním dobře a také jsem s ním jednu dobu skautsky tábořil. On měl ovšem svoji osobitou metodu ..., ale okouzlující. Dostal od nás jméno » Pater I, « jeho zástupcem byl » Pater I I «, je to dosud žijící, ve Švýcarsku, P. Ladislav Pavelka. Do článku se ale vloudila chyba: Pánem na Bechyni nebyl kníže Karel Schwarzenberg, ale Aljons Paar, který všestranně podporoval katolický skauting a nejen že otevřel své lesy, ale dal k dispozici Legio Angelica a skautům i své myslivny a zámečky. V Červeného Hrádku byla katolická lesní škola, které se zúčastnilo mnoho bohoslovců a také knéží. J.K. Baby Slyšel jsem, že na nás vzpomínáte v modlitbě; věřte, ani my nezapomínáme, a právě toto duchovní spojení duší prodchnutých nesmírnou láskou k svému Stvořiteli je neviditelnou páskou všech opravdově smýšlejících křesťanů celého světa. Jak blahé to vědomí, že já se mohu modlit za úspěchy souvěrců kdesi u protinožců a oni naopak, ze se mohu pomodlit za věrné zemřelé zahynuvší někde při havárii letadla, či jiné přírodní katastrofě kdekoliv na světě s vědomím, že také ony duše se budou za nás přimlouvat až my budem umírat... Toť nejvzácnější jednota lého světa. Už potřetí mezi ně zavítal melchitský biskup mons. Ca- pucci, před časem vězněný izraelskými úřady pro své styky s palestinskými organizacemi. V Bogotě na pozemku vyslanectví republiky San Domingo sloužil pro 19 rukojmí velikonoční mši svátou ap. nuncius mons. Acerbi, rovněž internovaný. Jednomu kolumbijskému knězi se podařilo odevzdat mu osobní list sv. Otce, který ujišťuje jeho a všechna rukojmí svou modlitbou za jejich osvobození. V Havaně na Kubě prožilo velikonoční svátky namačkáno na peruánském velvyslanectví na 10 000 uprchlíků, kteří se domáhali volného odchodu ze země. Teprve po víc jak týdenním utrpení se některým jejich přání uskutečnilo. Petr Ovečka Těla Kristova, len třeba být... onou loutnou, o níž mluvíte, být stále ve spojení s onou pokladnou, Matkou Božské milosti, která první prodělávala opravdovou cestu křížovou, a proto pochopí naše potíže a starosti denního života. My zde máme možnost prodělávat velké exercicie ve starostech denního života a uskutečňovat tak plány Stvořitelovy. Neklesáme na mysli, i když vidíme, jak kolem duchovně vše upadá, i tam, kde by to člověk nejméně čekal — Maria za nás prosit nepřestane ... Z CSSR Redakci došlo Živé pochodně. K uctění nesmrtelné památky nejvyšší oběti Jana Palacha a jeho následovníků, kteří demonstrativně položili své životy nejen za svobodu Cechů a Slováků, ale všeho nesvobodného a Sověty znásilňovaného lidstva, vydal 25. ledna 1980 Cs. klub Jan Palach v Curychu v nakladatelství Konfrontation AG/SA (Im Struppen I, CH-8048). Případný výtěžek z knihy bude věnován politicky pronásledovaným a jejich rodinám ve vlasti. Cena 15,— sFr, mimo poštovné. — Je to antologie textů: článků, básní, projevů a výroků, jimiž ať už ve vlasti nebo v zahraničí Češi, Slováci i příslušníci jiných národů reagovali na oběť Jana Palacha a Jana Zajíce, » živých pochodní «, které chtěly vyburcovat svědomí občanů CSSR i světa. Bedřich Svatoš: Tváří do světa. Vyšlo jako svazek 55 literární edice Křesťanské akademie Vigilie. Cena 3500 it. lir. — Kytička novel, s radostným i smutným koncem, navazující na sbírku »Zády k světu«, která vyšla už r. 1963. Jejich autor se vrací po letech do » své« vesničky ve stínu Dolomit v sev. Itálii, navštěvuje stará známá místa i lidi, ale nakonec říká, že » není dobře se vracet...« Georg J. MORAVA: Das Fremde, J. G. Blaschke Verlag A, St. Michael, 1979. — Autor, brněnský rodák a exulant žijící v Innsbrucku, uveřejňuje výbor ze své lyrické tvorby v německém znění v rakouském nakladatelství. Tato okolnost sama o sobě významně vypovídá nejen o sociologické situaci českého básníka odloučeného od své rodné země, ale také a předně o osudu, bídě i slávě české literatury vůbec. Moravova lyrika je silně poznamenána hledáním a objevováním cesty k pravému domovu uprostřed cizího a odcizeného světa. Zdá se, jako by autor vyslovováním svých setkání s tvary a kouzlem světa hojil svou traumatizovanou duši, jako by pátral po krajině svého srdce a po pramenech svého bytí, u nichž by obživil svou k smrti raněnou naději a zachránil se před rozleptávajícím nihilismem. PZ Apoštolát modlitby V měsíci květnu se modlíme: Za věrné provedení výnosů II. vatikánského sněmu a aby z toho vzešlo oživení a posílení církve; misijní úmysl: Za všechny pronásledované křesťany v afrických zemích, aby jejich utrpení pro Krista bylo semenem víry mezi jejich krajany. » Moravské Exsultet« Není to jen vytříbený a svěže vzletný sloh talentovaného spisovatele, není to jen mistrné líčení venkovského života na Moravě a jeho postav, které dodávají knize literární hodnotu. A také nejde snad jen o životopis zbožné dívenky z . Napajedel. Ten je dějově stručný: Sedmnáctiletá venkovská dívka, která uměla snášet bolesti zákeřné tuberkulózy statečně a s odevzdáním do vůle Boží, umírá s radostnou ochotou obětovat vlastní utrpení ve prospěch mystického Těla Kristova. Knížka je dějinami duše, do jejíž lidské ryzosti a krásy se spisovatel dokázal plně vžít a kterou umí dokonale přiblížit i nám. Anička Ze- líková se stává naší přítelkyní a hovoří k nám svým poselstvím o smyslu lidské bolesti, utrpení a smrti. A to jsou životní otázky, které se konkrétně a nepochybně týkají nás všech. Aniččino věrné a opravdové » fiat« každého dne nás neodolatelně zve onu malou karmelitku ve světě po její cestě následovat. Dílo lze obsahem přirovnat k » Dějinám jedné duše« svaté Terezičky Ježíškovy. Po přečtení chápeme, že máme v Koláčkově » Exsultet« dobrého duchovního vůdce. Helena Zajícová Josef Koláček, Moravské Exsultet. Obálku a frontespis navrhl Jiří Hejna. Vyšlo jako 62. svazek náboženské edice Křesťanské akademie v Římě. Cena 5000 it. lir. 5. číslo Nového života vyšlo v Římě 1. května 1980 — Vytiskla P.U.G. Roma, Piazza della Pilotta 4, - Italia [pageend24]