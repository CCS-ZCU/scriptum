VĚSTNÍK V prosinci senát odhlasoval jednomyslně dohodu o vyplacení zlata, krátce na to v Domě poslanců byla podepsána též jednomyslně dohoda a pak president Reagan schválil úmluvu svým podpisem. Stalo se tak po třicetiletém průtahu. Dvakráte senát odmítl schválit navrhovanou dohodu a to jedině proto, že náhrada občanům za znárodněný majetek byla nedostatečná. Napětí mezi čs. vládou a Washingtonem se zvyšovalo po americkém odřeknutí, nastalo mrtvé období až loni styky byly obnoveny a přistoupeno к novému jednání. Často se o tom psalo v novinách, americká delegace dokonce jela v létě do Prahy, pak se celá záležitost projednávala v senátu a Domě poslanců, až koncem roku došlo к hlasování а к schválení. Library of Congress, oddělení pro zahraniční záležitosti a národní obranu mělo za úkol vypracovat pro členy kongresu podrobnou studii o právní podstatě a celém průběhu. Citujeme z tohoto rozboru “Czechoslovak Gold-U.S. Claims Controversy": Pařížská reparační dohoda ze dne 14. ledna 1946, s doložkou ze dne 27. září 1946 rozhodla, že zlato ukradené Němci za války je v právní ochraně Spojených států. Velké Británie a Francie. Spojené státy zaujaly mezinárodní právní stanovisko, že Československo je oprávněno, aby jí zlato bylo vráceno a že Spojené státy nemají autoritu disponovat ani prodat zlato к vyplacení pohledávek Američanům za americký majetek znárodněný v poválečné době. V jednání, dle reparační dohody, je třeba jednomyslného souhlasu všech tří. Doposud zásada jednomyslnosti byla dodržena při každém jednání komise. U.S. Department of State se řídil dle těchto zásad: Československo má plný nárok na vrácení zlata (the right is firm and uncontested). Dle Pařížské dohody z r. 1946 Spojené státy. Británie a Francie mají právní povinnost zlato vrátit. V úmluvě však není stanovená doba a State Department sledoval zásadu, že nevydá zlato dokud čs. vláda se nevyrovná s americkými občany. State Department hájil stanovisko, že vláda nemá právo prodat ani část zlata k uspokojení nároků amerických občanů a že není žádné právní cesty, jak získat tuto pravomoc. Toto stanovisko podporovaly téz Británie a Francie. Stanovisko je obsaženo ve zprávě Robert S. Ingersolla, beputy Secretary of State, předložené výboru Executive Hearings finančního výboru senátu na 93. kongresu a na příštím zasedání r. 1974. Znárodněním majetku amerických občanů bez promptní, dostatečné a účinné náhrady Československo sice porušilo mezinárodní právo, ale právní znalci jsou nicméně názoru, že to neoprávňuje Spojené státy postupovat samostatně, zmocnit se a prodat zlato, jak bylo navrženo v senátě (návrh zákona 754) a v Domě poslanců (HR. 2352 a 2631). Odůvodňuje se to tím. že nebyly dosud vyčerpány všechny právní možnosti s Československem. došlo nedávno opět к jednání mezi Československem a USA. vysvětluje State Department. Represálie Spojených států by znamenalo porušení mezinárodního práva (non-forcible reprisal by the United States would constitute a breach of international law by the United States and would by legally inadmissable). Tento bod je právnicky, široce analyzován v rozboru State Departmentu. Týkalo se to návrhů senátora Moynihana v prvé řadě a dalších členů kongresu, kteří byli pro to, aby se část zlata prodala к uspokojení nároků amerických občanů vzhledem к tomu, že čs. vláda nabízela příliš malou náhradu a pak když senát čs. nabídku zavrhl přestala vůbec vyjednávat. O otázce čs. zlata byle jednáno obsáhle po léta a bylo rozhodnuto, po všech úvahách, že ani president nemá právo blokovat vydání zlata jen 1) v případě války, nebo 2) ohrožení “unusual and extraordinary threat”, když by bylo ohroženo národní bezpečí nebo ekonomie Spojených států dle zákona International Emergency Economic Powers Act z r. 1977. Žádný z těchto zákonných podmínek neexistuje, prohlašuje State Department, a proto je nepravděpodobné, že by mohlo dojít k likvidaci této částky zlata na domácí půdě. Ze všeho je jasné, že Spojené státy přesně dodržují mezinárodní dohody a splňují povinnosti i když nepřítel jich nedodržuje. Opakuje se to stále, např. po celou dobu détente. Československá národní rada americká je si toho dobře vědoma, má s tím zkušenosti a zápasí s problémem od prvopočátku. Při každé příležitosti upozorňuje na nebezpečí do kterého se Spojené státy tímto vrhají, jak se tím často oslabují, když nepříteli ustupují. Vrácení zlata, kterého může být použito к nekalým, zákeřným útokům proti Spojeným státům nás všechny trápí. Jednalo se o tom přes třicet let, ale nezviklalo to zásadní přesvědčení americké vlády, že se bude přesně držet právních povinností reparační dohody. ČSNRA může jen pokračovat ve své snaze informovat a varovat americkou vládu, jak to děláme po všechna léta. V něčem můžeme mít úspěch. Co je např. v naší moci je posilovat americké vládní přesvědčení, že se neposkytne čs. vládě much-favored-nation treaty, obchodní výhody důležité pro vývoz a velmi žádoucí půjčky od mezinárodního bankovního fondu International Monetary Fund dokud nepropustí vězně chartisty a nepřestane je pronásledovat, dokud nezačne respektovat Helsinskou dohodu. To je stanovisko ČSNRA, které jsme nikdy nepřestali hájit. Děláme co je v našich možnostech, nedáme se odradit neúspěchem, a prosíme léta krajanskou veřejnost, aby nás podporovala, abychom mohli mluvit za nás všechny. Často si právem musíme stěžovat na nezájem za všedních dnů, je třeba pracovat neustále, každý den, nepřetržitě a cílevědomě. Prosíme oblasti a odbočky, aby podaly členskou a finanční zprávu za uplynulý rok a odvedly ústředně poplatky. Děkiyeme za ČSNRA ČESKOSLOVENSKÉ NÁRODNÍ RADY AMERICKÉ Čís. 316 Leden 1982 Čs. zlatý poklad [pageend1]VĚSTNÍK January 1982 Organ of the Czechoslovak National Council of America Published monthly (Except bi-monthly July-August) Subscription $4.00 - Outside U.S.A. $6.00 Editor - Vlasta Vraz Office? 2137 So. Lombard Avenue, Cicero, Illinois 60650 Tel.? 656-1117 VĚSTNÍK Leden 1982 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $4.00 ročně. - Mimo U.S.A. $6.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Situace v dnešním Československu Miss Jeri Laber, výkonná ředitelka Helsinki Watch Committee (organizace, pracující na poli lidských práv), podnikla v v listopadu 1981 cestu do čtyř států východní Evropy: Polska, Československa, Maďarska a Jugoslávie. Své poznatky zveřejnila v týdeníku "The Village Voice”. Miss Laber měla možnost mluvit s mnoha zastánci lidských práv v Československu, z nichž některé znala již z dřívější návštěvy ČSSR před dvěma léty. Situace v Československu se za ta dvě léta podstatně zhoršila. Represe je tíživější, důslednější, rafinovanější a je prováděna ve velkém měřítku. Před dvěma léty mohla Miss Laber ve své zprávě zveřejnit jména těch, se kterými se sešla. Za této návštěvy ČSSR byla požádána, aby zachovala anonymitu osob, se kterými mluvila a aby v rozhovorech s nimi ani neidentifikovala organizaci, kterou representuje. Miss Laber byla za této návštěvy ČSSR - právě tak jako před dvěma léty - pozvána do bytu zastánců lidských práv. Tentokráte se však musilo mluvit potichu, tlumenými hlasy a při hlasitě puštěném radiu. V některých případech se “konversace” děla písemně. Jeden z mladých “disidentů” se jí přiznal, že celá jeho rodina jsou “disidenti” a že on se do toho vlastně narodil a v “tradici” nyní pokračuje. Jedna žena si stěžovala, že ještě neviděla svého vnuka, protože rodina “mladých” se jí vyhýbá kvůli její práci v hnutí za lidská práva. Obhájci lidských práv v Československu jsou proti tomu, aby byli označováni za “disidenty”, a sice proto - jak bylo Miss Laber vysvětleno - že “disidenti” jsou, v pravém slova smyslu, lidé, kteří odporují názorům své společnosti, zatímco Charta 77 “. . . vyjadřuje názory 90ti procent obyvatelstva v Československu . . Miss Laber popisuje celkovou pochmurnou náladu v ČSSR, zejména v souvislosti se situací v Polsku (návštěva v Praze se konala ještě před vyhlášením stanného práva v Polsku). Proti-sovětská nálada, která panuje v celé východní Evropě, je v Československu - podle Miss Laber - přímo hmatatelná a viditelná na každém kroku. Nikdo sice v Praze nenosí trička s nápisem “Soviet tanks, no thanks” (někteří Poláci trička s tímto nápisem nosili před vyhlášením stanného práva), poznamenává Miss Laber, avšak jakákoliv sebemenší provokace se strany SSSR vyvolá veřejnou kritiku “velkého bratra s puškou”. Miss Laber dále poznamenala, že přestože je v ČSSR ještě 70,000 sovětských vojáků, že jsou v Praze a jiných městech “neviditelní”. Taková je mezi lidem vůči Sovětskému svazu nenávist, že sovětští vojáci dostali příkaz v Praze se neukazovat. Na druhé straně - jak byla Miss Laber informována - kdykoliv Prahou projíždí oficiální auto amerického velvyslance, s vlajícími americkými praporky, je vítáno veřejným potleskem. Miss Laber к tomu poznamenává, že ironickým aspektem anti-sovětismu ve východní Evropě je fakt, že východní Evropa je jedním z mála míst ve světě, kde Američané jsou vítáni jako přátelé. -afa- 2-Věstník Noví mluvčí Charty 77 Ve shodě se základním dokumentem Charty 77 z 1. ledna 1977 a s dosavadní praxí, přestali Dr. Bedřich Placák, Václav Malý a Dr. Jaroslav Šabata dnem 1. ledna 1982 působit jako mluvčí Charty 77 a předali týmž dnem své funkce Ladislavu Lisovi, Anně Marvanové a Radimu Paloušovi. Noví mluvčí Charty 77 jsou členy širšího kolektivu mluvčích, který působí jako poradní sbor a zároveň jako reservoir osob, které nastoupí do funkcí v případě, že dosavadní mluvčí nemohou pracdvat. -afa- Demonstrace před Bílým domem na podporu sankcí proti Sovětskému svazu a vojenské vládě v Polsku, v důsledku stanného práva, zavedeného v Polsku 13. prosince 1981 U příležitosti návštěvy v Bílém Domě ve Washingtoně zápa- doněmeckého kancléře Helmudta Schmidta, zorganisoval Polish American Congress před Bílým Domem demonstraci na podporu sankcí americké vlády proti Sovětskému svazu a vojenské vládě v Polsku, s tím, aby spojenci USA zachovali jednotný postup v jednání s SSSR a Polskem. Demonstrace se zúčastnili také zástupci jiných národních skupin, které mají vztah ke střední a východní Evropě, jako američtí Bulhaři, Češi a Slováci, Ukrajinci, zástupci baltských organizací, atd. Chodník před Bílým Domem byl zaplaven americkými a polskými vlajkami a transparenty s nápisy: “No More “Munichs”; “Soviets Get Out of Poland”; “Czechs and Slovaks for Solidarity”; “Keep Allied Unity”, atp. Americké Čechy a Slováky zastupovalo několik členů Československé národní rady americké. -afa- Noví mluvčí Charty 77 odsoudili stanné právo v Polsku Ladislav Lis, Dr. Radim Palouš a Anna Marvanova, noví mluvčí Charty 77, vydali prohlášení, ve kterém odsoudili vyhlášení stanného práva v Polsku a nastolení vojenského režimu a uvedli, že potlačení činnosti nezávislých odborů Solidarita je hrozbou budoucnosti. Stanné právo, podle mluvčích Charty 77, nevyřeší nic - naopak, způsobí zvýšené napětí v Polsku i v ostatním světě; znamená také zrušení osobních svobod, internování tisíců občanů bez řádného soudního procesu. Charta 77 dále odmítla tvrzení některých sdělovacích prostředků, že nynější vojenský režim v Polsku podporuje a zdůraznila, že vyhlášení stanného práva v Polsku je v rozporu s tím, co Charta od zahájení své činnosti sleduje. Mluvčí Charty 77 toto prohlášení vydali přesto, že byli oficiálně varováni, že jakékoliv projevy o situaci v Polsku po vyhlášení stanného práva bude považováno za “podvratnou činnost”. -afa- Odsouzení Jana Litomiského potvrzeno Odvolací soud v Praze potvrdil odsouzení Jana Litomiského na tři roky vězení a dva roky “domácího vězení” za jeho činnost ve Výboru za obranu nespravedlivě stíhaných (VONS) - a sice organizování schůzí členů VONS v jeho bytě, za vydávání “Sdělení VONS” a za organizování filosofických přednášek, které soud označil za ilegální. -afa- [pageend2]Cena Jana Palacha Cena Jana Palacha byla letos udělena Václavu Havlovi, který byl v říjnu 1979 odsouzen na čtyři a půl roky vězení za "podvratnou” činnost. Mezinárodní výbor na podporu Charty 77 v Československu, který má sídlo v Paříži, uděluje každoročně cenu Jana Palacha za vynikající úspěchy na poli literatury, umění nebo společenských věd. které nynější československý režim neuznává. Soud v Plzni nedávno zamítl Havlovu žádost o podmíněné propuštění z vězení po odpykání poloviny trestu. -afa- Francouzský občan zatčen v Praze Koncem prosince 1981 byl v Praze zatčen francouzský filosof Jacques Derrida, který se zúčastnil semináře, jejž organizoval jeden z mluvčích Charty 77 Ladislav Hejdánek. Podle zprávy francouzské tiskové kanceláře, tyto semináře se konají každý týden a cizí profesoři jsou zváni, aby československé vědecké pracovníky informovali o posledním vývoji na mezinárodním poli v oboru vědy. Francouzská vláda žádala okamžité propuštění Jacques Derrida, jehož manželka pochází z Československa. -afa- Velvyslanec Matlock poslal novoroční přání lidu Československa Velvyslanec USA v Československu, Jack F. Matlock, tlumočil lidu Československa od lidu Spojených států přání všeho nejlepšího a vyjádřil naději, že rok 1982 bude pro všechny rokem míru a úspěchů. V poselství připomněl historické a citové vztahy mezi Američany a Čechoslováky, které jsou hluboké a trvalé a rozvíjely se mnoho let. Přestály také zkoušku času. Velvyslanec Matlock vyslovil dále naději, že jednotlivci i národy budou pracovat společně na zajištění míru v tomto složitém světě. -afa- Dary na činnost ČSNRA Odbočka “Západní předměstí” $300.00 Český národní hřbitov, Chicago 200.00 Mrs. Ann Wasson, IL 100.00 Karel Zoubek, MI 40.00 Dr. Jaroslav Jíra a Dr. Anděla Jírová-Kozáková, CA 20.00 Joseph F. Kalabza, FL 20.00 Ludwig V. Pfeifer, OR 10.00 Anna Zanetti, MD 10.00 * In memoriam K prvému výročí úmrtí manžela, p. Franka Růžičky, který zemřel 29. ledna m.r., věnuje Emily Růžička, FL 100.00 Vladimír Škutina Bylo - nebylo - к má ní Máni je krásné slovo. Skoro se při něm sliny sbíhají. Jako se sbíhaly hospodyňkám v Čechách a na Moravě v závěru prvého roku Husákovy třetí pětiletky. O sbíhání slin se informace různí. Volal prý bača přes údolí na druhého baču: “Héééj - Janóóó! Počul si tu novinůůů?" “Akůůů?” “Zdražili nám pivóóó!” “Hej? A kto ho zdražíííl?” “Gustáv Husááák!” “Husááák? A kde paséééé?” “Ale Janóóó - ten nepasééé!” “Tak čo se do toho hemzá, keď nepasééé!” Stejně je mání libozvučné slovo. Jako mámení. Pokud běží o zásobování bylo to spíš mámení než mání. V Čechách a na Moravě. К dostání bylo přehršle propagandy. Mírové, protipol- ské, protireaganovské, probrežněvovské. A hlavně protikřesťanské. Speciálně protikatolické. Víra v Boha se kvalifikuje jako trestný čin pobuřování podle paragrafu 100 trestního zákona. V některých případech dokonce jako podvracení podle paragrafu 98 tr. z. Veřejné se přihlášení ke katolické církvi kvalifikuje československé socialistické zákonodárství jako trestný čin poškozování zájmu státu v zahraničí podle paragrafu 112 tr. z. К dostání nebylo . . . Musím to otočit. Telefonoval jsem s jedním známým, který chtěl, abych mu poslal prášky na praní. Myslel jsem, že šprýmuje. Ujišťoval mě čestným slovem, že prášky na praní nejsou. Už delší dobu. Chtěl jsem se zeptat, čím tedy stranické orgány myjou hlavy. Místo toho jsem se zeptal, co ještě mám poslat. Co ještě není. “Spíš se zeptej, co je”, odpověděl mi známý do telefonu. Zeptal jsem Se tedy, co je. “Slíbil nám v televizním projevu náměstek předsedy vlády, že bude dost těstovin”, uklidnil mě známý. “Jinak není skoro nic. Už máme všeho dost!” Zeptal jsem se naivně, čeho. “Všeho”, odpověděl známý a zavěsil. Za chvíli volal znovu. Prý musel přejít do kanceláře tajemníka stranické organizace, který má přímou linku. Ne, že by telefon tajemníka strany nebyl odposloucháván, ale tajemník strany je současně fízl, takže ten si to zodpoví. Ale nikdy nebylo tak zle, aby nemohlo být ještě hůř - jak to správně vyjádřil ideolog KSČ Vasil Biľak na posledním zasedání Ústředního výboru komunistické strany Československa. Řekl, že je lepší žít v bídě než zemřít v blahobytu. Řekl to s jistotou sobě vlastní. Byl si totiž jist, že se nikdy v socialismu nemůže stát, aby občané měli blahobyt, takže tady nehrozí nebezpečí smrti. A v žádném případě už ne smrti z přesycení. Pak by se totiž mohlo stát, že by občané soudruhu Biľakovi nevěřili. Neboť sytý hladovému nevěří. A Vasil Biľak hladoví po krvi. Nyní po krvi věřících. Nedá se však říct, že by v Cechách nebylo veselo. Vánoce byly veselé. Postarala se o to hlavně Československá televize. Nejprve Švorcová Žena za pultem přednesla několik patetických veršů. Pak populární seriálový autor Jaroslav Dietl připravil pásmo koled. Měl s tím drobnější potíže, protože výše citovaný ideolog KSČ Vasil Biľak (jinak Dietlův osobní přítel a spoluautor seriálu o stranickém tajemníkovi) osobně kontroloval koledy. Zjistilo se, že naši předkové málo studovali klasiky marxismu- leninismu. Většina koled totiž zpívá o narození Krista Pána, o Ježíškovi a to soudruh Biľak zakázal. Vedoucí Hulizy (HuLiZa - toť Humor a Lidová Zábava) soudruh Eliáš vstřícně humor zásadně odmrštil. Aby nebyl sám směšný, navrhl hrát koledy bez textu. Jen aby je orchestr Václava Hybše zahrál a že by se nezpívalo. Jenže soudruh Biľak se ukázal prozíravým. Nedal se ošálit. Pravil, že by si televizní diváci text dosadili a že by to mohlo napáchat nepředstavitelné škody na jejich ateistickém uvědomění. Přímo nedozírné následky. Pokud běží o sousední Polsko, tvářilo se komunistické načalstvo v ČSSR jako že o ničem neví. S pětihodinovým zpožděním citovaly hromadné sdělovací prostředky agenturní zprávy TASSu. Podle úsloví: Dočkej času jako Četka Tassu. Zprávy TASSu byly skoupé na informace. Jen takové mastné neslané sdělení, že polská lidová armáda udržuje pořádek v zemi. O zatýkání, střílení a stávkách ani muk. Jinak bylo veselo. Trochu jako v márnici, ale furt lepší hřbitovní kvítí než sibiřské rampouchy. Věstník - 3 Vyšetřování Václava Malého Václav Malý, katolický kněz a mluvčí Charty v r. 1981, byl znovu předvolán к výslechu na policejní stanici, kde byl opět fysicky napaden. Bylo mu také vyhrožováno, že se "stane obětí nehody”, bude-li ve své činnosti v Chartě 77 pokračovat. -afa- [pageend3]Siréna z Prahy Mnozí Češi a Slováci v zahraničí byli překvapeni dopisem, který dostali nyní před vánocemi, s pozdravem vánočním od Radia Praha. Redakce Vysílání pro Čechy a Slováky v zahraničí zřejmě ví, že krajanský rozhlas ve Spojených státech již téměř neexistuje, a nabízí posluchačům mladým i starším poslech českých a slovenských písní, které máme tak rádi. Mezi zábavným vysíláním slibuje, že nás bude informovat o událostech doma i ve světě a ukáže nám, jak Československo všude pracuje pro mír. Redakce vybízí posluchače, aby jí psali, že jim zahrají písně к narozeninám а к osobním událostem. Kromě toho rozhlas vyhlašuje ankety, soutěže a hádanky, jejichž posláním je ‘‘prohloubit’’ znalost posluchačů o dnešním Československu. Dopis je napsaný jako nabídka neexistujících pozemků na Floridě. Působí na naši sentimentalitu, na cit a touhu slyšet rodnou řeč. Zatím co Radio Praha mluví к domácím posluchačům o nás jako o “zrádné emigraci” a “protilidových elementech”, totéž Radio Praha píše nám, že jsme “Češi a Slováci, kteří z různých důvodů opustili Československo” a “rádi vzpomínají na rodnou zemi”. Dopis nám připomíná všechny ty minulé podvody s “Velkou vlasteneckou válkou”, s “Národní” Frontou, s “československou" cestou к socialismu a “bratrskou” pomocí Dubčekovu režimu. Vždy jim šlo jen o jedno: dostat moc a držet se u moci. Pro ten účel využijí všeho: písniček i hádanek, soutěží a anket, jen aby zachytili naši pozornost, aby nám mohli posílat svoje publikace, aby nám zamlžili jasný obraz dnešního Československa a sovětské politiky, jejímž je nástrojem. Komunisté nikdy neustanou ve svém náporu proměnit etnické skupiny ze zemí za Železnou oponou v prostředek nátlaku na americkou vládu, aby ustala od svého odporu proti sovětským strategickým plánům, aby oslabila svou rozhodnost a kolísala, zatím co SSSR dobývá svět. Zatím co československé zbraně dobývají pro komunisty Afganistán, Angolu a Salvador, bude nám Radio Praha zpívat lidové písničky. Nesmíme ustat ve svém úsilí, aby jim tyto plány nevyšly a abychom, naopak, udrželi národnostní menšiny ve Spojených státech jako činitele pracující pro ujasnění pojmů a zajištění svobody osobní i národní ve světě. Oposice v kanadském parlamentě útočí na vládu kvůli vydíráni Kanaďanů čs. původu čs. komunistickou vládou Ota Hora, Ottawa V kanadském parlamentě doba dotazu v době od 14 do 15 hodin budí největší pozornost veřejnosti: přítomni jsou všichni poslanci a členové vlády a galerie pro veřejnost jsou zpravidla plně obsazeny. Poslanci činí na členy vlády různé dotazy a kritizují činnost vlády. V úterý dne 19. listopadu dva poslanci oposiční konservativní strany Elmer MacKay a Donald Munro vytkli liberální vládě, že dosud nedonútila čs. komunistickou vládu, aby podepsala s Kanadou dohodu, v níž by se stanovilo, že udělením kanadského občanství se automaticky ruší občanství československé. Za dnešního stavu Kanaďané čs. původu jsou vydíráni jak na penězích tak i jiným způsobem a při návštěvě Československa nemají ochranu kanadských diplomatických úřadů jakou by dostali nebýt i čs. občany. Duší kritiky vlády byl poslanec Elmer Mackay, který v letech 1979 a 1980 byl v Clarkově vládě ministrem pro hospodářský rozvoj. Jeho dotazy a odpovědi členů vlády, o čemž ještě v týž den a ve dnech dalších přinesl zprávy rozhlas, televise a tisk, působily na naše krajany jako bomba, neboť se týkají tisíců Čechu a Slováku, kteří přijali kanadské občanství a mnozí z nich jsou stále vydáni nebezpečí vydírání se strany čs. komunistických úřadu, nejen v Kanadě, ale i při návštěvě v Československu. Následují výňatky z této výměny názoru: Poslanec Mackay: “Ministr zahraničí je si vědom, že Čs. národní sdružení v Kanadě od r. 1977 učinilo několik podání ministerstvu zahraničí a také i ministerskému předsedovi se žádostí, aby byl učiněn konec akcím, kterými čs. vláda zastrašuje kanadské občany, shromažďuje informace, s možností jejich použití pro špionáž, a vydírání a vynucuje na nich nemalé peněžní částky. Je pan ministr ochoten oznámit parlamentu a Kanaďanům českého a slovenského původů, zda kanadská vláda učinila účinné kroky a ukončila tyto nepěkné a nebezpečné praxe, anebo zda vláda zaměstnaná neúspěšným vyjednáváním vlastně umožňuje pražskému komunistickému režimu pokračovat nadále v činnosti v Kanadě?” Ministr zahraničí Mark MacGuigan: “V přítomné době mi není známa takováto činnost čs. vlády v Kanadě . . .” Poslanec MacKay: “Je si pan ministr vědom toho, že čs. pasy jsou vyhotovovány na cesty do východní Evropy pro Kanaďany čs. původu a že tento proces je spojen s vyplňováním dlouhého, důvěrného dotazníku, s osobním interviewem s úředníkem čs. diplomatické služby a že žadatel je nucen podepsat prohlášení o věrnosti čs. socialistické republice? Proč bylo v r. 1976 vypuštěno z kanadského zákona o občanství ustanovení, které chránilo kanadské občany čs. původu i ostatní národnosti proti tomuto způsobu jednání a tím je umožněno podkopávat svrchovanost Kanady?” Ministr zahraničí MacGuigan: ”... Chci pana poslance ujistit, že děláme všechno, abychom kanadské občany chránili v podobných situacích”. Poslanec Munro: “. . . Nejsem si jist, zda ministerský předseda slyšel předešlé otázky. Činím na něho - jako předsedu kabinetního výboru pro bezpečnost a zpravodajství - dotaz zda by nám mohl říci je-li v souhlase s politikou vlády, aby státní zaměstnanci a zaměstnanci státních společností, jakož i zaměstnanci průmyslu důležitého pro obranu státu, cestovali do zemí východní Evropy, při čemž nepoužívají kanadského cestovního pasu i když jsou Kanaďany, nýbrž cestovních pasů vybavených komunistickou zemí . . .?” Ministerský předseda P. E. Trudeau: “Máte pravdu, nenaslouchal jsem předešlým otázkám. Věc si však vyšetřím. 4 - Věstník Telegram ČSNRA do Bílého Domu December 24, 1981 Mr. President: The Czechoslovak National Council of America representing Americans of Czech and Slovak origin wishes to express its support of the policy in the Polish crisis outlined in your speech. We especially appreciate the accurate assessment of the Soviet role in the Polish invasion and welcome the decision requesting them to observe their Helsinki commitments to desist from oppressive acts and intervention. We support fully a firm policy- using appropriate economical and political means to achieve this objective. The effectiveness of visible and substantial material assistance to those resisting Soviet encroachments in Afghanistan, Angola, Central America and elsewhere as a way of influencing Soviet decisions should not be overlooked. We thank you for your leadership in safeguarding the interests of the United States and of freedom everywhere. CZECHOSLOVAK NATIONAL COUNCIL OF AMERICA Dr. Mikulaš Ferjencik, President Dr. Vlastislav Chalupa, Vice President Vlasta Vraz, Secretary [pageend4]Poslanec Munro: "Kdy/ pan ministerský předseda nenaslouchal. kladu svou otázku ministru zodpovědnému za národní bezpečnost a jsem zvědav, zda je si vědom této praxe a zda považuje takové jednání za slučitelné se zaměstnáním v tak citlivých posicích? Konečně, zamýšlí pan ministr jasně prohlásit- na adresu těch, kteří by mohli být ochotni se podvolit vydírání čs. režimem, že tím chováním podkopávají svrchovanost Kanady a také zákon o zaměstnání ve veřejné službě a navíc, že riskují porušení sekce 3 zákona o státním tajemství (t.j. špionáž)?” Ministr Robert Kaplan: “Jsou mi známy případy, kde na Kanaďany s dvojím občanstvím je činěn nátlak se strany cizích vlád . . . kanadská vláda se tímto problémém zabývá . . . Doufám, že každý kanadský občan a držitel kanadského cestovního pasu, který současně má pas země z východní Evropy nebo jiných zemí, oznámí kanadské vládě jakýkoliv způsob nátlaku, který by byl na něj vykonáván agenty cizích vlád”. V týž. den večer vysílal státní kanadský rozhlas v jednom z nejpopulárnějších programu “As It Happens”, rozhovor s právníkem Josefem Čermákem z Toronta, podrobnosti o akcích čs. komunistického režimu proti Kanaďanům čs. původu. Následující den nejčtenější a nejvlivnější národní kanadské noviny Globe and Mail přinesly hned na první stránce obsáhlou zprávu pod nadpisem "Czechs extorting money. Commons told”; ottawský “Citizen“ přinesl též obsáhlou zprávu nadepsanou “Czech-Canadians intimidated by Prague, MacKay charges"; dále Toronto Sun, jakož i kanadská tisková kancelář Canadian Press vydala podrobnou zprávu pro všechen kanadský tisk. Ottawský Citizen, ve své rubrice "Bureaucrats” poznamenal. že patrně kanadští občané narození v Československu, kteří jsou kanadskými státními zaměstnanci a kteří hodlají navštívit svou dřívější domovinu nebo cestovat do zemí sovětského bloku, musí podepsat přísahu věrnosti čs. komunistické vládě. A uzavírá: “Jsou-li takové osoby v konfliktu s přísahou věrnosti Kanadě, měli by bud' zrušit svou přísahu čs. vládě nebo se vzdát místa ve státní kanadské službě”. Poslanec MacKay pokračuje v boji proti vydírání Kanaďanů čs. původu komunistickým režimem Uplynulo jen několik dnů a v úterý dne 24. listopadu večer v 10 hodin poslanec MacKay znovu promluvil v parlamentě a mj. pravil: "Ministr Kaplan, zodpovědný za národní bezpečnost Kanady, v odpovědi poslanci Munro naznačil, že je si vědom vážnosti tohoto problému ... Náš zákon o občanství byl změněn před několika lety. Není v něm nyní žádných sankcí a také není odvahy pomoci těm, kteří uvažují zda se mají podvolit vydírání a získat spojení se svými drahými . . . Češi (komunistický režim) v Kanadě vyvíjí nátlak na Kanaďany, kteří v některých případech zaujímají citlivá postavení, aby přijali čs. cestovní pas a cestovali do Československa . . . Myslím si, že se tím stávají bezpečnostním risikem pro Kanadu ... Je to situace hodná pranýřování. Je to urážka Kanady . . . Kupujeme značné množství zboží od Československa. V posledních sedmi letech jsme nakoupili přibližně zboží za 326 miliónů dolarů. Československu jsme prodali zboží jen za 113 miliónů dolarů . . . Nikoho nenapadlo, aby se použilo této ekonomické páky vůči Československu. Anebo budeme pokračovat a podvolovat se tomuto způsobů jednání? . . . Páni poslanci musí vědět, že česká špionážní služba v Kanadě je jedna z nejlepších, hned po KGB svou účinností i výkonností! Páni poslanci by také měli vědět, že jakékoliv obchodní styky čs. komunistického režimu nebo Sovětského svazu s Kanadou jsou prostě krytím pro získávání zpráv a financování špionáže proti Kanadě. Kdy podnikneme něco proti tomu a poskytneme ochranu svým občanům čs. původu?" Na tento projev ihned odpověděl parlamentní tajemník ministra zahraničí. Pravil mj.: “Děkuji panu poslanci MacKay ZPRÁVY OBLASTÍ A ODBOČEK CHICAGO Odbočka ČSNRA Dr. Milada Horáková konala svoji výroční schůzi 10. prosince 1981 v Mid America Savings. Předseda Fr. Desenský přivítal přítomné a na prvním místě vzpomenul zemřelých členů v minulém roce. Byli to následující: Dáša Kulhánková, Jaromír Netík, Antonín Pros, František Růžička, Kateřina Havlová, legionář Václav Konrád a Anna Vlasáková. Přítomní uctili jejich památku povstáním. Následovaly zprávy funkcionářů, které svědčily o dobré práci naší odbočky. Podíleli jsme se účastí a prací na “silvestru 1980", který pořádala odbočka “28. říjen” v chicagském Velehradě. Byli jsme sponsory plesu oblastního výboru Národní rady americké, který se konal 14. února 1981 v Continental Plaza Hotel v Chicagu. Zúčastnili jsme se 25. května 1981 na Den zdobení hrobů slavnosti na Českém národním hřbitově. Pořádali jsme zájezd к lidickému pomníku 6. června 1981, kde náš místopředseda dr. Leopold Rozbořil byl hlavním řečníkem. Dále jsme přispěli ke zdaru oslavy založení republiky 28. října 1918, která se konala na Velehradě 25. října 1981, měla velkou uměleckou úroveň, ideovou náplň a byla příležitostí к novým setkáním s krajany. Zprávu pokladní, kterou za zemřelou pokladní sestru Annu Vlasákovou podal bratr předseda svědčila, že naše pokladní dobře hospodařila. Revisor účtů br. Ženíšek shledal vše v nejlepším pořádku a navrhl, aby odstupujícímu výboru bylo uděleno absolutorium. Jeho návrh byl všemi přítomnými schválen. К uctění památky zemřelé pí. Anny Vlasákové věnovala pro dobro odbočky pí. Jos. Smídová deset dolarů. Paní Sázavská uctila také darem deset dolarů památku dobré ženy, jakou opravdu pí. Vlasáková byla. Pro příští rok byli zvoleni tito funkcionáři: předseda Fr. Desenský; místopředseda dr. Leo Rozbořil; tajemnice sestra Kosová a pokladník Josef Svačina. Ten byl členstvem srdečně přivítán к aktivní činnosti. Potom následovala přátelská rozprava, pohoštění a tombola. Tiskový referent Věstník - 5 Prosíme oznamte včas změnu adresy za to, že opět připomněl parlamentu tuto záležitost . . . Domnívám se, že jde o záležitost důležitou. Názor vlády je, že co Československo koná, je nesprávné . . . Doufáme, že toto si Československo teď uvědomí . . . Nedávno, 5. listopadu 1981, měli jsme rozhovor s Čs. národním sdružením v Kanadě. Také s představiteli čs. vlády při několika příležitostech a v souvislosti s konferencí o bezpečnosti a spolupráci v Evropě. Československé stanovisko je pro Kanadu neuspokojivé a dali jsme to při jednání na srozuměnou. Jasně jsme naznačili, že nebudeme spokojeni dokud kanadští občané, ačkoliv jsou čs. původu, nebudou v zahraničí nadále obtěžováni . . . Naším cílem je osvobodit tyto československo-kanadské občany z tohoto útisku . . .” Je to poprvé v historii kanadského parlamentu, že poslanci kanadské oposice se ujali Kanaďanů čs. původu. Podle všech náznaků, můžeme doufat, že tato iniciativa poslance MacKay-e zdaleka není poslední a že nyní liberální vláda bude ochotna zastupovat zájmy kanadských občanů čs. původu mnohem radikálněji. [pageend5]Odbočka Západní předměstí konala svoji výroční schůzi v Mid America v Ciceru. Předsedkyně Vlasta Vrázová podala svoji zprávu a dále promluvila о událostech v Polsku a mezinárodní situaci, o práci ústředí ČSNRA, a poděkovala přítomným za spolupráci a podporu, kterou práci ČSNRA dávají. Další zprávy podali: Marie Langová zprávu tajemnice, br. Vošahlík zprávu pokladní; revisoři účtů sestra Strnadová a br. Svoboda ve své zprávě uvedli, že knihy shledali v naprostém pořádku, že pokladník odbočky br. Vošahlík finance odbočky přesně vede, a podali návrh na udělení absolutoria odstupujícímu výboru. Absolutorium uděleno a v provedených volbách byl zvolen výbor v dosavadním složení - s výjimkou úřadu místopředsedy. O volbě místopředsedy bude rozhodnuto ve schůzi příští. Zvolení úřady přijali. Činnost odbočky v minulém období byla velmi živá: 17. března konala odbočka členskou schůzi. V kulturní části programu schůze promluvila taj. odbočky Marie Langová na téma Rodina Tomáše Masaryka a Charlotty Masarykové. 16. června byla člen, schůze odbočky; v kult, části programu hovořila předs. Vlasta Vrázová o životě ostrovanů a přírodních krásách ostrovů v Karibském moři. Byl rovněž promítnut film z karibské oblasti, zapůjčený členkou odbočky Blanche Čihá- kovou. 11. září uspořádala odbočka v auditoriu Havlíčkovy školy v Berwynu svůj dosud nejúspěšnější podnik: Večer tvorby Pavla Javora, pásmo poezie, prózy a hudby. 15. září odbočka ZP spolupořádala večer s promítáním filmů o srpnové okupaci Československa v r. 1968, společně s odbočkou Dr. Milada Horáková a s Klubem Domov. 15. prosince pořádala odbočka Západní předměstí v auditoriu Havlíčkovy školy večer s anglickou přednáškou členky odbočky Blanche Čihákové China Today, doprovázenou barevnými diapositivy pana Larry Craina. Večer byl pro náplň přednášky, její presentaci a hodnotu snímků velmi hodnotným programem odbočky - a jeho čistý výnos přispěl к finančnímu daru odbočky $300.00, který odbočka ústředí odvedla koncem prosince m.r. Odbočka dodržela v roce 1981 všechny své povinnosti, správně zaplatila členské příspěvky za své členy ve výši $395.00 a na darech odvedla v r. 1981 celkem $1,000.05. Kromě toho přispěla na ples oblast, výboru částkou $100.00 a na ples 1982 částkou $50.00. Marie Langová, tajemnice Čína dneška Odbočka Západní předměstí uspořádala 15. prosince 1981 v auditoriu Havlíčkovy školy v Berwynu velmi zajímavý večer. Členka odbočky ses. Blanche Čiháková přednášela na téma: Čína dneška. Dokumentárními snímky provázel její anglické vyprávění barevnými diapositivy pan Larry Crain. Čerstvě zažité dojmy z cesty Čínou - která začala v Hongkongu a jejími dalšími cíli byly: Canton, Guilin, Hungz- hou, Shanghi, Wuxi, Nannjing a Peking - byly v líčení Blanche Čihákové jako barevná mozaika, která ač složena z malých kosteček, dává ucelený obraz. Hodně víme o politickém režimu v Číně. Ale jaký je lid? Čínský lid se pohybuje na kole. Pracující jezdí na kole do práce, na nákupy, na rekreaci. Oblečení je uniformní, jak u dospělých, tak u školních dětí. Barvy tlumené, nevýrazné, tmavších tónů. Pracující lid, transportující se na kolech do práce, je pohybující se šedou masou. Masou lidí, kteří jsou však velmi pracovití. Čistota ve městech je překvapující. Pokrmy v jídelnách dobrých hotelů a restaurací jsou servírovány v originálním pojetí, často zobrazujíce zvířata, ptáky, ornamenty. 1 v malých restauracích je jídlo velmi chutné. Čínská kuchyň byla členy výpravy uznána za jednu z nejchutnějších a jistě i nejzdravějších; už jen pro velké množstí konsumované zeleniny. Čínská musea - a je jich v každém městě několik - jsou památníky desetitisícileté kultury, chovají poklady nevyčíslitel- ných hodnot. Procházet jejich nádherné expozice je duchovním požitkem. Část čínského obyvatelstva se rodí a celý svůj život prožívá na lodi, která je bárkou, v níž hygienická zařízení jsou ta nejprimitivnější. Vaří se na nich z vody, která před tím přijala i odpadky. V obchodech je přemíra uměleckých předmětů, výšivek, bižuterie, čínského hedvábí, atd. - Výpravě, s níž se Blanche této cesty zúčastnila, nebyly činěny žádné potíže; nikým nebylo určováno, kam výprava může a kam nesmí jít. - Velkým dojmem pro členy výpravy bylo vidět i udělat si i procházku po Čínské zdi. Vyprávění Blanche Čihákové mělo řadu dalších postřehů, zajímavých, kladných a samozřejmě i záporných. Posluchači jim naslouchali s velkým zájmem a hodnotili též dokumentující diapositivy pana Craina, které měly profesionální úrověň. Ačkoliv byl večer pořádán před vánocemi, přišlo si Blanche poslechnout víc jak sto lidí. Pro námět, vyprávěčskou schopnost Blanche Čihákové a hodnotu obrázků, byl večer odbočky Západní předměstí kladným přínosem. -la- 6 - Věstník Ceský národní hřbitov Vážení přátelé: Věrni své tradici, také letos pamatovali jsme na Českém národním hřbirově v rámci vánoční nadílky na finanční podporu celé řady československých národních organisací v krajanském Chicagu, zvláště pak na české školství, sokolské jednoty, Český Domov pro zestárlé krajany, Matici vyššího vzdělání. Slovenksou dobročinnou společnost v Chicagu a v neposlední řadě samozřejmě také na Československou národní radu americkou. V uznání za Vaši obětavou práci a činnost ve společném boji proti komunismu a za navrácení svobody Československu zvýšili jsme letos náš příspěvek na $200.00, který tímto odevzdáváme s přáním hodně zdaru a úspěchu ve Vaší další činnosti. Při této příležitosti chceme také vzpomenout a poděkovat oblastnímu výboru za Vaši velkou účast na našich vzpomínkových obřadech v Den zdobení hrobů na Českém národním hřbitově v minulém roce. Doufáme, že také letos budeme moci s Vaší návštěvou počítat a budeme se těšit na hojnou účast. Bližší informace až v pozdějším pozvání. Naše zájmy o svobodné Československo a krajanský život v Chicagu jsou stejné a tak se musíme navzájem podporovat. ~ , , , , , , J r r Za Český národní hřbitov K. Halaška, tajemník B. Vydra, předseda Odbočka “28. říjen” Silvestr se nám vydařil Začalo to ráno 31. prosince zprávami o počasí. Předpovědi byly nedobré: sníh s deštěm přes den а к večeru mráz, perfektní počasí na to, aby člověk zůstal večer doma a auto nechal v garáži. A nám. členům odbočky ČSNRA 28. října a Velehradu se svíralo srdce. Chystali jsme totiž silvestrovský večer v našem českém kulturním středisku Velehrad a doufali jsme ve slušnou návštěvu. Nenechali jsme se odradit. Už brzy ráno nastoupily sestry Bártová. Fastová a Tabáková к výrobě tradičních obložených chlebíčku. Do oběda jich měly přes 400. A bratr Desenský s kuchyňským personálem začal vařit papričku a smažit řízky. A bratr Lát s pomocníky se postaral o pití a výzdobu sálu. V šest hodin večer bylo vše připraveno a čekalo se pouze jak to dopadne. Když o osmé začala hrát hudba našich přátel ve složení Jerry Svátek. Milo Voit, Vláďa Petráň a Richard Půr к tanci, sál [pageend6]Chicagské odbočky Štefánik a Gama uspořádaly pro své členy a hosty 13. prosince 1981 společnou mikulášskou zábavu v sále Obecního domu ve Winnetce. Půvabem interiéru připomíná místnost útulnost pěkných horských chat. Vánoční stromeček s tlumeně zářícími světly poblíž krbu a pod ním spousta vánočně zabalených balíčků přidávaly celému obrázku na pohodě. Naše mikulášské zábavy se staly u našich obou odboček tradicí, pořádáme je každý rok, odbočka Štefánik již od svého založení v roce 1964. К jejich pořádání nás především vedla myšlenka, abychom se ještě jednou před koncem roku sešli a strávili pospolu několik bezstarostných chvil, v družné, přátelské shodě u vánočního stromečku - a také abychom si mohli osobně popřát radostné svátky a šťastný Nový rok. Letos byla účast členů a hostů zvlášť pěkná a náš pořádající výbor tím byl velmi potěšen. Naše sestry se postaraly o výborné občerstvení. Navařily a napekly dobrot, že prostřené stoly se zrovna prohýbaly. A protože nechybělo nic ani v bohatém výběru nápojů, bylo prostě hojně všeho, co hrdlo ráčilo. Také o zábavu bylo dobře postaráno. Bratři Brym, Pospíchal a Podhrazský nás pobavili čtením veselých povídek a nejnovějších vtipů z domova. Vánoční náladu přineslo pěvecké vystoupení Jiřiny Podgorné, členky odbočky Štefánik. Zpívala vánoční písně a koledy. Pěkným školeným hlasem, kterému cit přidává na vřelosti - na klavír ji doprovázel Ludvík Pospíchal. Také Jan Čejka nám zahrál na klavír. Roztomilé bylo vystoupení dvou holčiček. Jejich tatínek je Američan učící se od své ženy - zároveň s holčičkami - správné češtině. Holčičky svorně přišly, usedly, a jemnými, čistými hlásky začaly zpívat české koledy. Větší hrála dokonce na malé kytaře hudební doprovod. Jmenují se Laura a Nina a jejich maminkou je Jiřina Podgorná. Mnohokrát jsme slyšeli zpívat píseň Narodil se Kristus Pán; snad nikdy tak nehřála u srdce, jako když ji v Americe u vánočního stromečku česky zpívaly dvě holčičky, které by už pomalu ani nemusely umět česky. Dvě holčičky, jejichž tatínek, Američan, se učí česky. A také přišel sv. Mikuláš (L. Pospíchal) a vedl si s sebou čerta (Lucinka Dobrovolná). Rozdali všechny dárky, které byly návštěvníky přineseny pro vánoční tombolu. Dlužno říci, že dárků letos bylo pod stromečkem opravdu hodně. Pořádající výbor děkuje všem, kteří naši snahu udělat radost výherním dárkem podpořili. Odbočka Štefánik srdečně děkuje. us. ženská nár. rada v exilu Svoji činnost v roce 1981 uzavřela ČŽNR 6. prosince dobročinným vánočním bazarem. Byl krásný. Jednak úzkou přátelskou spoluprací s níž byl připravován, dojemným vystoupením čs. dětí, s nimiž program nacvičily Boženka Vejsová a paní učitelka Rybová, a dále projevem a vlivem tradičního sv. Mikuláše - Sávo Rokniče, na jehož dárky se naše děti těší celý rok. Samozřejmě, že také anděl a čert mají vždy své důležité místo v programu. Vánoční výzdobu sálu a zářící světla stromečku přidaly na pocitu vánoční pohody. Děti velice zajímal koutek loutek s malovanými scénkami a našňořenými loutkami. Stánky s domácím pečivem, které napekly členky ČŽNR, s perníčky, které členky umně nazdobily, s perníkovými chaloupkami Maru Friedové a jinými bohatými ozdobami na stromeček, s košíčky vánočního pečiva se těšily velké pozornosti návštěvníků. Rovněž stánky s vánočními ornamenty, s figurkami, andělíčky, čokoládovými ozdobami, atd. a stánek mezinárodní s ozdobnými předměty evropského a orientálního původu, který připravila Blanche Čiháková, měly veliký úspěch. Stánek s vonícím pečivem vedla Maruška Kalkusová, kuchyň vedla Evža Žížalová za pomoci Marie Irrové; pokrmy byly tak dobré, že se vše brzy vyprodalo. Obložené chlebíčky, po nichž se vždy jen zapráší, nezklamaly ani letos toto očekávání. A přízni se těšil stánek “Dárek za dolárek”. Vánoční bazar 1981 měl největší počet návštěvníků ze všech předchozích bazarů; sál byl zcela naplněn a nálada byla radostně hřejivá. Chlapci a holčičky v národních krojích, zpívající vánoční koledy či tančící národní tanečky u vánočního stromku, jejich radost, usměvavé tváře byly členkám, které bazar za vedení Míly Ferjenčíkové připravily, největší odměnou. I po stránce finanční byl bazar velmi úspěšný. A tak se dobrá věc ve všech směrech podařila. Do roku 1982 vstoupila Čs. ženská národní rada s předsevzetím plnit věrně své národní poslání stejně obětavě jako v roce minulém. Prosí, aby naše krajanská veřejnost jí zachovala svoji přízeň a činnost ČŽNR, jež má za úkol přinášet dobro, nadále podporovala. Data podniků Čs. ženské národní rady v roce 1982 jsou: 3. dubna - jarní věneček; 30. řyna - podzimní večírek; 5. prosince - v neděli - vánoční bazar. Už jste si je poznamenali? Děkujeme Vám. -la- Odbočka “T. G. Masaryk”, Los Angeles Výborová schůze odbočky se konala 10. prosince za účasti předsedů dalších čs. organizací v Los Angeles. Byly projednány finanční záležitosti, které se vztahovaly к pořadu v sokolovně u příležitosti výročí 28. října. Dále byl projednáván plán činnosti na příští rok. Další výborová schůze se bude konat 14. с^ма 1982 a výroční členská schůze 14. února 1982. Výbor odbočky odsouhlasil návrh redaktora “Západu” M. Šuchmy na uspořádání večera s chartistou Pavlem Landovským, který je nyní hercem v Burgstheatru ve Vídni. 20. prosince se zástupci odbočky zúčastnili “Pro -Polish Rally” před los-angeleskou radnicí. Rally pořádalo Los Angeles County a Polský Kongres. Promluvili: starosta T. Bradley, kongresmané R. Dornan a B. Goldwater, Jr., councilman Mike Antonovitch a jiní. Bob Dornan připomněl ve svém ohnivém projevu osud Československa. Účast všech ostatních “Captive Nations” byla velmi dobrá. Čechoslováků, jako obvykle při podobných akcích, bylo poskrovnu. Přesto však transparenty naší odbočky “Czechoslovakian Exile is with you Polish Brothers” a “Communism Equals Nazism” spolu s čs. vlajkou byly velmi nápadné a dostalo se nám díků za solidaritu od mnoha přítomných Poláků. Se srdečným pozdravem Jiří Breber, tajemník Velehradu byl ještě zpoloviny prázdný. Potom se však sál začal rychle zaplňovat a kolem deváté už jsme věděli, že to dobře dopadlo, sál byl plný. A tak jsme si mohli v dobré pohodě pochutnávat na výborných obložených chlebíčkách a před půlnocí přišla na řadu tradiční drštková polévka, kterou jako obvykle uvařila sestra Zdeňka Manová. Tomboly se pak ujali manželé Chrobákovi, kteří také darovali krásnou, ručně zpracovanou dřevěnou plaketu jako hlavní cenu tomboly. Po půlnočním přípitku se zaplněný sál bavil vyprávěním našeho faráře, otce Víta. Paní Jiřina Podgorná a pan Vladimír Holeček nám zazpívali naše národní písničky а к nim se přidal celý sál. Nálada byla výtečná tak, jak tomu má být na Silvestra v kruhu milých přátel a krajanů. Dík patří všem jmenovaným i nejmenovaným, kteří přispěli к úspěchu tohoto hezkého večera a také všem milým návštěvníkům, kteří se nenechali odradit špatným počasím a přišli se pobavit mezi nás. Ing. HT. Věstník-7 [pageend7]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plné zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA Pioneer of Fraternal Life Insurance" CSA PLAZA , * Telefony (312) 795-5800 - (312) 242-2-2-24 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois60650 ADDRESS CORRECTION REQUESTED 436 2701 SOUTH HARLEM AVENUE BERWYN, IL 60402 [pageend8]