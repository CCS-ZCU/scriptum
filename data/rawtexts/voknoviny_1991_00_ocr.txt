ROČNÍK II /VOKNOVINY ROČ.V/ 18.2.’91 ČÍSLO OKONTRA CENA 1,80 KČS [pageend1]MĚSÍC POTÉ V pondělí 14. ledna opustila Linhartova nadace (a s ni řada muzikantů, básniků, bláznů, malířů, herců a dalších spřízněných duši) dům U divého muže ve Sněmovní ulici. Skončil tak další pokus .nezávislých’ o získání prostoru k uměleckým aktivitám jim bytostné blízkým. Za necelé čtyři mésice jsme jich mohli v Praze zažít sdostatek, počínaje akcí Totalitní zóna, která po téměř 40ti letech nechala ožit betonovou márnici pod Stalinovým pomníkem směsí hudby, obrazů, soch a performanci. Za účelem ubytování performerů přišedších do Prahy ze vzdálených krajin pronajímá v té době Federální ministerstvo vnitra dva roky opuštěný objekt ve Sněmovní č. 1 Linhartově nadaci, která zajišťovala chod celé Totalitní zóny. Pronájem je dohodnut do konce října - po žádosti Ln. prodloužen do konce listopadu. .Divý muž' tak záhy ožil stejné jako betonový Josef Vissarionovič. Nesmírné prostory erárního paláce si dodnes - přes .dílčí architektonické úpravy* provedené StB - zachovaly barokní ráz. Během několika týdnů se tato letitá mrtvola proměnila v místo, kam začala směřovat svůj zájem nejenom spousta těch věčné neukojených, večer co večer bloudících, noc co noc zpravidla nenalézajících kout, v kterém lze duchovně splynout i tělo potěšit, ale také množství spolků a společenství, domácích i přespolních, které tu viděly příležitost k ukojení svých af už kulturních či finančních tužeb. Nabídek na dotace a výpomoc, na vystoupení i spolupráci přišlo pár desítek. Dům ve Sněmovní tak přestal být výhradní záležitostí L.n. a FMV. V listopadu byly vypracovány projekty na dalši využití .Divého muže" a ty poté předloženy FMV. Písemná žádost o další, tentokrát pětiměsiční prodlouženi je však podána až počátkem prosince - tedy několik dni po vypršení nájemní smlouvy (legislativcům k nepochopení). Od 1. prosince překračují tedy obyvatelé i návštěvnici .Divého muže* společné s jeho prahem i zákon... FMV zatím neodpovídá. Ln. se snaží o maximální publicitu nastalé situace. 5. prosince rozesílá otevřený dopis státním institucím, kulturním spolkům a sdělovacím prostředkům. 18. prosince uspořádá tiskovou besedu, kam sezve množství zainteresovaných stran - kromě novinářů, členů Ln. a dalších nezávislých kulturních aktivit přichází však pouze pan Vágner z FMZV. Vnitro míči. Pan Vágner vysvětlí přítomným, jak se to s .Divým mužem’ smluvně má. V lednu loňského roku ho nabídla tehdejší .vláda národního porozumném” rakouské straně, která nabídku přijala s tím, že v domě bude sídlit rakouské velvyslanectví. Zároveň (zřejmé na utišení předpokládaných odpůrců ze strany Malostranské obce) přislíbila, že v objektu zřídí i rakouský kulturní Stánek. Tímto mělo být zřejmě kultuře v podhradí učiněno zadost. FMV, které má dodnes .Divého muže’ v pronájmu, ho má někdy v tomto roce předat FMZV, a tedy potažmo rakouské straně. (Jak mj. vyšlo najevo, byl mezi řadou zákonů v loňském roce přijat i ten, který zbavuje smluvní strany při transakci s nemovitostmi povinnosti informovat obec, natož od ni žádat souhlas. Jak poznamenal překvapený I. M. Jirous, neni tedy vyloučeno, že se můžeme jednoho rána probudit a na Hradčanech spatřit vlajku McDo- nalda...) Ln. dala ten večer opět najevo, že ji nejde konkrétné o .Divého muže', ale o získáni ekvivalentního prostoru v centru Prahy (byl zmíněn např. opuštěný objekt Tatry Smíchov kdesi u Arbesova nám.). Chtějí však o tom začít s někým diskutovat. Opakují také, že si v celé věci nikterak nenárokují pozici mluvčího nezávislých kulturních aktivit, že celý ten pohyb kolem Sněmovní' dali akorát do pohybu, a že nyní je to již věci všech zainteresovaných iniciativ. U .Divého muže' probíhaly během listopadu a prosince nepřetržité výstavy, koncerty a představeni (některá pro děti, pro důchodce), fungovala místní kavárna s cenami vskutku - lidovými. FMV stále mlčelo. Ozvalo se náhle 8. ledna neohrabaně stylizovaným dopisem, ve kterém oznamuje L.n.. aby do 10. ledna Sněmovní vyklidila (dopis datován 18. prosince /sic!/). jinak že celou zálžitost předá soudu. Následujícího dne je doručen již právnicky lépe formulovaný dopis, tentokrát i s čitelným podpisem. Předešlá zmínka o předání věci soudu zde již chybí, ale neni ani odvolána. Suma sumárum první příspěvek do dialogu ze strany FMV. V pátek 11. ledna, den po pitoreskním večeru poesie undergroundových kmetů Dítě ve skleníku, obsazuje .Divého muže' anonymní komando .bezpečnosti' (bez identifikačních čísel a ochoty se legitimovat). Události nabraly spád. Anonymní .muži zákona' (legislativci opět nechápou) do objektu nepouští nikoho, ani novináře. Ven však s chuti kohokoli. Přítomni obyvatelé a pár obětavých návštěvníků, kteří využili po nějaký čas nestřeženého okna z ulice, jsou rozhodnuti .Divého muže' dobrovolné neopustit. .Jde o zásadní spor - starý jako moderní společnost. Spor mezi obchodem a kulturou, mezi ziskem a uměním...’ (z otevřeného dopisu z 5.12. '90). Po mravní stránce mají navrch, alespoň tak to cítí. Z právního pohledu je také záležitost zcela jasná - .Divý muž' musi být předán rakouským diplomatům. V napjaté páteční atmosféře připravuje na druhém nádvoří se svým příznačným zenovým klidem leningradské Děrevo večerní představeni - tentokrát zasvěcené ohni. Večer se dostaví kompetentní zástupci FMV se sdělením, že objekt musi být vyklizen v .zájmu zachováni obranyschopnosti státu'. Přítomni nestačí polykat - tohle nečekali. Budova má být údajně poskytnuta jednotkám, střežícím po dobu konfliktu v Zálivu ambasády a jiné důležité objekty před možnými teroristickými útoky (toto je jedno z vysvětlení - slyšel jsem i jiná, všechna však byla spjata s válkou v Zálivu). Spadla klec. Nikdo z Ln. ani přítomných zástupců kulturních iniciativ proti takovému argumentu nic nenamítá (vyjma jediného přítomného anarchisty). V pondělí se započne s odchodem. Je něco jiného nechat se z .Divého muže' vytahat za nohy za přítomnosti novinářů, je-li problém postaven jako .kultura versus peníze', nebo vyvádí-li vás .proto', že ve svém důsledku bráníte ochraně životů diplomatů atp. Jiná věc je. není-li důvod, se kterým v pátek přišlo FMV, lživý. Ale to se může ukázat až ex post... Děrevo ten večer hrálo - a hrálo skvěle. Obskurní polonahé postavy tančily kolem ohňů rituální, votivní tance. Omšelé stěny .Divého muže' ožily hrou světel a stínů. Tváře tanečníků se šklebily v grimasách, ve kterých plakaly a smály se zároveň. Pozdě večer hranice dohasly. Koncem příštího týdne byl .Divý muž" prázdný. Jen pár policajtů u vchodu. Dům opět zmrtvěl. .Divý muž' se stal zase .objektem ve Sněmovní č. ľ. Dnes, měsíc po .vyklizeni' zeje dům toutéž prázdnotou, jako před půl rokem. Argument FMV o přechodném využití objektu se zdá být lživý. Amatérismus, se kterým se do právního usilováni o .Divého muže' pustila Linhartova nadace, je vzhledem k jejich pionýrskému zaujetí mnohým pochopitelný. Neprofesionalita FMV (páteční zcela zbytečná akce podobající se vyžilým totalitním manýrám nebyla jediným projevem zmatků přežívajících v hlavním stanu Bezpečnosti) je přinejmenším znepokojující. Stejně tak je zajímavá i výrazně rozporná reakce na události ve Sněmovní v kuloárech .alternativního panoptika* (patrná nakonec zčásti i v samotné L.n.). Nejvážnější argumenty, odsuzující postup L.n. a jejich .spojenců*, jsou: • stačí znát osobné některé z těch .linhartů* a přestaneš jim důvěřovat • je to příliš velké sousto, stačil by menši klub • kdyby jim to stát dal, stane se to nebezpečným precedentem, který zahájí vlnu podobných akcí - začne se obsazovat kdejaký barák • je to jako když vezmete do bytu podnájemníka a on vás z něj vyhodí • celá akce je protiprávní • dnešní stát je jiný než ten předchozí' Dovolím si s těmito argumenty polemizovat. • celý spor o .Divého muže* nebyl pouze záležitostí pár lidi z L.n., ale byl záhy otevřen všem spřízněným aktivitám, ochotným se na celé záležitosti spolupodílet. Vždyf Ln. dodnes hledá obětavé spolupracovníky... (á propos, ukažte mi v jakémkoliv společenství deset spravedlivých a vězte, že se právě na ně obrátim s největší důvěrou.) • v době, kdy v Praze funguji cca 3 skutečné rockové kluby, některá divadla nemají kde hrát, ateliéry budou k neuplacení..., neni myslím vhodné uvažovat o velikosti, či lépe o oprávněnosti jakéhokoli sousta. A konečně velký, členitý prostor umožňuje uskutečnit projekty, které nelze provést v několika malých, roztroušených klubech (zkuste si je alespoň protentokrát představit). • obdobný precedent vidí mnozí v předáni .Divého muže* rakouskému státu (ozvou se jistě dalši bílé límečky, že když .rakušácí*, tak my také...). Tímto nelze argumentovat. • tento hlas, který byl tolikrát slyšen pod okny FMV. mně připadá zavádějící. Vyvolává se jim DŮM U DIVÉHO MUŽE [pageend2]totiž dojem, že 50tiletá rezidentura gestapa a sídlo StB je bytem, tedy něčím, co u našince podvědomě vyvolává představu vyhřátého pokoje, ostrůvku svobody, oázy rodinného štěstí, přinejmenším konejšivý pocit posledního útočiště. Tim však .objekt ve Sněmovní' již drahné dlouho nebyl. Jestli ho něco přiblížilo představě bytu, pak právě ona téměř čtyřměsíční symbióza s těmi kulturymilovnými pošetilci. Aspoň jsem to při častých návštěvách .Divého muže’ cítil. A o tom. komu dům opravdu náleží, bychom se mohli dlouho přít: StB ho .odebralo' gestapu, gestapo státním úřadům, státní úřady jezuitům, jezuité ho koupili od obce, obec ho .odebrala' Albrechtu Maradaso- vi, Maradas... Všechny převodní listiny byly jistě vyhotoveny v kopiích a s náležitými pečeťmi a razítky, aby bylo .právu' učiněno zadost. A af se na mě nezlobí, ale FMV zde spíše připomíná spekulanta s byty než dobromyslného pana domácího... • pobyt L.n. ve Sněmovní byl po 30. listopadu protiprávni, proti tomu nelze nic namítat. Je-li však v rámci všeobecného .Drang nach Westen' bolševiky přežilý, vládnoucí klice podřízený právní řád nahrazován typem .demokratického', v civilizovaných zemích osvědčeného právního řádu, přijímáme tak právní systém ručeni, kauci a dražeb, ve kterém se rozhodujícím činitelem stávají peníze. Systém, pro který je solventnost občana často tím nejvíce podstatným a interesantním, co na něm lze shledat. Byla-li v dobách .zářných včerejšků' navýsost oceňována loajalita k vrchnosti, můžeme se v .mlhavých zítřcích" nadát bezmezné adorace individuální úspěšnosti (rozuměj finanční), tedy loajality k mamonu. To už vlastně odpovídám na poslední z výčtu argumentů, odmítajících projekt u .Divého muže', totiž, že dnešní stát je jiný, než ten předchozí. • takto obecně formulováno to platí bezpochyby. Zkuste ale např. vandrákovi vysvětlovat přednosti nového typu automobilu oproti dosluhující rachotině. Nebude ho ani v nejmenším zajímat design. výkon, typ motoru apod„ avšak zeptá se vás zcela jistě na jedno: .Kolikrát bude křižovat mé cesty a přibrzdí alespoň, vstoupím-li mu na jeho 'high way'.' V lidských dějinách se vždy našlo dost těch, kteří v době, kdy ještě ani nedoschla krev na dláždění (resp. inkoust na dekretech) vyšli do ulic s fanglemi a voláním: .Král (resp. stát) je mrtev, af žije král (resp. stát)!' .Nezávislí' nikdy mezi ně nepatřili (což je patrné už z jejich označení). Děsím se, po zkušenostech získaných s .Divým mužem', jednoho: aby Praha (a spolu s ní i jiná dosud .zakletá' východní města) nebyla uměle domestikována v .nové Evropě'. Aby se po vzoru západních velkoměst nepřistoupilo ke sterilizaci jejího centra, kde na vás přes den cení své bílé, vypulírované zuby banky a jim podobné finanční instituce, kde potkáváte uspěchané stíny .mladých profesionálů' a večer se před vámi nevtíravé otevírají dveře narvaných varieté a kabaretů, minimálně tak .opojných' jako ten U Fleků. Memento zúředničené Malé Strany, zdá se, mnohým nestačí. Před našima očima tak kulturně umírá město, které si po staletí udrželo svého genia loci, své magické kouzlo s neodmyslitelnou armádou pouličních kašparů, vagabundů, pištců, malířů, kurev i bláznů. To je úhel, ze kterého mně bylo dáno spor o .Divého muže' vidět. V Praze 14. 2. '91 Jirka Včelák a Praha 1, Staroměstská radnice, denně 9.00 - 17.00 mimo Po II. p.: Antonín Tomalík - výbor z díla (1957-68) Křížová chodba a Rytířský sál: Český informal I - průkopníci abstrakce z let 1957-64 S Praha 1, Galerie'Václava Špály, Národní 30 Český informal II - strukturální fotografie a Praha 1, Mánes, Masarykovo nábř. 250, denně 10.00 - 18.00 mimo Po Milena Jesenská (1896-1944) - Žít PONDĚLÍ 18. a PRAHA 5, FUTURUM, nám. 14. října 16, 20.00 THE BREATH OF LIFE (B) S PRAHA 3, Junior klub NA CHMELNICI. Koněvova 219,19.30 E (Brno) ECHT a PRAHA 8. PFK, Ke Štvanici. 17.00 a 20.00 (premiéra) PÁTRÁNÍ PO JEDNÉ ŽENĚ (It. 1982). r: Michelangelo Antonioni, h: T. Milian, D. Silveriová, Ch. Boisson SI PRAHA 1. INSTITUT FRANCAIS, Štěpánská 35,18.00 NĚCO Z ALENKY (Švýc.-CS 1988), r: Jan Švankmajer - za účasti autora S PRAHA 6. PONREPO, Bělohorská 64,17.30, překlad BANDA SAMA PRO SEBE (Bande a part, F 1963), r: Jean-Luc Godard, h: Anna Karinová, Claude Brasseur, Sami Frey Umění doby Franze Kafky S Praha 1. Středočeská galerie, Husova 19-21. denně 10.00 - 12.00 a 13.00 - 18.00 mimo Po Three ways - současné britské malířství a Praha 1, Galerie Jaroslava Fragnera, Betlémské nám. 5a, denně 10.00 - 13.00 a 14.00 - 18.00 mimo Po Nábytkové objekty - Christoph Ernst (Berlín), Bohuslav Horák, Helmut Palla (Vídeň) a Jiří Pelcl Rodinný dům 1980-90 a Praha 1 - Klárov, Valdštejnská jízdárna, denně 10.00 -18.00 mimo Po Jan Zrzavý - obrazy a do roztrháni: Praha 7/8 - Pelc-Tyrol- ka, betonové pilíře pod nájezdem na most Barikádníků Aleš Kuneš - Kampaň fotografa K. @ Berlín 12. Galerie Georg Nothelfer, Uhlandstr. 184 Gerhard Hoehme © Curych, Galerie Rudolf Mangisch, Seefeldstr. 233 Joseph Beuys S PRAHA 1. ITALSKÁ KNIHOVNA, Šporkova 14,17.00, púv. zn. Giuseppe Verdi (1813-1901) - AIDA (III. díl; video) a PRAHA 1. DIVADLO V ŘEZNICKÉ, Řeznická 17,19.30, vstupné 16 Kčs Jean-Paul Sartre - S VYLOUČENÍM VEŘEJNOSTI © MNICHOV, THEATERFABRIK, Föhringer Allee 23 LONDON BEAT ÚTERÝ 19. S PRAHA 1. INSTITUT FRANCAIS. 18.00 Jan Švankmajer - filmy 1967-72: TICHÝ TÝDEN V DOMĚ ad. 0 PRAHA 8, PFK. 17.00 a 20.00 (české krátké filmy) VALČÍK NA ČTYŘI DOBY, r: Petr Slavík ...A JÁ NEUTÍKAL! r: Vladimír Mráz ŽIJTE PRO RADOST!, k ♦ r: Jan Špáta JAK SE MALUJE RADOST, r: Hana Pinkavová MILUJ BLIŽNÍHO SVÉHO, k: Jan Špáta, r: Olga Sommerová Si PRAHA 1, ITALSKÁ KNIHOVNA, 19.30 - koncert GUIDETTI - PAGLIARINI duo flétna - kytara a PRAHA 1. DIVADLO V ŘEZNICKÉ, 19.30, vstupné 16 Kčs PŘÍHODNÉ MÍSTO, na motivy J. M R. Lenze, H. von Kleista, S. Freuda, Ch. Wolfové. T. Bernarda a J. Prekové VÝSTAV Y EXHIBITIONS KONCERTY FILMY DIVADLA... [pageend3]© LITVINOV (pořadatel DMD - Litvínov) THE BREATH OF LIFE (B) STŘEDA 20. § PRAHA 6. DELTA, sídl. Dědina, Vlastina 887,19.30 OTK KLINIKA PROFESORA ŽVARCE a PRAHA 9. GONG. Sokolovská 191, 19.30 VLADIMÍR MIŠÍK A SPOL. 0 PRAHA 8. PFK. 17.00 a 20.00, překlad MLÉČNÁ DRÁHA (La voie lactée, F 1969), s: Jean-Claude Carriere, r: Luis Buňuel. h: Paul Frankeur, Laurent Ter- zieff. Alain Cuny. Michel Piccoli, Pierre Clémenti, Delphine Seyrigová a PRAHA 1. INSTITUT FRAN- CAIS, 20.00 Jan Švankmajer - filmy 1972-90: KONEC STALINISMU V ČECHÁCH ad. 0 PRAHA 6, PONREPO, 19.30, české tit. TEREZA RAQUINOVÁ (Thér se Ra quin, F 1953), n: Émile Zola, r: Marcel Carné, h: Simone Signoretová, Raf Vallone, Jacques Duby Stříbrný lev Benátky 1953 a PRAHA 1. ITALSKÁ KNIHOVNA, 17.00, pův. zn. G. Verdi - AIDA (IV. díl; video) a PRAHA 1. DIVADLO V ŘEZNICKÉ, 19.30, vstupné 16 Kčs Henrik Ibsen - PŘÍZRAKY © PLZEŇ (pořadatel Městské kulturní středisko Plzeň) THE BREATH OF LIFE (B) ČTVRTEK 21. a PRAHA 6, DELTA. 19.30 PAVEL RICHTER BAND (Pavel Richter. Štěpán Pečírka, Tonda Hlávka) a PRAHA 3. JK NA CHMELNICI, 19.30 VLADIMÍR MIŠÍK + ETC DONALD a PRAHA 1, INSTITUT FRAN- CAIS, 20.00 NĚCO Z ALENKY (Švýc.-CS 1988), r: Jan Švankmajer a PRAHA 6, PANT klub Unijazzu. Thál- mannova 17,19.30 HENRI MICHAUX v překladech Petra Turka a PRAHA 8. PFK, 17.00 a 20.00 TRISTANA (Šp.-F-lt. 1970), r: Luis Buňuel. h: Catherine Deneuveová, Fernando Rey, Franco Nero a PRAHA 1. DIVADLO V ŘEZNICKÉ, 19.30, vstupné 10 Kčs POSLECHNĚTE, JAK BEJVALO - premiéra větev alternativního a loutkového divadla DÁMU a PRAHA 6, PONREPO. 16.30 a 20.15, české tit. SPARTAKUS (USA 1960), r: Stanley Kubrick, h: Kirk Douglas, Laurence Olivier. Tony Curtis, Jean Simmonsová, Charles Laughton. Peter Ustinov ©BRNO THE BREATH OF LIFE (B) © Nový HRADEC KRÁLOVÉ, hostinec U CIKÁNA. 18.00. vstupné 30 Kčs MEAT HOUSE CHICAGO I. R. A. TAMERS OF FLOWERS BOGUNA, YES MAO PÁTEK 22. a PRAHA 6. DELTA, 19.30 M. I. C. TERRA IGNORA a PRAHA 6. klub NA PETYNCE, Radimova 2,19.30 VISACÍ ZÁMEK a PRAHA 3, JK NA CHMELNICI, 19.30 BABALET a PRAHA 1, DIVADLO V ŘEZNICKÉ, 19.30, vstupné 10 Kčs ...A OBLIČEJ POZBYL SVÉHO JMÉNA, divadlo Snad © OSTRAVA THE BREATH OF LIFE (B) SOBOTA 23. a PRAHA 3. JK NA CHMELNICI, 19.30 JASNÁ PÁKA PSÍ VOJÁCI HUDBA PRAHA JIM ČERT ad. a PRAHA 6. DELTA, 19.30 KRÁLOVSKÁ CESTA VRATIPRSTY a PRAHA 1. DIVADLO V ŘEZNICKÉ, 19.30, vstupné 10 Kčs Franz Kafka - DOUPĚ (premiéra) větev alternativního a loutkového divadla DÁMU © BRATISLAVA THE BREATH OF LIFE (B) © MNICHOV, DEUTSCHES MUSEUM. Museuminsel ANG. BRANDUARDI NEDĚLE 24. a PRAHA 1. DIVADLO V ŘEZNICKÉ, 19.30, vstupné 10 Kčs POPELKA, premiéra - větev altern. a loutk. divadla DÁMU PONDĚLÍ 25. a PRAHA 6. PONREPO. 17.00, české tit. DIVOKÉ OKO (Savage Eye, USA 1960), r: Ben Maddow, Sidney Meyers.Joseph Strick NA BOWERY (USA 1956), r: Lionel Rogosin a PRAHA 8. PFK, 17.00 a 20.00 VIRIDIANA (Šp. 1961), r: Luis Buňuel, h: Silvia Pinalová, Francisco Rabal, Fernando Rey, M. Lozanová a PRAHA 1. DIVADLO V ŘEZNICKÉ, 19.30, vstupné 10 Kčs Eug ffie Ionesco - PLEŠATÁ ZPĚVAČKA, alt. a loutk. div. DÁMU ÚTERÝ 26. a PRAHA 6. klub NA PETYNCE, 19.30 JEAN MARAIS 77 BETLÉMŮ a PRAHA 3. JK NA CHMELNICI, 19.30 XIII. STOLETÍ (Jihlava) a PRAHA 8. PFK. 17.00 a 20.00. překlad PŘÍZRAK SVOBODY (Le fantome de la liberté, F 1974), r: Luis Buňuel, h: Adrianna Asti, Julien Bertheau, Michel Piccoli, Monica Vittiová, Jean-Claude Brialy a PRAHA 1. POLSKÉ KULT. STŘ., Václavské nám. 19 10 .00 - zahájení výstavy FILOSOFICKÁ A NÁBOŽENSKÁ KNIHA nakladatelství Znak, Pax, Wiež, W drodze, KUL, Kultura. Édition du Dialogue, Spotkania, Krag, NOWA a řady nových 11 .00-15.30 - SEMINÁŘ NAKLADATELŮ, představení profilu zúčastněných nakladatelství; Od ilegality k legalitě, od exilu k domovu a PRAHA 1. DIVADLO V ŘEZNICKÉ. 19.30 večer Amatérské divadelní asociace Slawomir Mrožek - MY NEVĚŘÍME, ŽE JE SLON, soubor Máj Praha 10, KD Eden, U Slavie 1. 20.30. vstupné 100 Kčs U.K. Sub* a Praha 6, Delta, 19.30 E (Brno) a Praha 1. Institut francais, 18.00, pův. zn. Au revoir les enfants (F 1987), r: Louis Maile a Praha 1. Polské kult. stř. - seminář nakladatelů 9.30-11.30 - nynější ekonomický chod nakladatelství 14.00-16.00 - problémy distribuce a Praha 8. PFK. 16.00 a 19.00 Volání svobody (Cry Freedom. GB 1987), r: Richard Attenborough, h: Kevin Kline D. Washington, P. Wiltonová 27. 2. Milí čtenáři, jak vidíte, Kontra po téměř dvouměsíční rehabilitační pauze opět vychází a doufáme, že co nevidět chytne druhý dech (což předpokládáme 27. 2.]. KONTRA VYCHÁZÍ JAKO BULLETIN ČASOPISU VOKNO ADRESA REDAKCE: VOKNO. BOLZANOVA 7. PRAHA 1.110 00: TELEFON: 22 47 53. FAX: 26 72 75. NEVYŽÁDANÉ RUKOPISY NEVRACÍME. PODÁVÁNÍ NOVINOVÝCH ZÁSILEK POVOLENO ŘEDITELSTVÍM POŠT PRAHA Č. J. 1865/90 P/1 Z 12. 9.1990. MIC 46 789 [pageend4]