časopis čechů a slováků ve švýcarsku časopis čechov a slovákov vo švajčiarsku ročník 31 /1998 100 let hvězdárny v Ondřejově 1898 - 1998 zpravodaj 4 [pageend1]Effi Márt, Märtplatz 5, CH - 8307 Effretikon Telefon 052 / 343 70 70 a 343 70 39 Fax 052 / 343 47 00 REISEBÜRO C-TOURS POZORU! Prosíme, používejte pouze telefonní číslo 052 / 343 70 70. Máme telefonní centrálu a Váš telefonát se přepne automaticky na volný telefon, kde se Vás ujme některá z našich ochotných děvčat. STOCKHOLM až do 27. 10. 1998 let, 2 noci v hotelu, od Fr. 599.--. SPECIÁL DO PRAHY!!! Odlet jen 31. května možný 21:40/23:15. Pobyt min. 2 noci, max. 1 měsíc, zpáteční let jen s OK 590 19:50 / 20:55 denně kromě soboty. Cena Fr. 285.-- + let. poplatky Fr. 34.-. Do Brna nižší cena!!! Podařilo se nám vyjednat se Slovakia Air lepší ceny pro naše milé zákazníky a můžeme tedy slevit letenky na Fr. 430.- + let. poplatky Fr. 34.50. Naše výborně osvědčené ubytování v Praze pro každou peněženku a jakékoliv kategorie is možností parkování. Zavolejte, rádi Vás informujeme! BALÍ 2 týdny 4* hotel se snídani, možnost hraní golfu, Fr. 1 490.— platné až do 30. června 1998. Jižní TURECKO: 1 týden okružní cesta, kulturní koktejl a 1 týden koupání s polopenzí 4* hotel, Side od Fr. 1 380.—. HIT ve Středozemním moři - lodí Azur s plnou penzí 8 dní od Fr. 875.— inkl. doprava do Savony. Pomalu začíná sezóna Řecka. Rhodos a Kréta - kulturně zajímavé ostrovy, 1 týden už od Fr. 399.-. Určitě jste dostali i do Vaší domácnosti speciální prospekt 1 + 2 + Fly. Všechny nabídky z tohoto katalogu můžete reservovat i u nás. Pokud jste sijiž něco našli a to nejen z tohoto prospektu a nerozumíte všem cenám, příplatkům a slevám, zavolejte a naše děvčata a počítače Vám poradí. Nečekejte, zavolejte, s odvahou a nebo plaše, ať je první cesta Vaše. rasaara für Versicherungs-, Finanz-, Unternehmens- und Rechtsberatung: Treuhandbüro sowie Handel mit und Vermittlung von Immobilien ❖ Čtyf a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupí a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody ’třetího sloupce jistoty’? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? <• Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. raaaara Naše firma Je Vám denně k dispozici Již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 [pageend2]zpravodaj 4/98 Josef Hora Šetřte láskou! Jenom té nejlíbeznější, nejnešťastnější podejte své srdce, šetřte láskou! A jenom nej čistšímu, nejpevnějšímu, tomu, jenž nikdy nezradil sám sebe, podejte své srdce, šetřte láskou! Těm jedině, kdo trpí, jimž zrak vybledl touhou jak úpalem dne chrpy, dětem jen, jež mají pohled bílý, jichž ruce ještě nikdy, nikdy, nikdy, nikomu na světě neublížily, V podejte své srdce, ^ W šetřte láskou! Od kolébky až do hrobu, svět podobá se hřbitovu, protože v kámen a vítr šili lidé svou lásku a pouštějí vpily jenom jednou, jednou pro dny všec' podejte své srdce, šetřte láskou! Ze sbírky Šetřte láskou / 68, nakl. Odeon, Praha 1987 Titulní obrázek: Hvězdárna České akademie věd v Ondřejově, okres Praha - východ. Založena bratry Fricovými, r. 1928 věnovaná státu. Provádí výzkum sluneční činnosti, meteorů, vysoké atmosféry, astronometrie, hvězdné fotometrie a spektroskopie. Z obsahu Strana Hledání jak dál R. Němeček 2 Masarykovo příkladné evropanství J. M. Lochman 3 Dodatek k "Hrsti domněnek" L. Frýbort 5 Jazykové patálie O. U15 8 Flintu do žita L. Křivánek 9 Česká březnová politika - samé nekalé kšefty D. Seidlová 10 Letom slovenský svetom O. Košický 12 120 let české sociálni demokracie K. Hrubý 15 Procházka Parlamentem V. Ludíková 16 České starobní důchody M. Šimečková 17 Rozdělení povodňových sbírek R. Němeček 18 A čo na to ulica 19 Josef Jan Frič a hvězdárna v Ondřejově 21 Prezident ČR v Ženevě 22 Život snů a skutečnosti J. Hanzelka, M. Zikmund 23 Ke krádežím aut v ČR I. Valíček, M. Borkovec 24 Záznam z diskuse na večeru Jana Palacha a Jana Zajíce 24.1.98 v Curychu 26 O únoru 1948 a jeho následcích (dokončení) V. Černý 29 Smútok za Jozefom Krónorom P. Kassai 31 Vzpomínkové večery na TGM v Basileji a Curychu 32 K činnosti českých krajanských spolků 1910 -1914 A. Skoupý 35 K článku p. Lavičky "Konec zlaté Prahy" J. Hraběta 36 Svatební cesta s Landim napříč Afrikou I. S. Kubešová 38 [pageend3]zpravodaj 4/98 Hledání jak dál Rudolf Němeček Častěji než před tím se v České republice hledají se příčiny vzniku současných potíží. Mohli jsme dříve odhadnout, kam vývoj spěje? Nebylo málo hlasů z řad exilové obce, které se po listopadu 89 kriticky stavěly k nedobrým jevům doma. Byla využívána každá příležitost k tomu, abychom vyjádřili naše představy. Dokladem toho byly četné diskuse s pozvanými politiky z České republiky, šířené také exilovým tiskem. Zjišťujeme ovšem, že naše snahy mají své meze, negativní postoj doma k těm v zahraničí je těžké překonávat, ten určuje i postoj politiků. Chceme věřit, že se tyto vztahy budou postupně lepšit. Nedostatečné vyrovnání se s minulostí znamená, že mnozí jednají jako za minulého režimu, byť pod jiným praporem. Není se tolik co divit, co nedobrého se zakořenilo v lidech za posledních několik desetiletí, toho se sotva zbaví v krátké době, spíš v tom pokračují. Jeden příklad pro ilustraci, zda jsme se snažili včas poukazovat na neblahý vývoj - cituji z příspěvku "Nové lži za staré" - "...a co se z nich uskutečnilo", který navazuje na knihu přeběhlého důstojníka KGB, otištěného ve Zpravodaji již v r. 1993 v č. 10: ... že by se tak obrovská moc s takovým finančním a lidským potenciálem, která neváhala použít jakékoliv zločinné metody, ztratila jako pára nad hrncem, je krajně nepravděpodobné. ... dřívější aktéři, kteří se z předchozích mocenských pozic dobře znají a vzájemně se podporují, zaujímají vlivné a často rozhodující pozice ve veřejné správě a zejména v ekonomice a v různých hbitě vytvářených akciových společnostech ve všech státech bývalého východního bloku. ... Těchto pozic se dobře využívá k finančním machinacím pro posílení soukromého konta nebo konta vlastní firmy. Při prakticky neexistující kontrole, nedostatečných zákonech, zaneprázdněných soudech ani nehrozí nějaké nebezpečí, že by takové machinace byly odhaleny. ... Mnohým z nich ani nestojí za to, aby se exponovali politicky, protože dobře vědí, že až budou mít v ruce hospodářskou moc, že sejí podřídí i moc politická.... Tento příspěvek dostala řada českých politiků před uveřejněním i po něm. Bez zřetelné odvezvy, situace ještě nedozrála. Připojuji hlas dneška, výtah z článku nezávislého poslance, dříve ODA, Čestmíra Hofhanzla Příčiny krize českého státu, LN 14.3.98: ...Nezralá, hodnotově i ideově vnitřně neutříděná post Občansko-fórová směs neměla odvahu a sílu vůbec žádat, natož trvat na prvém kroku k úspěšné reformě a transformaci, jímž mělo být označení a potrestání největších zneužití. Byla prosazena právní kontinuita s komunistickým režimem. Vláda, která se označovala za pravicovou, bránila restitucím i privatizaci, vedoucí k zodpovědnému vlastnictví. Nekonala zákonné kroky k ustavení širokého malého a střední stavu. Stejně tak učinila velmi málo pro vybudování profesionální, na stranách nezávislé státní správy. Zákony bez sankcí, kuponovou privatizací bez ochrany malého akcionáře a faktickou sabotáží fungování a uplatnění práva bylo podpořeno ustavení nového velkokapitálu. Kapitálu snadno a často nelegálními praktikami ziskového. Vytvořila se úzká vrstva zbohatlíků, nevědomá si hodnoty práce a společenské zodpovědnosti. Takzvaně pravicová vláda vykonala špinavou práci pro bývalé nomen-klatumíky a nové bezohledné piráty. ...Účast na moci a jedinečná příležitost rozdělovat majetek a funkce přivedla na rozhodující pozice lidi jiného ražení. Ti nakonec převážili. Ve společenství, které proklamuje neznalost špinavých peněz a praktik, dojdou ideje a pravda sluchu teprve po nárazu do zdi. Co k tomu dodat? Že nejsou jistě všichni takoví, je dost lidí i ve veřejné správě, kteří odvádějí dobrou a prospěšnou práci. Že budeme posuzovat politické strany podle toho, jak se s těmito jevy snaží vypořádat a především, zda se jejich slova kryjí s jejich skutky. 2 [pageend4]zpravodaj 4/98 Úvahy a komentáře (Z přednášky na vzpomínkovém večeru Svazu spolků, organizovaným Sokolem Basilej a spolkem Domov v Basileji 6. 3.1998) Už ve třicátých letech se objevovaly v Evropě úvahy o tom, že je načase, aby se evropské národy v duchu svých nejlepších společných tradic konečně spojily aspoň v jakési volné federaci. V té souvislosti byla nadhazována i otázka, kdo by mohl a měl být orientační postavou takového evropanství, ne-li přímo reprezentační hlavou takového společenství. A tu se v této souvislosti objevovalo velmi často jméno T. G. Masaryka. Tři příklady: Thomas Mann pověděl, že by evropské dějiny probíhaly uspokojivěji, kdyby zde bylo více takových filoso- fů-státníků jako československý prezident. První poválečný rakouský prezident Harnisch soudil, že nepotkal nikdy přesvědčivějšího Evropana než Masaryka. A britský dramatik a spisovatel G. B. Shaw to řekl ještě důrazněji: Není myslitelná jiná postava, jež by mohla být hlavou evropského soustátí než právě Masaryk. Myšlenka evropského společenství byla tehdy ještě nezralá a předčasná, než aby se za daných poměrů - nástupu diktatur zprava i zleva - dala demokraticky realizovat. Avšak přece stojí za českou a slovenskou pozornost ptát se, čím to bylo, že jako žádoucí představitel Evropy mnohým z osvícených myslitelů vysvitl právě TGM? To nebyla náhoda. Československý prezident byl zdůvodněně pokládán za jednoho z nejvýraznějších Evropanů. Jaroslav Seifert to cítil, když ve své nezapomenutelné básni psané v Masarykův úmrtní den zakončil své verše oslovením Evropy: Evropo, Evropo, až zvony rozhoupají, měla bys být mezi prvními, kdo lkají... Ptáme se: V čem byl - a v čem zůstává - Masaryk příkladným Evropanem? Pokusím se naznačit odpověcf nepřímo: Masarykovým citátem z Hovorů s Karlem Čapkem, ve kterém se zamýšlel nad evropanstvím v souvislosti s myslitelem, který mu byl nad jiné blízký, s Janem Amosem Komenským. Masaryk říká: "Ten Komenský byl typický Čech a to již dost novodobý, byl člověk náboženský a své náboženství žil i jako vychovatel a politik. Apoštol humanity... pracoval pro národ prací pro celý svět a ten svět celý prochodil. Je uznaným učitelem národů, je to pravý, první, vědomý Evropan". Pravý, první, vědomý Evropan: takový soud se zdá až přehnaný. Lze mu však dobře rozumět. Komenský byl v našich dějinách nepochybně příkladem českého evropanství. Byl Evropanem svým údělem i svou volbou. Údělem: neodcházel do cizích zemí dobrovolně, byl přepevně spjat se svou církví, Jednotou bratrskou, se svou zemí, Moravou a se svým českým národem. Byl z českých zemí vyhnán, exulant, který i v cizině byl zcela výrazně českým myslitelem. Avšak ta Evropa, která mu zprvu byla cizinou, se mu stala druhou vlastí. Úděl se mu stal volbou: Kamkoli ho zvali, tam zůstával věrný podnětům našich duchovních dějin tím, že sledoval za nových okolností a ve službě evropským potřebám všelidské cíle. Jeho obrovitá Všeobecná porada o nápravě lidských věcí je toho přesvědčivým dokladem. Právě toto spojení nepochybného češství a uvědomělého evropanství ve všelidském obzoru je Masarykovi vzácné. "Pracoval pro národ prací pro celý svět". To je i jeho program. To znamená: Masaryk je nade všecku pochybnost český myslitel. To není jen otázka 3 Masarykovo příkladné evropanství Jan Milíč Lochman [pageend5]zpravodaj 4/98 biologického původu. Ten je ovšem slovensko-český, ale to není rozhodující. Ve svém mládí se Masaryk necítil uvědoměle Čechem. Tím se musel teprve stát. K tomu došlo za středoškolských studií v Brně. Příslušnost k národu mu tedy nebyla primárně jen záležitostí "krve a půdy", jak to k nám zaléhalo z okolního Německa a jak to přijímaly i u nás nacionalistické kruhy. Jde o program, o navázání na dějinnou cestu lidského společenství, kritické přejímání jeho nej lepších tradic. V tomto smyslu se Masaryk uěí u dalšího Moravana, Františka Palackého, legitimního „Otce národa". To byla přece Palackého filosofie českých dějin, ve které se v navázání na českou reformaci, především právě na Komenského, určuje, že smyslem našich dějin není jenom cosi národoveckého, nýbrž že jde o službu všelidským, humanitním ideálům. V tomto duchu rozvíjí Masaryk svou "českou otázku“ a formuluje, že otázka česká je otázkou náboženskou, otázkou duchovní a mravní. To byl smysl jeho proslulých zápasů takřka „proti všem", ať už v zápase o rukopisy anebo proti antisemitské pověře. Jenom v elementu pravdy obstojí naše češství. Bez něho, bez tohoto prvku pravdy, klesáme do nížin slepého nacionalismu. Odtud Masarykův mnohostranný zápas o duchovní identitu národa, o to, aby se naše češství chápalo v otevřeném prostoru humanity. Zde se potom Masarykovo českoslovanství, tak jako u Komenského, stává evropan- stvím. Ve svých Hovorech o tom píše: "Já jsem svým vzděláním vědomě Evropanem. Mně kultura evropská duchovně stačí". Ale ovšem kultura evropská ve svém všelidském rozměru a ve své plné šíři. Masaryk byl doma předně ve dvou základních proudech, které utvářely evropskou humanitu, v antickém myšlení a v židovsko-křesťanské tradici. Antická filosofie ho zaměstnávala od počátku jeho akademické dráhy. Platonovi věnoval základní práce a on pro něho zůstával na celý život orientační postavou. Křesťanství utvářelo jeho vnitřní život přes všechny kritické otázky, které si nad církevní praxí kladl. Bible na nočním stole byla jeho každodenní četbou. Studoval protestantskou teologii své doby, jedno údobí uvažoval 0 tom, stát se kazatelem. Z těchto základů potom sledoval i dějinný evropský myšlenkový vývoj a to v překvapivé, mnohostranné šíři. Nebylo tak hned Evropana, který by se vypořádával s bohatstvím evropských hlasů tak intenzívně i extenzívně jako právě Masaryk. Už to přitahovalo myslitele, jejichž vysoký úsudek o něm jakožto příkladném Evropanu jsem úvodem citoval. Podnes je to pozoruhodné. Myslí i na své akademické zkušenosti. Většinou se i naši současníci pohybují v té oblasti jazykové a kulturní, ze které pocházejí. A sem tam dělají výlety do oblastí jiných. Masaryk je příkladný i v tom, že mu nic evropského není cizí. Vyrůstal, za studií ve Vídni a v Lipsku, v německém jazykovém prostředí a zdomácněl v něm. Přitom se však nikdy neomezil jenom na ně. Svou nástupní přednášku věnoval francouzskému mysliteli Blaise Pascalovi, který mu imponoval spojením hluboké křesťanské víry s intenzívním vědeckým zájmem a dílem. Sledoval kriticky i současnou francouzskou literaturu. Ještě více se zaměstnával myšlením a literaturou anglosaskou. V tom mu byla velikou oporou jeho manželka Charlotta. Pro jeho politické myšlení byla potom americká tradice mnohem směrodatnější než tradice německá. 1 ke Švýcarsku měl Masaryk živý vztah. Tu šlo o demokratickou strukturu helvetské konfederace, ve které vždy viděl příkladný model. Ale třeba i realismus švýcarské literatury v díle Kellera či Gotthelfa mu byl blízký. Jeho pozornost však nemířila jen na Západ. Mimořádně intenzívně se obíral ruskou literaturou. Nebylo v Evropě mnoho znalců, kteří by byli mohli napsat dílo srovnatelné sjeho spisem "Rusko a Evropa". Přitom neměl iluze o politickém systému ruském, byl 4 [pageend6]zpravodaj 4/98 Dostalo se mi nesouhlasné reakce od pana Radana Haina na článek "Hrst domněnek", uveřejněný v únorovém čísle tohoto časopisu. Nuže, zdůrazňuji znovu, že cokoliv jsem v něm vyslovil, nebylo víc než domněnka. Domněnka je věc, již nemohu dokázat, neznám její všechny okolnosti, nemohu s ní předstoupit před soud (leda jako obžalovaný z utrhání na cti) a dokonce ani ji sám nepokládám za jistou a určitou; mohu se s kýmkoli dohadovat jen o procentu její pravděpodobnosti. Rovněž názor pana Haina není víc než domněnka, v tom se sobě podobáme. On se domnívá, že dnešní obraz událostí před devíti léty je jejich konečná historická podoba; já se odvažuji mít důvody pro svou domněnku, že jest cosi skrytého pod jejich hladinou, co v právě přítomném čase, jak se zdá, začíná vyplouvat na povrch. Je darmé se přít o domněnky. Je však možné je srovnat. Zopakujme si v krátkosti jejich jádro: semlelo se cosi před devíti roky jak v naší milé zemi české, tak i v širém světě. Táži se: známe všechny okolnosti toho semletí? Opravdu? Bylo nám o něm skutečně řečeno všechno, a to státníky jak Východu, tak i Západu, 5 Luděk Frýbort Dodatek k "Hrsti domněnek vzdálen všem nekritickým obdivovatelům "velikého slovanského bratra". Ale dovedl odkrývat bohatství myšlenek pod povrchem ruských dějin. Už tato šíře zájmů a ovšem hloubka pohledu do klasických evropských hnutí naznačuje, že Masaryk splnil svým dílem to, co mu podle jeho slov predznačil Komenský: vzájemné propojení živého češství a evropanství. Není sporu, že to o něm platí na obě strany: tento Čech žije v evropském rozměru. A naopak: tento Evropan není bezbarvým kosmopoli- tou, vyrůstá ve svém evropanství z nezaměnitelně českých kořenů. Mám zato, že toto vzájemné propojení obou stránek je podnes vysoce aktuální. Pro naše doma: otázka vstupu do evropské unie je základní zahraničněpolitickým zájmem u nás. A je po takřka šedesátiletém odtržení od klasických evropských tradic v dobách obou totalit, či alespoň jejich ideologické deformace, základním kulturním úkolem, v novém kontextu formulovat program českého evropanství. Sotva bychom mohli navázat na takové pokusy jinak, než na příkladné evropanství Komenského a Masaryka. Avšak nemyslím jen na situaci u nás doma, v Čechách, na Moravě a na Slovensku. Myslím, při tomto vzpomínkovém shromáždění v exilu, na naši situaci mimo domov. Když se díváme na dlouhá léta v exilu, klade se mi otázka : Nebývali jsme, každý z nás, naše rodiny i spolky, ve svých pokusech, zvládnout svou novou situaci, v dvojím pokušení? Byli mezi námi mnozí, kteří se hleděli co nejrychleji adaptovat novému prostředí a pojímali to tak, že je radno zbavit se břemena svého češství či slovenství, aby sobě i dětem usnadnili existenci v cizině. Bylo to, myslím, bláhové počínání: ochudili tím podstatně své děti a také své evropské okolí. Na druhé straně však bylo také bláhové, reagovat na nové prostředí tím. že se stáhneme do ulity a s přihořklou chutí si namlouváme, že my Češi jsme přece lepší než ti ostatní okolo nás. Ani laciná asimilace, ani komplexy nadřazenosti (které jsou popravidle jen druhou stránkou komplexů méněcennosti). Vzpomínka na Masaryka vymezuje jinou cestu: vážit si svých kořenů, dědictví, které nám právě v českých dějinách bylo rozevřeno, přispět specificky českou či slovenskou barvou do palety evropského dědictví, kam nepochybně patří. Ale přitom pamatovat: právě to vzácně české není jen provinciální, má evropský rozměr a při vší skromnosti i evropský význam. Vzpomínka na Masaryka se nám tak stává podnes platným úkolem. [pageend7]zpravodaj 4/98 o těch českých nemluvě? Blahoslaven budiž, kdo se domnívá mít konečnou jistotu; ale budiž dovoleno vyslovit i pochybnost. Neubráníme se jí, zajímáme-li se o víc než jen o holý povrch událostí, nevyhneme se domněnkám, podezřením, kombinacím úvah. Blahoslaven budiž opět, kdo je dokombinuje do konečné podoby, již bude možno otisknout v učebnicích dějepisu, ale spíš bych řekl, že si dějepis bude muset na konečný výrok ještě počkat. Bucf události roku devětaosmdesátého vyplynuly spontánně z logiky času, nebo jim bylo vědomě napomoženo. Spontánnost nebo úmysl, toť jádro jádra. Nezavrhneme-li apriori druhou možnost jakožto nedovolenou - ale tohoto hříchu by se neměl dobrý pozorovatel dopouštět - nevyhneme se tomu, aby náš zrak ňezašilhal směrem k moskevské Lubjance, osvědčenému i usvědčenému to zdroji mnohé úspěšné desinformace, na niž naletěl západní svět. Nemyslím si, že úloha a moc KGB v sovětském systému byla druhořadá, až v pozadí za okloboukovanými soudruhy, kynuvšími z tribun prvomájovým davům. Naopak se domnívám - povšimněte si, jak zdůrazňuji toto slovo - že KGB, jediná skutečně funkční síla v řečeném systému, byla silou určující. Ostatně kdoví, jestli je na místě psát v minulém čase. KGB nevzal dírou ve stropě čert jako doktora Fausta, ani se zajisté nerozešla se slovy - ó, jací jsme to byli troubové. Část se jí proměnila v rozličné zlodějské mafie; jiná část - kdoví. Čímsi zavání současná ruská politika a nejsem to pouze já, kdo vyslovuje své domněnky o kontinuitě ruských tajných služeb i jejich prapodivných cílech. Stalo se obyčejem přičítat zásluhu o zhroucení sovětského systému jeho poslednímu faraónovi. Ó, kterak tančil celý západní svět až k omdlení kolem této dočasné modly! Lze si vzpomenout, jak tehdy kdekdo u vytržení vykřikoval - "Gorbi, Gorbi" a byla přejmenována jedna kořalka. Nuže, neomdlévejme ještě dnes; zkušenost nás učí, že kdekoliv za těch dob někde na Západě vykřikovalo víc než padesát lidí zároveň jedno heslo, nebývalo to náhodou a spontánně, nýbrž šlo o akci plánovanou a odborně řízenou. Spontánnost se takovou návštěvnosti nevyznačovala; k demonstracím po obsazení Československa se před sovětskými vyslanectvími například sešlo vesměs tak kolem pěti osob. Účelové řízení z moskevského centra se už stačilo provalit na druhdy slavné Mírové hnutí s jeho pochody, rezolucemi a holubičkami jakož i na jiné tzv. "Frontové organizace"; u jiných, zčásti dodnes aktivních hnutí si lze jejich účelový původ zatím jen domýšlet. Ani ti lidé, pokřikující "Gorbi, Gorbi" se asi nesešli jen tak náhodou, spíš kdosi je napreparoval k vhodnému použití. A třeba, nevylučujme tak zcela tu možnost, i samotného Gorbiho. Byl to velký pán, leč dějiny znají mnoho zdánlivých pánů, poskakovavších na nitkách pánů skutečných, byť nenápadných. Tím méně, dovoluji si poznamenat, lze věřit na spontánnost ve vlastech českých. Mám s ní svou zkušenost. Zamotal jsem se svého času do několika spontánností - tajná schůzka, důvěrný rozhovor, náhle se vynořivší přeochotný příznivec, nápomoc při nelegálním skutku - a už mě táhli k výslechu do Ruzyně, než jsem stačil říci švec. Kdo tu zkušenost nemá, neuvěří, jak bezvadně tohle fungovalo v systému jinak žalostně nefunkčním. Kde se sešli tři, byl čtvrtý fízl; a já teď mám uvěřit, že se v tomtéž systému dokázaly potají ustavit celé politické strany, aby po slavném zazvonění klíčí už jen vystoupily a převzaly po zkopr- nělém režimu vládu. I když, chápu, to může být víra velmi úlevná. Zda bylo sesypání evropských komunistických systémů během jednoho půlroku náhodné, o tom nezbývá než si myslet své. Nesouhlasí však, že onen soudný den přetrvala jediná Severní Korea, třebaže jsem ji uvedl jako příklad; stejně neporušen zůstal režim kubánský, burmský, laoský, vietnamský, čínský, ačkoliv nedovedly své země k stupni zchátralosti nikterak lahůdkovějšímu než soudružské režimy evropské. Také nejde o to, který režim 6 [pageend8]zpravodaj 4/98 přežil a který ne, nýbrž o pozoruhodnou skutečnost: zchátralé režimy zřejmě nehynou na svou zchátralost ani na přežilost svých idejí, jak jsme se bláhové domnívali, nýbrž... Nu? Jaké nýbrž? Je tak absolutně vyloučená domněnka, že se může udát i uhynutí plánované? Aby se uvolnila cesta něčemu, čemu už staří papaláši s jejich trouchnivou věroukou stáli v cestě? Zchromlí, nehybní, žalostní, směšní? A přesto máme věřit, že je až do posledního dechu oddaně poslouchala zdatná a skvěle fungující podvratná organizace, bez jakékoliv postranní a zištné myšlenečky. Divné, přepodivné. Srovnání s pády jiných, nekomunistických diktatur není zvlášť přesvědčivé. Ano, svět zažil v posledních desítiletích i pád režimu Francova a Salazar ova, jak připomíná pan Hain, a z vlastní pilnosti bych připojil i Pinochetúv režim v Chile, který svého času ležel levicové veřejnosti obzvlášť v žaludku. Jsou tu však jisto jemné rozdíly. Nejzlejší diktátor Pinochet se postavil k volbám a nezvítězil v nich, sňal svou generálskou čepici s věšáku a šel. Ostatně na něj lid chilský nevzpomíná nijak ve zlém, jak jsem sám měl možnost zjistit. Zlý fašista Franco sice dodiktátoroval až do své smrti, ale sám dal pokyn k tomu, aby diktatura nepokračovala a vyvolil svému lidu za vládce nynějšího pana krále, a nelze pochybovat, že to byla volba dobrá, jíž se dostal k žezlu jeden z nejschopnějších evropských politiků této doby a Španělsko k věrohodné demokracii. Řečení diktátoři totiž nespáchali víc, než že si troufali vést své země bez demokratického mandátu (a zkuste mi vypočítat všechny ty v OSN zastoupené figury, které dodnes dělají totéž). Nevzali si ale do hlavy, že obrátí své říše naruby hospodářsky, společensky a morálně. Když diktatury skončily, Chile i Španělsko (a dokonce i Německo po Hitlerovi, Bůh mi rouhání odpusť) celkem bez potíží navázaly na společnou tradici západního světa a staly se tím, čím jsou. U diktatur rudých šlo o něco proklatě jiného. O zrůdné, leč úspěšné vykořenění všech dobrých a k životním funkcím nezbytných lidských vlastností, o zniěení staletími vyrostlých společenských struktur, o cílevědomě prováděný negativní genetický výběr - když už vynecháme oblíbené srovnávání milionů mrtvol na té či oné straně. A třebaže i pravicové diktatury měly své tajné a špiclovské služby, nevyvolaly na sebe džina nekontrolovatelné, neohra- ničitelné a jen sobě samé odpovědné moci, jaká byla KGB. Proto nelze říci - španělská diktatura skončila takto, tedy tak skončila i diktatura sovětská. To bychom si dělali ten dějepis náramně jednoduchý. Zdá se, že skuteěnost se zmýlila v nás nebo my v ní - nevím tak přesně, co tato. základní otázka, jak ji pan Hain označuje, má znamenat. Ale jinak bych řekl, že samozřejmě jsme se v něčem zmýlili. Člověk málokdy odhadne skutečnost celou a stoprocentně; vždycky se z určité části mýlíme. Někdy i zcela. A budoucnost nám pak v našem bludu 7 [pageend9]zpravodaj 4/98 omazává nosíky. Dělo se to ve vzrušených časech lidských dějin vždy už od dob babylónských, proč bychom tedy bývali měli přesně odhadnout skutečnost zrovna my v roce devěta- osmdesátém. Nu, nechám už toho. Snad ještě jen, že se svými domněnkami nejsem tak naprosto sám. Česká společnost těchto dnů jimi zrovna vře. Zaznívají zejména do dýmu lacinějších hospod, ale už také dost veřejně. Jméno Prognostického ústavu je tak říkaje vláčeno bahnem. Nežiji v Čechách, takže se ledacos nedozvím; ale shodou náhod mi dnes přišel dopis od jednoho bývalého čtenáře z dob Českého deníku - stojí za to z něj zacitovat: Nejsme paranoidní, nebo možná nejsme paranoidní sami, když za Listopadem vidíme KGB. Je to asi měsíc, co Česká televize odvysílala reportáž Lubora Kohouta a Josefa Landergotta o příčinách zdejšího chaosu. Většina našich domněnek zde byla zopakována a některé i doloženy fakty. Je-li to pravda, není to nic potěšujícího... Nu, potěšující aspoň je, že nejsem blázen sám, nýbrž se dala do bláznění i Česká televize. Ještě se budu muset poptat, co bylo doloženo těmi fakty. Jinak... já vím: tak rádi bychom věřili, že jsme zvítězili nad komunismem, že konečně pošel jak hubený pes a nyní už jen zametáme ten svinčík, co tu po sobě nechal, viďte. Je obtížné pomyšlení, že tomu zatím tak zcela nebylo; že došlo jen ke kolapsu bolševické ideologie, komunismus se ale přerodil v postkomunismus a zápas pokračuje dál. Chápu, že spousta lidí nic takového nechce slyšet, jelikož chtějí mít klid v duši a pocit vítězství. Jistého pak neví nikdo nic. Nehádejme se tedy, pane Haine, nýbrž pozorujme, co se bude dít nadále. Však ona budoucnost náš spor rozsoudí, nosíky v loužičce omylů omaže. Obávám se ale, velmi obávám, že budu se svou domněnkou o nějaké to procento skutečnosti blíž. Opak by mi byl milejší. Hannover, 8. 3. 1998 V Africe jsem se potkával s domorodými mládenci, kteří sice neměli boty, ale rovněž neměli potíže plynně konverzovat ve třech jazycích. Na Sumatře příbuzenstvo mé manželky se mnou mluvilo anglicky, ale mezi sebou též francouzský, holandsky, čínsky ve třech vzájemně odlišných verzích a ovšem i v místní indonéské bahasa. Právem jsem si připadal jako blbeěek. Však kolik řečí znáš, tolikrát jsi... atakdále. Průzkumníci oznamují, že dvě třetiny Čechů jsou monolingvální, zcela vystačí s mateřštinou v rodné zemi. Česká republika na rozdíl od madarskou menšinou obohaceného Slovenska nemusí formulovat jazykový zákon, jehož dopad - lze-li věřit dopisu v The New York Times - by mohl vést k trestnímu postihu italského pěvce, který by na bratislavské scéně svou roli v italské opeře odzpíval italsky. Před pár lety jsem se zabýval profilem a motivací poslední exilové vlny. Překvapila mě všeobecná neznalost jakéhokoliv cizího jazyka, s níž se tedy šlo do světa. Abych prý se nedivil, zpovídaní opáčili: na protektorátní němčinu byli příliš mladí, ruština každému lezla krkem a proč se učit anglicky či jiný imperialistický jazyk, když se ven z totalitní klece beztoho nesmělo. Vysvětlit ale nedovedli to jejich podcenění nutnosti zvládnout cizí jazyk - bez něj se pak nutně ocitli v roli němých nedospělých, pořádně handicapovaných. Aby mohli uspět, racionálně fungovat v novém prostředí, potřeba společné řeči je na bíledni. A v nouzi jim právě musely vypomáhat jejich nedospělé děti. Ty se rychle seznámí a ovládnou cizí jazyk, s nímž jejich rodičové budou nadosmrti s cizím akcentem zápolit. V mnoha přistěhovaleckých rodinách tak dochází k tzv. role reversal, že to jsou právě děti 8 Jazykové patálie Ota U/č [pageend10]zpravodaj 4/98 Poslanecká sněmovna vrátila ministerstvu vnitra k přepracování návrh nového volebního zákona, který obsahoval mimo jiné i ustanovení, umožňující volit i občanům v zahraničí. Nemusíme dlouho hádat, kdo se o zamítnutí novely s tímto ustanovením přičinil - byli to Sládkovci, komunisté a jejich následovníci v řadách sociální demokracie. Nemůžeme se jim ani moc divit - hájili prostě svoji kůži, protože dobře vědí, že my venku bychom je pravděpodobně nevolili. Byla by to ovšem velká chyba, kdybychom se tímto zamítnutím nechali znechutit a házeli svoji flintu do žita, aby tam mohla zrezavět. Domáháme se už přece dlouho svého občanského práva: kolik tu bylo jednání, přípisů, manifestů a slibů - a vše to má být marné? Veřejnost už byla pro nás příznivému řešení nakloněna, když se ukázalo, že naši zlatí hokejisté, kteří se přičinili o velký úspěch a působí právě v cizině, nemají možnost vykonávat svoje občanská práva. I řada představitelů politických stran se vyslovila v náš prospěch, ale jejich snaha byla málo platná. Tato podpora nás zavazuje: jestliže jsme dosud za svá práva bojovali velmi umírněně, teď přišel čas, abychom se do věci řádně obuli. 9 Ladislav Kfívánek Flintu do žita? v dospělé roli tlumočníků s vnějším světem. Zvoní telefon a je na potomkovi, aby zvedl sluchátko, poněvadž nervózně mektající rodičové by se nedomluvili. Rodičovské autoritě ovšem tento stav převrácených rolí nesvědčí. "Přinesl jsem ze školy F (Fail - čili pětku) a matce jsem řekl, že to je výtečná - pro Fabuloso," v New Yorku přiznal nezbedný žák Sandino Sanchez, syn přistěhovalců z Dominikánské republiky. Není snad nesmyslu, který by se američtí byrokraté nesnažili prosadit. Jedním z destruktivních nápadů těchto pokrokových expertů na social engineering je prosazování bilingvalismu. Podle tohoto novátorského mustru děti emigrantů stráví tři až šest let izolovány od anglicky mluvícího světa. Jednu hodinu výuky angličtiny denně, to ano, ale zbytek času s obory od agronomie po zoologii se bude konat v tom kterém původním jazyce, od albánštiny po řeč žulu. (Pro případného zájemce: v zulštině se zdravíme slovem Jambona.). Tento program, v život uváděný učiteli ne vždy valné úrovně, měl údajně sloužit jako most k dosažení onoho konečného cíle - jazykové uniformity, schopnosti komunikovat. Stal se ale cílem tím konečným, nikoliv ovšem k prospěchu žáků, ale školních administrátorů. Snadné vysvětlení: federální vláda na tento špás vyplácí tři miliardy dolarů ročně, čím víc žactva do programu nahnáno, tím víc peněz poplyne do školní kasy. Mnozí rodičové, jakkoliv v angličtině málo zběhlí, si tohle nechtějí nechat líbit a už přispěchali se soudními žalobami. Tolik rozumu přece mají, aby jim došlo, že jejich potomstvu se cesta do života ze začátku možná usnadňuje, ale příležitosti k budoucímu uplatnění určitě zužují. Od r. 1980 do r. 1990 roční příjem přistěhovalců z Evropy a Středního východu (z nichž 80 procent zvládlo angličtinu) vzrostl z 23.200 na 47.700 dolarů, kdežto u His- panics z Latinské Ameriky (znalost angličtiny jen 20 procent) ze 14.900 na pouhých 19.000 dolarů. Vytváříme si tak dvě společnosti, oddělené a nerovné (separate and unequal) protestuje kongresman Peter T. King a má ovšem svátou pravdu. Všemožnými mudrci prosazovaný program bilingvismu připravuje zemi o společnou řeč, přibyde další konflikt, komplikace podle kanadského, belgického atd. vzoru, jako bychom už ted svých problémů neměli dost. V tomto ohledu lze České republice jen závidět. [pageend11]zpravodaj 4/98 Ať nám nikdo neříká, že o své vlasti nic nevíme. To, co se tam dnes děje, sledujeme velmi pozorně a s velkými obavami. Náš dlouhý pobyt v cizině nás mnohému naučil: poznali jsme v praxi, jak funguje demokracie, jak se o své občany stará právní stát, jak jsou občanská práva uplatňována. Dlouhým odloučením jsme si svoji vlast do značné míry idea- lisovali - stále vyznáváme hodnoty, které doma upadají zvolna do zapomnění. Musíme se ted, když je tu dána možnost, nejen ve vlastním zájmu, ale také v zájmu všech čestných lidí přičinit, aby se republika vymanila ze svých obtíží a dostala se na dobrou cestu. Situace není tak docela beznadějná. Až donedávna to vypadalo tak, že předčasné volby vyhrají sociální demokraté. Ti už se také chystali, jak převezmou vládu a co všechno zařídí. Měla to být velká čistka v celé státní správě, dosazení vlastních lidí na všechna důležitá místa, dále rušení dosud uzavřených smluv, pochybnosti o vstupu do NATO a mnoho dalších novinek. Z té bezostyšné naivity, ne-li úplné hlouposti, začíná už být úzko: preference sociální demokracie klesají, jiné strany naopak získávají. Korunu všemu dává nově odhalená bamberská aféra pana Zemana. Není sice ještě uzavřena, ale to, co proniklo na veřejnost, dokládá, že tento politik "čistých rukou" - nebyl ve své touze po moci daleko od toho, aby naletěl primitivním podvodníkům - navíc z krajanské švýcarské obce. Věříme, že nakonec toto předivo lží a hloupostí prohlédnou i prostí voliči doma - tím spíše, že se tu začíná rýsovat jiná, nadějná alternativa. Pravicové strany, které tak těžce selhaly, se rozpadají do bezvýznamnosti. Místo nich se formuje nová, obrozená pravice. Jestliže se jí podaří poznat a překonat staré chyby, bylo by to světélko, ohlašující konec tunelu i tunelování. V tomto duchu je třeba také uvítat zprávu, že premiér Tošovský by byl ochoten i po volbách nést břemeno a odpovědnost předsedy vlády. Už v této krátké době si získal přízeň občanů svým rozvážným jednáním. Bylo by škoda, kdyby zůstal v úřadě jenom tři měsíce, jako provizorní, "zimní" předseda, aniž by mohl rozvinout svoje schopnosti a dát se do řešení i dlouhodobých úkolů. Bude-li takových pozitivních zpráv více, dostane konkrétní podobu i možnost, že rozumná politika vyhraje. A pak bude třeba ji podpořit. My ve Švýcarsku nemáme do staré vlasti tak daleko. Jezdíme tam oživovat své vzpomínky, setkávat se s přáteli. Dokázali jsme naposled i sbírkami na oběti povodní, že nám na lidech doma záleží. Tecf bude potřeba naší pomoci stejně naléhavá: kdo může, měl by jet do vlasti, aby uplatnil své volební právo. Jako to bylo v prvních svobodných volbách, měli bychom organizovat hromadné zájezdy na volby, které budou v polovině tohoto června. Snad se do té doby vyprofilují politické strany, aby bylo jasné, komu můžeme dát svoji důvěru. Dostane-li se ke slovu a k práci rozumná vláda, bude to i naše vítězství. Pak budeme moci také očekávat, že naše spravedlivé požadavky, především pak možnost volit i mimo republiku, budou splněny. Nejprve špatná zpráva: volit letos za hranicemi nebudeme. Přijetí příslušné novely zmařili sociální demokraté spolu s extremisty, jak jinak. Předkladatelem byl lidovec Cyril Svoboda, kterému fandil senátor Milan Špaček, Petr Pithart i Josef Lux. Pak přišla dobrá zpráva: odložené novely se ujaly tři poslankyně Unie a přepracovanou opět předložily sněmovně. Kdyby tentokrát prošla, mohli bychom se již na podzim účastnit voleb do senátu i mimo vlast. 10 Česká březnová politika - samé nekalé kšefty Dana Seidlová [pageend12]zpravodaj 4/98 Parlament přijal návrh na zkrácení volebního období, prosazovaný sociálními demokraty. Pravice se smířila s tímto rozhodnutím v důvěře, že dosavadní poslanci stihnou ratifikaci vstupu do NATO: Také v tom byl "výměnný obchod", dohodnutý mezi ODS a ČSSD (!): soc demokracie bude souhlasit s odvoláním místopředsedy Vladimíra Zemana, který přešel z ODS do Unie. Poté ovšem začal Miloš Zeman dělat drahoty: žádal odložení schválení vstupu do NATO až do nového parlamentu a prosazoval vyhlášení referenda. Vyslav takto signál voličstvu, že on jediný nepohrdá občanem, oba požadavky vzdal. Ale korunu těmto licitacím nasadil Jan Kavan svým nejapným dotazem na šéfa NATO Solanu, zdaje možno z aliance vystoupit. To popudilo Václava Havla, zpozdilé drahoty ČSSD nazval "hazardní stranickou hrou" a došlo k mediální přestřelce. Prezident v rozhovoru s polským novinářem, že si není až tak jist, že příštím premiérem bude Zeman a ten, jako potrefená husa, vzkázal Havlovi, že kdyby on byl na prezidentský stolec povolán rozdílem jednoho hlasu (Zemanovým), choval by se skromněji. Miloši Zemane, nemine-li tě vítězství (taky o jeden hlas, sotva však Havlův), jsme na to skromné vystupování zvědaví! ČSSD se dostala do pěkné kaše. Novináři již dlouho doráželi na její finanční hospodaření: nesplácené daně, nesplácené bankovní úvěry, záhadně vyúčtovaná volební kampaň, rozdílná účetní zpráva pro parlament a pro sjezd - to vše bledne před nejnovější aférou, která má pro Čechošvýcary obzvláštní zajímavost: před třemi lety podepsal Zeman (spolu s Karlem Machovcem a Jaroslavem Vlčkem) v německém Bamberku dohodu s Janem Vízkem z Bernu (a bývalým velvyslancem Miloslavem Kočárkem). Šlo prý o výhodnou půjčku na předvolební kampaň 1996 výměnou za významné posty ve státní správě. Kolem toho nastal veliký rachot, který přiživil sám Zeman nechtěně tím, že několikrát změnil svoji výpověd a ta se nekryla s výpovědí Karla Machovce. Unie svobody sbírá hlasy zklamaných a její preference se vyšplhaly na 18%. Ruml se vzdal všech funkcí, aby se mohl věnovat plně řízení své strany a pospíšil si se jmenováním svých lídrů. Jsou mezi nimi zvučná jména čtyř ministrů (Mlynář, Pilip, Volák, Lob- kowicz), pátý ministr Kiihnl, zůstal sice mimo stranu, ale kandiduje za Unii. Mlynář obětoval funkci mluvčího vlády stranické kariéře. Na úspěchu Unie se podílí neúspěch ODA, kterou opustily všechny špičky (10 poslanců z 18) a zůstal Daniel Kroupa, prozatímní kapitán a 1 - 2 % preferencí.Preference mezi pravicí a levicí jsou stále přibližně v rovnováze, třebaže na pravici je neustálý pohyb. Kam přičíst lidovce ovšem nevíme - ale to nevědí oni sami. Vláda tiše pracuje. Ministerstvo zdravotnictví na příklad se potýká s bruntálskou nemocnicí, která protestuje proti zavření všemi dostupnými prostředky - i hladovkou. Konečně byla docílena dohoda o zdražení nájmů, plynu a elektřiny, ke kterému má dojít v létě. 11 [pageend13]zpravodaj 4/98 Tri týždne pred vypršaním funkčného obdobia prezidenta Michala Kováča vydal Ústavný súd SR nález, podlá ktorého znemožnením vlaňajšieho referenda o priamej vofbe hlavy štátu a o vstupe do NATO zo strany ministra vnútra Krajčího došlo k porušeniu základných práv a slobôd navrhovateľa - poslanca KDH Šimku. Z toho vyplýva, že rovnaké práva boli porušené u cca 3,5 milióna slovenských občanov. Ústavný súd zároveň vyriekol, že tieto práva sú nezameniteľné, nezrušiteľné a nepremlčateľné, a teda že trvajú nacľalej. Na základe toho prezident Kováč o niekoľko dní neskôr vyhlásil nový termín referenda - 19. apríl 1998, Havarijná porada predsedov vládnych koaličných strán samozrejme krátko nato našla protiliek a la Krajčí: rozhodla, že hned ako prezidentské právomoci prejdú na vládu (o polnoci z 2. na 3. marca) Mečiarov kabinet toto referendum zruší, lebo "odporuje ústave." Z toho, že o žiadnej možnosti "zrušenie referenda" slovenská ústava ani zákony nehovoria, si koaličníci ťažkú hlavu nerobili. Ani z toho, že ústavný súd v inom svojom náleze povedal presný opak - do už raz prezidentom vyhláseného referenda nemôže zasiahnuť nikto - ani štátne orgány, ani vláda - ba ani samotný prezident. ooo Do druhého kola volieb hlavy štátu (5. marca) sa vládne HZDS hotovalo postaviť neporaziteľného kandidáta - Vladimíra Mečiara. "Veľký tresk" trval rovný týždeň, aby štvrťhodinu pred uplynutím lehoty na odovzdanie kandidátnych listín samotný V. M. oznámil, že v tomto kole kandidovať nebude. Napriek čulým zákulisným aktivitám sa totiž koalícii nepodarilo pre túto hrôzostrašnú myšlienku do termínu volby získať z opozičného tábora potrebných pár hlasov, chýbajúcich jej do magickej deväťdesiatky. Nuž ale načo sa ponáhľať, ked značná časť významných prezidentských právomocí, vrátane tej na udelenie amnestie, sa mala o pár dní aj tak ocitnúť v premiérových rukách. A ten už vopred avizoval, že vláda okamžite po prevzatí oných kompetencií urobí niektoré "nevyhnutné rozhodnutia." Podaktorí opoziční poslanci upozornili, že na Slovensku sa treba hotovať vari aj na najhoršie a vyzvali národ, aby bol pripravený brániť demokraciu v uliciach. Minister Krajčí vzápätí zvýšeným hlasom ubezpečil, že polícia je pripravená proti "akýmkoľvek nepokojom" so všetkou rozhodnosťou zasiahnuť. 12 Ondrej Košický Letom slovenským svetom V obchodování neměla ČR šťastnou ruku: po zavedení kvóty na dovoz jablek pohrozila EU zrušením celního zvýhodnění pro vývoz vepřového, drůbeže, ovocných šťáv a mléčných výrobků: To by znamenalo mnohamilionovou ztrátu. Další malér vyvolal prodej sítě devíti českých hotelů (Flora, Panorama) maltézské firmě, z níž se vyklubali Lybijci. Lybie je však na černé listině a zákaz s nimi obchodovat platí i pro ČR. Američané, od nichž tato informace pochází, vydali přísný zákaz ubytování v těchto hotelích svým občanům a zároveň zákaz konání konferencí s americkou účastí. To bude poslední hřebíček do rakve Karla Vulterina, šéfa BIS, která nepodala včas informace. Zatím co primátor Koukal - rozdílem jednoho hlasu - svou pozici ustál, židle Romana Češky se chvěje. Na šéfa fondu národního majetku útočí ČSSD, která brání privatizaci uhelných dolů. Jiří Skalický opustil křeslo ministra životního prostředí a na jeho místo byl jmenován Martin Buršík. Na závěr: Po čtyřech a půl měsících byl odsouzen ke čtrnácti a půl letům vězení Petr Zborník za rasovou vraždu na sudánském studentovi. Zařadme tuto zprávu k těm dobrým, protože vyšetřovatelé a soud odvedli rychlou a čistou práci. [pageend14]zpravodaj 4/98 "Nevyhnutné opatrenia", ktoré Mečiar - premiér sľuboval, Mečiar - prezident naozaj urobil. A počínal si svižne. O polnoci z 2. na 3. marca prešli prezidentské právomoci na vládu, a ráno, sotva sa rozbrieždilo, kompletný kabinet už naklusal, pardon, previezol sa na svojich bavorákoch cca 300 metrov z Úradu vlády do prezidentského sídla v Grassalkovichovom paláci. Pracovníkov kancelárie prezidenta poslal od brány domov aby pán "premiéroprezident" nebol pri svojej zodpovednej práci rušený. Výsledok onej práce doslova vyrazil dych: Mečiar udelil okamžitú prezidentskú amnestiu pre všetkých, ktorí sa podieľali na zmarení minuloročného referenda o priamej voľbe prezidenta a vstupe Slovenska do NATO (ako je známe, zmaril ho Mečiarov minister vnútra), ďalšiu amnestiu udelil na (cit.)"trestné činy spáchané v súvislosti s oznámením o zavlečení Michala Kováča mladšieho do cudziny" (a tu je zas známe, že únos prezidentovho syna zrealizovala s najväčšou pravdepodobnosťou SIS a že v tom bol riadne namočený istý "starý"). V druhej desaťminútovke svojho prezidentovania stihol ešte V.M. odvolať 28 veľvyslancov SR z rovnakého počtu krajín, pričom ako neskôr vysvitlo, toto číslo nebolo ešte konečné. Samozrejme, nezabudol, ako sľúbil, zrušiť Kováčom už po druhý raz vyhlásené referendum o priamej voľbe hlavy štátu. Svoju šľachetnú samoamnestiu označil potom Mečiar ako "akt zmierenia medzi rozvadeným národom" a pobral sa so svojou suitou na obed. ooo Poslanec HZDS Dušan Macuška síce prezidentské právomoci na rozdiel od svojho vodcu nezískal, ale nezávisle na tom mal prezidenta Kováča už dlho v žalúdku. Skončením jeho funkčného obdobia si horlivý Dušan konečne mohol do odchádzajúceho štátnika kopnúť. Nezaváhal. Prebehol cez ulicu a na prokuratúre okamžite podal podnet na trestné stíhanie exprezidenta. Zvedavým novinárom potom upřesnil, že Kováč sa počas svojho prezidentovania, no nielen počas neho, dopustil "viacerých trestných činov hospodárskeho charakteru". Okrem iného vraj protiprávne sprostredkovával činnosť, z ktorej mal mať prospech viac ako 10 miliárd korún! Macuška vzápätí (a nie po prvý raz) utržil posmech, lebo, ako mu potom zložito vysvetľovali viacerí mysliaci ľudia z radov ekonómov, taká provízia by bola úmerná sprostredkovaniu predaja celého Slovenska! Pravda, len za veľmi nepravdepodobného predpokladu, že by ho niekto v takom doriadenom a vykradnutom stave chcel kúpiť... ooo Nezvykle ostrá reakcia zahraničných diplomatov na Mečiarovo zneužitie prezidentských právomocí prišla prakticky okamžite. Viacerí štátnici, Václava Havla nevynímajúc, vyjadrili širokú škálu svojich pocitov - od sklamania, údivu a znepokojenia až po rozhorčenie, pobúrenie a zdesenie. Politici i verejnosť sa zhodli v názore, že samoamnestiou sa Mečiarova vláda celkom infantilne priznala k činom, ktoré doposiaľ tvrdošijne zapierala. Európsky parlament v reakcii prijal rezolúciu, ktorou vyzval, aby slovenské orgány garantovali, že parlamentné volby budú slobodné a regulárne a aby slovenská vláda a parlament 13 [pageend15]zpravodaj 4/98 úplne respektovali ľudské práva, právny štát a práva menšín. Poslanci EP okrem iného vyjadrili hlboké znepokojenie nad koncentráciou moci v rukách premiéra, ktorý stále viac vykazuje totalitáme spôsoby. Ešte ostrejšie reagoval Výbor Kongresu a Ministerstvo zahraničných vecí USA. x O O O V piatok 20. marca sa slovenská verejnosť rozlúčila s dvoma veľkými postavmi svojej histórie - hercom, národným umelcom Jozefom Krónerom (píšeme o ňom na inom mieste) a prezidentom Slovenského hokejového zväzu, bývalým skvelým československým hokejistom, držiteľom titulu majstra sveta, Dušánom Pašekom. Toho našiel kolega v nedeľu 14. marca v kancelárii hokejového zväzu s prestrelenou hlavou. Polícia okamžite vylúčila cudzie zavinenie, oznámila, že išlo o samovraždu a dodala, že Pašek nezanechal žiaden list na rozlúčku. Na druhý deň bolo však už všetko inak - v jeho kufríku sa našlo hneď šesť listov, adresovaných rodine, priateľom a známym. O ďalší deň to už bol iba jeden šestistránkový list, ktorého obsah polícia odmietla zverejniť s odôvodnením, že má osobný charakter. Uviedla len stručne, že z listu vyplýva "isté sklamanie a rozčarovanie Pašeka z toho, že sa nenaplnili jeho očakávania." Nevedno však, či to boli očakávania v rámci hokejového diania na Slovensku, alebo očakávania rodinné, či azda nebodaj spoločensko-politické. A práve tie posledne menované by mohli byť dôvodom na utajovanie obsahu listu viac ako jeho súkromný charakter. Po takomto "vysvetlení" možno skôr či neskôr očakávať, že verejnosť sa neuspokojí a bude čoraz nástojčivejšie žiadať na tieto otázky odpoveď. 0 0 0 Slovenská šaškárňa, ako verejnosť nazýva parlamentný proces volby nového prezidenta, mala v marci ďalšie pokračovanie. Ako sme už uviedli, v prvom skrutíniu druhého kola (5. marca) premiér od kandidatúry odskočil, ale ďalší dvaja uchádzači nie. Železničiar - signalista Milan Fogaš dostal dôveru piatich poslancov, spisovateľa Ladislava Balleka, kandidujúceho za SDĽ, podporilo 49 hlasov. V druhom skrutíniu (19. marca) hlasovalo za Balleka 50 poslancov. Tretie kolo je vypísané na 16. apríla. Strana demokratickej ľavice ohlásila ako prvá svoju nomináciu. Jej kandidátom je tentoraz žena - podpredsedníčka strany Brigita Schmôgnerová. Opozičné združenie SDK po doterajších skúsenostiach svojho favorita nenominuje. Vládna koalícia, ktorá zatiaľ nepostavila svojho kandidáta ani raz (zato usilovne odmietala všetkých ostatných), sa znovu nechala počuť, že svojho uchádzača už má a postaví ho. Nechce ho zatiaľ menovať, no nevylučuje, že to bude - Vladimír Mečiar... O O O Až 76 bodov má na programe 45. schôdza parlamentu, ktorá sa začala tesne pred našou uzávierkou. Hneď v prvý deň koaličná väčšina odmietla všetky úvahy o rešpektovaní nálezu ústavného súdu a opätovne nedala súhlas na návrat poslancov Gauliedera a Spišáka do poslaneckých lavíc. Zato kontroverzný návrh novely volebného zákona schválila 76 hlasmi do druhého čítania. 0 0 0 Za účasti 30.000 až 40.000 občanov (údaje sa rôznia) konala sa 25. marca v Bratislave demonštrácia organizovaná opozičnou Slovenskou demokratickou koalíciou. Stalo sa tak pri príležitosti 10. výročia známej sviečkovej manifestácie. Podujatie bolo zároveň štartom petičnej akcie za priamu voľbu prezidenta a spravodlivé volby. Funkciu predsedu petičného výboru prijal exprezident Michal Kováč, ktorý na mítingu prvýkrát od skončenia funkčného obdobia s veľkým úspechom vystúpil na verejnosti. Opozičné strany (KDH, DU, DS, SDSS a SZ) tu oznámili, že ako odpoveď na diskriminačný návrh volebného zákona pôjdu do volieb ako jedna strana pod spoločným názvom - SDK. 14 [pageend16]zpravodaj 4/98 Před stodvaceti lety, 7. dubna 1878, vznikla dnes nejstarší česká politická strana, sociální demokracie. Ze zakládajícího břevnovského sjezdu bylo vydáno prohlášení, které je pozoruhodným programovým dokumentem. Mezi patnácti požadavky, které tu jsou uvedeny, stojí na prvních místech všeobecné rovné a přímé právo hlasovací pro všechny občany starší 20 let a úplná svoboda tisku, spolčování a shromažďování. Mezi dalšími je požadavek nezávislosti soudů a zavedení povinné školní docházky do 16 let. Sociální demokracie - tehdy českoslovanská - považovala za svůj úkol všemi zákonnými prostředky domáhati se svobodné společnosti a požadovala odstranění veškeré sociální a politické nerovnosti. Teprve v dalším se požadují některá opatření charakteru sociálního jako zavedení zákonem limitované pracovní doby, zřízení zdravotních kontrol, omezení práce žen a dětí atp. Je zřejmé, že zakladatelé považovali občanská práva a demokratické svobody za hlavní předpoklad úsilí o sociálně spravedlivější společnost. Demokracie se jim jevila základním předpokladem uskutečnění socialistických požadavků ve svobodě a rovnosti. Sociální demokracie se pak v následujících desetiletích stala silným proudem, který demokracii vztahoval nejen na státní zřízení a správu veřejných věcí, ale i na celou oblast práce a občanského soužití. I když vliv Marxových analýz a prognóz byl zřetelný, stála v popředí silná složka mravní a sociálně reformní. Ta dostala zejména koncem devadesátých let minulého století mocný impuls v názorech tzv. revizionistú, kteří se postavili k Marxově teorii kriticky a jeho historickou prognózu odmítli. Namísto sociální revoluce požadovali pragmatické sociální reformy prostřednictvím parlamentu, do něhož po získání všeobecného hlasovacího práva vysílala sociální demokracie své zástupce. Také kritický vliv T.G. Masaryka, který sociální otázce věnoval velkou pozornost, byl v české sociální demokracii nepřehlédnutelný. Za dlouhá desetiletí svého působení jak v rakouském tak v československém parlamentu dosáhli sociální demokraté značných úspěchů: československé sociální zákonodárství 1.republiky se díky jejich úsilí a státotvorné spolupráci s hlavními českými stranami dostalo na vysokou úroveň, která zastiňovala i velmi vyspělé průmyslové státy. Dvakrát prošla sociální demokracie i těžkými krizemi. Po prvé, když po první světové válce odmítla Leninovu teorii o násilné cestě sociální revoluce, které se dovolávala radikální levice. Tato revoluční cesta směřovala nejen k rozbití mladého československého státu, k suspendování demokratických občanských svobod, ale i k nastolení diktatury jedné strany nad celou společností. Sociální demokracie se tehdy rozešla s bolševiky ve svých řadách a zvolila cestu postupných reforem, které přinášely pracujícím stále větší vliv na život státu a obcí i zlepšení pracovních podmínek. Po druhé se octla strana v krizi, když do jejího vedení se po druhé světové válce dostali za pomoci Sovětů lidé, kteří si vytkli za úkol spojení všech sil levice pod vedením komunistů. Nebyl to jen Zdeněk Fierlinger, jehož jméno se stalo symbolem zrady a likvidátorského postoje, ale i jeho horliví stoupenci jako Evžen Erban, O. John, J.Havelka, J.Hájek a j. Toto "levé opojení" na štěstí nesdílela většina sociálních demokratů, která odmítla úzkou spolupráci s marx-leninským proudem a která na sjezdu v Bmě v listopadu 1947 zbavila prokomunistickou Fierlingerovu skupinu vedení. Brzy nato však došlo k únorové krizi, v níž komunisté za pomoci agentů v demokratických stranách uchvátili moc ve státě plně do svých rukou a sociální demokracii zlikvidovali. Fierlingerovci, které podporovalo jen 16% 15 120 let české sociální demokracie Karel Hrubý [pageend17]zpravodaj 4/98 z 376.000 členů strany, provedli v červnu 1948 nelegitimní "sloučení" s KSČ. Nejstarší česká politická strana ták měla z dalšího života zmizet. Ale ještě dříve, než k tomuto podvodnému „spojení" došlo, ustavil se v květnu 1948 v Londýně ústřední výkonný výbor Čs. sociální demokracie v exilu, složený z členů předsednictva a UVY zvolených na sjezdu v Brně a doplněný řadou poslanců, žurnalistů a krajských funkcionářů, jimž se podařilo před komunistickým terorem uniknout do zahraničí. Strana tak zachovala svou kontinuitu a pokračovala ve své politické práci zejména na půdě Socialistické internacionály, jejíž členem zůstávala. Do roku 1968 bylo sídlo exilové strany v Londýně, po srpnové okupaci, kdy do exilu přišla řada mladších členů sociální demokracie, bylo sídlo přeneseno do Švýcarska. Po listopadu 1989 se v Praze sešel obnovovací sjezd, který měl spojit proud domácí a exilový. Mezi oběma však nebylo jednoty v hodnocení situace a v představě o dalším postupu. Rozpor se vyhrotil, když J. Horák se dohodl s představiteli reformních komunistů seskupených v "Obrodě" a otevřel jim dveře do strany. To vedlo k oslabení spolupráce s exilem, která se plně neobnovila ani poté, co do čela ČSSD byl v r.1993 zvolen Miloš Zeman. Na jaře 1995 proto exilová strana ukončila svou činnost. Za Zemanova předsednictví získala sociální demokracie značnou podporu voličstva, což z ní udělalo nejdříve nejsilnější stranu opozice a po rozpadu vládní koalice koncem minulého roku i nejsilnější stranu českého politického spektra vůbec. Ze strany velkého ideového a humanitního poslání se dnes stala spíše qrganizace pragmatické politiky, jejíž "tah na moc" zejména v posledních měsících překryl význam jejich idejí. Do ČSSD vstoupila řada osobností, které svou politickou zkušenost získávaly v dresech jiných stran. M. Zeman se dnes netají názorem, že chce mít pro svou příští vládu především odborníky, jejichž politická a ideová provenience není už pro něho tak důležitá. Ze sociálních demokratů "první hodiny" tak zůstávají ve vedení jen nemnozí: V. Špidla, P. Buzková, S. Gross aj. Bude jistě záležet na výsledku červnových voleb, jaké koaliční možnosti i jaký způsob práce se pro sociální demokracii budou nabízet. Ale i kdyby strana zůstala v opozici, je jisté, že s její politickou vahou je třeba v budoucích letech vážně počítat - zejména, prosadí-li se v ní plněji státotvorná odpovědnost a hodnotová tradice, která charakterizovala sociální demokracii v její více než stoleté politické práci. Útky propluly strunovím os a utkaly vlajku. S hrdostí královen stráží Parlament. Osnovy a nitě napříč sněmovního tkaní končí na vrcholku klání, v počínání zákonodárců. Sochař vytesal reliéf, znak Českého království, v iluzi, že ze štítu průčelí přehlédne celou zem, jako by úplně zapsal životní chvění Hradu i podhradí, věží i vlnitých prejzů. Do frontónu pod střechou vbíhají živoucí nitky poslané voličem. Ten, dnes užaslý, by měl navázat uzlíky na poslanecké sliby jako na kapesníky. Do políček zákonů nahání ovčácký pes pěšáky šachovnic, hráče nevyzpytatelné, ty kolibříky v pralesích a ledňáčky na plovoucí kře, před dveřmi zákonodárného domu. On, sám důstojný, dovedně utlumí hlasy zvenčí ve vysokém plyši, ve třpytu křišťálů, v plátnech mistrů, v aranžmá zeleně ve skleněných objektech za oponou jeviště, a žije dál sám pro sebe. 16 Věra Ludíková Z parlamentů, ministerstev a velvyslanectví Procházka Parlamenten [pageend18]zpravodaj 4/98 Divíš se, že přes všechny sladěné závěsy, demokracie, zatím školačka s dvojkou z přímé chůze, sem tam slízne políček zleva, zprava, i z případné fuze? Dvojakost vnímáš. Einsteinovu lví hřívu, se zájmem všemu naslouchající, a packy s netečnými drápy. Výsada elektronického klíče propouští všude, za atrium s reliéfy českého lva a knížecí orlice k fak- similiím s pečetními vosky za skly, dál k dokonalému světu na houpačce... Propojené, zprůchodněné, dokrášlené paláce i měšťanské dvorky, půdy, podsklepení hostí předsedu a místopředsedy, úředníky, obleky a kostýmkovou eleganci, dál sídlí poslanecké kluby. Vozataj třímá v pravé ruce otěže trojspřeží zdánlivě pevně, s úsilím udržuje křehkou rovnováhu. Kolem sebe má příznivce i faulující hráče, ostatní přihlížejí. Někteří ukolébáni trvalým přílivem slov do dřímoty dokonce spí. Po závodu s časem, po okrajování ušlechtilého jablka, předmětu sváru, a bodání ostnem nedůvěry, se rozejdou do stejných kanceláří, ke stejným psacím stolům, počítačům a informacím. Ve dnech otevřených dveří občan nahlédne do blyštivých prostorů vysokých lesků a vydechne úžasem: je to tu krásné. Na sklo zastřešeného atria kapká déšť. Před kamennou fontánou pod závěsy živých listů přes zábradlí, nebýt cinkotu mobilů, čekal bys spíš bílé řízy. Na schodech před sídly komisí vestoje, vsedě vyčkávají novináři. Dnes trpěliví, zítra všemocní vyslanci médií. K poslancům směřují horké linky, cestou kdeco posbírají. Také dopisy se vrší. Naděje selhávají, lidé píší, tudy tuší cestu. Hledáš odpovědi, předkládáš myšlenky na stříbrném podnose. Která z nich vzklíčí a promění drobné řásničky do písmen na papíře, a co z nich zakoření? Počítač čeká na pokyny... Budou podány jako předkrmy na papírovém tácku, nebo přípitky, potěší někoho, budou uloženy, či odhozeny? Nepátrej, najdou-li adresáta, dostáváš další úkoly. Máš k dispozici zázemí parlamentních tisků a obsáhlé knihovny a je na tobě, zda se poradíš. Jestli si přeješ, Pane, aby člověk přispěl slovem, dej mu, prosím, k tomu sílu. Prosadí je jiní. Je to nic, je to málo... Slovo básníka nebývá vyslyšeno. Přesto dál vymýšlí a píše o jasné krajině, kterou už vidí a do slov dává svoji duši. Věra Ludíková (1943), působila jako poradkyně místopředsedy parlamentu ČR a napsala nám o svých pocitech z prostorů, kde se dosud pohybovala. Je členkou Obce spisovatelů. V č. 1/ 98 Zpravodaje jsme otiskli její báseň ze sbírky Uslyšet duši. Ze záložky této sbírky básní citujeme její slova: Často dostávám otázku: Proč píšete? Asi proto, že člověk si sám pro sebe leccos důležitého srovnává a formuluje. Ptá se například, proč jsou lidé nepoučitelní a proč znovu a znovu nechávají rozhořet požáry nenávisti a válek. Rozpoznat jejich zárodky a předejít konfliktům, povzbuzovat v naději a lásce, to by bylo krásné poslání básníků. Konzulární oddělení Velvyslanectví ČR v Bernu s odvoláním na četné dotazy týkající se českého starobního důchodu informuje o podmínkách přiznání nároku na tuto dávku: Podmínky pro získání nároku na český starobní důchod jsou stanoveny zákonem č. 155/1995 Sb. o důchodovém pojištění (dále jen "zákon"). Podle ustanovení paragrafu 29 zákona má pojištěnec nárok na starobní důchod, jestliže získal dobu pojištění nejméně: a) 25 let a dosáhl aspoň věku potřebného pro vznik nároku na starobní důchod, nebo b) získal dobu pojištění nejméně 15 let a dosáhl aspoň 65 let věku, pokud nesplnil podmínky podle písm. a). 17 České starobní důchody JUDr. Milena Šimečkové [pageend19]zpravodaj 4/98 Podle ustanovení paragrafu 32 zákona činí důchodový věk: a) u mužů 60 let, b) u žen: 1. 53 let, pokud vychovaly alespoň pět dětí. 2. 54 let, pokud vychovaly alespoň tři nebo čtyři děti. 3. 55 let, pokud vychovaly dvě děti. 4. 56 let, pokud vychovaly jedno dítě. 5. 57 let, pokud pojištěnci dosáhli tohoto věku do 31. 12. 1995. U pojištěnců, kteří dosáhnou výše uvedených věkových hranic v období od 1. 1. 1996 do 31. 12. 2006 se důchodový věk stanoví tak, že ke kalendářnímu roku, ve kterém pojištěnec dosáhl potřebné věkové hranice se u žen přičítají 4 kalendářní měsíce a u mužů 2 kalendářní měsíce za každý i započatý rok z doby po 31. 12. 1995. Po 31. 12. 2006 činí důchodový věk u mužů 62 let a u žen 57- 61 let podle počtu vychovaných dětí. V návaznosti na Smlouvu mezi ČR a Švýcarskou konfederací o sociálním zabezpečení (platí od 1. 11. 1997) lze pro vznik nároku na český starobní důchod v nezbytném rozsahu přihlédnout i ke švýcarským dobám pojištění. Výše dávky však bude odpovídat pouze době zaměstnání (pojištění) v ČR. Nárok na český důchod uplatňují osoby bydlící ve Švýcarsku prostřednictvím Švýcarské vyrovnávací pokladny (Schweizerische Ausgleichskasse, Av. Edmond-Vaucher 18,1211 Genf, tel. č. 022-79 59 111, fax. č. 022-79 71 501). Formuláře potřebné k uplatnění žádosti lze získat u této instituce. Ověření podpisu žadatele (případně i ověření kopií dokladů) je možné provést jak u našeho konzulárního oddělení v Bernu, tak na honorámím konzulátu v Basileji, Curychu či Ženevě. Tento úkon je ex lege osvobozen od správních poplatků. Odehrála se na téma restituce emigrantů v parlamentu těsně po revoluci vůbec nějaká výraznější diskuse? Neodebrala. Na přípravu zákonů, včetně restitučního bylo v parlamentu velmi málo času. Navíc tam zvítězily averze vůči emigrantům, i kus závisti, že oni odešli, měli se dobře, a my jsme tady ... museli žít. Já jsem byl nedávno v Kanadě a mluvil jsem tam s emigranty přesně i o tomto problému. To, že jsme emigrantům majetek nevrátili, byla chyba nejen morální, ale i pragmatická. Oni by se bývali skutečně těsně po revoluci pro starou vlast přetrhli, a my jsme jim ukázali záda. Mnozí z nich mohli být našimi velvyslanci. Na druhou stranu, když si uvědomím, jaké averze v té době vůči restitucím panovaly, lze říci, že skutečnost, že vůbec, byť v omezené míře proběhly, byla velkým vítězstvím. Bohužel za cenu zmíněného kompromisu. Nakonec se řeklo, že když restituce, tak ano, ale bez emigrantů. Z knihy Petr Husák: Budování kapitalismu v Čechách, Rozhovory s Tomášem Ježkem, naklad. VOLVOX GLOBÁTOR, prvního pluku 7, 186 00 Praha 8, Praha 1997 Zprávy z Čech a Slovenska V březnovém čísle jsme uveřejnili souhrnný přehled o výsledcích sbírek a jejich dosavadní rozdělení. Jako další byla proplaceno 8.150 CHF na úhradu zakoupených 6 ks počítačů pro Základní školu v České Vsi, okres Jeseník. Dále budou zaplaceny školní pomůcky 18 Rozdělení povodňových sbírek Rudolf Němeček [pageend20]zpravodaj 4/98 V priebehu marca sa uskutočnili na Slovensku viaceré protestné zhromaždenia občanov, kritizujúcich praktiky Mečiarovej vlády, odklon štátu od princípov demokracie a najmä posledné udalosti - koncentráciu moci v rukách jednej strany, snahu prijať tesne pred volbami úplne nový, diskriminačný volebný zákon a zarážajúce kroky premiéra po prevzatí prezidentských právomocí. Krátkymi úryvkami z prejavov účastníkov sa pozrime na dve z nich. Míting konaný 5. marca v Bratislave (vyše 15.000 lúdí) Peter Muránsky, zástupca Mladých SDK: Pán premiér nás nepríjemne prekvapil, s akou primitívnou brutalitou sa chopil prezidentských právomocí. Mladí ľudia príliš dlho pred politikou zatvárali oči, ale dnes my, mladí, spolu s vami zabránime ceste Slovenska k Lukašenkovmu modelu diktatúry. Preč s diktátorom! Preč s Vladimírom Mečiarom! 19 A čo na to ulica Základní škole v Otrokovicích, jakmile nám nahlásí splatnost účtů, cca 9.000 CHF. Zbývající částka bude převedena na další školy přednostně v okresech, do kterých naše pomoc dosud nesměřovala. * * * Po povodních se rozebírají příčiny a připravují plány na zlepšení ochrany obyvatel, vesnic a měst. Důvod proč ke katastrofě došlo, je jasný - hodně pršelo. Proč byly však způsobeny tak obrovské škody, to už je složitější: snížila se schopnost krajiny zadržet vodu, poškození lesů imisemi, smrkové monokultury, velké množství lesních cest, likvidace mokřadů a lužních lesů. nerespektování záplavových území, které byly zastavěny domy, dokonce i školami a průmyslovými stavbami. Protipovodňové hráze byly příliš blízko toku řek, způsobily, že se voda rychle prohnala korytem a způsobila škody na dolním toku, nebo se přelila přes vrch a nemohla se potom vrátit do koryta. Průchody pod silnicemi a drahami byly mnohde ucpány a pak působily jako hráze. Tak byla postižena obec Střeň na Litovelsku, kde nevhodně postavená silnice způsobila v obci obrovské škody. Využití záplavových území, kterým voda neuškodí je podstatně levnější, než stavět nákladné přehrady. U těch činí náklady na zadržení 1 m3 vody asi 450 korun, zatím co v záplavových území činí náklady sotva setinu toho, tj. 4,50 korun. Pro stavbu přehrad jsou pochopitelně argumenty pro i proti, i vodohospodářské lobystické zájmy zde hrají značnou roli. V každém případě je třeba z bezprostřední blízkosti řek vystěhovat průmysl, který se mimořádně podílí na výši škod. Při větší hustotě osídlení je ovšem těžké vyhovět všem oprávněným požadavkům. A další stoletá voda se může vyskytnout jinde, než tomu bylo dosud. Jsou však oblasti, kde záplavy, i když menšího rozsahu, jsou téměř každoroční. Povodeň v mnoha případech provedla tak radikální změny koryt, že se podobaly stavu, jaký byl před lety, než se začaly řeky napřimovat a svírat do úzkých koryt. Otázka je kolik je možné a účelné investovat do umělých staveb, přehrad hrází a pod. Ty musí totiž občan zaplatit při výstavbě a potom podruhé v ceně vody, kterou spotřebovává. Takže je třeba si velmi dobře další technické stavby rozmyslet. V celkovém přehledu činily škody na občanském bydlení přes 8 miliard korun, necelých 13%, zatím co škody na průmyslových objektech byly 30%, asi 18 miliard a nejmenší škody utrpělo zemědělství asi 3% - 1,8 miliard korun. Žádoucí je v budoucnu užší spolupráce i přes hranice, v případě Moravy se všemi sousedícími státy. [pageend21]zpravodaj 4/98 Ján Čarnogurský, predseda KDH: Slovensko je naša krajina a my chceme žiť v krajine, kde vládne spravodlivosť. (...) Dnešné Slovensko nie je spravodlivým Slovenskom. Ale ako môže byť spravodlivé Slovensko, kedf si páchatelia udeľujú amnestiu? Ako môže byť spravodlivé Slovensko, ked sa tu unášajú občania, marí referendum a nič sa nedeje? Milan Markovič, humorista: Za vojny prežili spomedzi Židov a ostatných postihnutých pesimisti. Neraz všelijako v biede, aj za morom, aj kade-tade, ale prežili. Z optimistov neverili niektorí ešte ani v koncentrákoch, že také čosi je možné. Hitler totiž tiež prišiel k moci v opakovaných demokratických voľbách, samozrejme zmanipulovaných. Chcem poprosiť vás všetkých, ak môžeme, zabudnime na optimizmus. Tu už bude len horšie - ak to dovolíme a budeme sa iba prizerať s tým, že to ktosi možno vyrieši za nás a že sme sa už na- bojovali a napokon aj popálil mnohokrát. Zločinci už ovládli všetko, čo mohli. Blamážovou amnestiou len neobozretne a doslova infantilne priznali všetky svoje zločiny. A verte, chystajú ďalšie. Budeme sa možno čudovať, čo všetko chystajú. Ústava neplatí, zákon neexistuje. Stav chorosti tohto štátu dosiahol nikdy nepredpokladaný vrchol. Nečakajme, prosím, na zázračného lekára. Netreba ho. Vírus je totiž známy a spôsob liečby tiež. Mikuláš Dzurinda, hovorca SDK: Tento týždeň dala vláda amnestiu páchateľom vážnych trestných činov. Vláda, ktorá amnestuje kriminálnikov, ktorí poškodili občanov SR, vláda, ktorá chráni kriminálnikov, je vládou kriminálnikov. (...) Ak chceme, aby Slovensko bolo slobodné, musíme držať spolu. Nesmieme zostávať v panelákoch, ale musíme vychádzať na námestia. Keď bude treba, aj každý deň! Peter Osuský, prvý podpredseda Demokratickej strany: Treba povedať, že sme zažili niečo, čo skutočne nemá páru v celom svete. Zločinec sa prizná, zločinci vyjavia pravdu a jedným dychom si odpustia. Trestný zákon pozná pojem účinná lútosť. Toto, čo sme zažili, bola neúčinná drzosť. Ľudia z tohto chlieva dnes predložili volebný zákon. Ten zákon je hnusný. Ten zákon je rovnako hnusný, ako je zmlátený občan tejto republiky v kufri auta vezený do sveta, rovnako hnusný ako smrť Róberta Remiáša a je rovnako hnusný ako amnestia, ktorá toto chce zakryť. Míting konaný 25. marca v Bratislave (30.000 - 40.000 lúdí) pri príležitosti 10. výročia Sviečkovej demonštrácie Michal Kováč, bývalý prezident SR: Na Slovensku sme dnes svedkami toho, že podaktorí zástupcovia ľudu sa nepovažujú za služobníkov občanov, ale za ich pánov, vládcov, a že nevyužívajú postavenie verejného činiteľa pre spoločné dobro a blaho, ale ako príležitosť pre vlastné obohacovanie sa, prisvojovanie si rôznych privilégií. Medzi ľuďmi sa šíri strach a skepsa, lebo sa cítia byť bezmocnými voči arogancii moci. Nie sú schopní dovolať sa pravdy a spravodlivosti. Eduard Kukan, predseda Demokratickej únie: Občania, toto je náš štát, naša vlasť! Preto chceme mať po budúcich volbách takú vládu, ktorá bude slúžiť všetkým občanom Slovenska. Nie ako tá dnešná! Tá dnešná má plné ústa vlastenectva, a pritom našu vlasť iba rozkráda. Náš dnešný míting je aj začiatkom zbierania podpisov pod petičnú akciu. Chceme v nej všetci poslať jasný a zrozumiteľný odkaz našej vláde. Ten odkaz znie: - Chceme spravodlivé voľby! Prezidenta SR chceme voliť my sami, občania, priamou volbou! Ján Čarnogurský, predseda KDH: Vraciame sa ku sviečkovej manifestácii spred desiatich rokov. V novembri 1989 boli hlavné heslá - Preč s vedúcou úlohou straný a Chceme slobodné voľby. Dnes znovu hrozí vedúca úloha HZDS a nespravodlivé voľby. Budúcnosť Slovenska j e však v našich rukách. (de) 20 [pageend22]zpravodaj 4/98 Letos vzpomínáme stého výročí založení ondřejovské hvězdárny. Postavil ji Josef Jan Fric, Dr. h. c., syn známého revolucionáře a básníka Josefa Václava Frice. Připomeňme, že J. V. Fric žil dlouhá léta ve vyhnanství v Paříži a tam se také narodily jeho tři děti. Fričo- va manželka původem ze známé sklářské rodiny Kavalírů, docílila konečně toho, že se mohla s dětmi vrátit do Prahy. Teprve o několik let později, po vyhlášení amnestie, vrátil se k rodině i J. V. Fric. Nej starší z dětí, Josef, se na vysoké škole věnoval zoologii, paleontologii a přírodním vědám. Mladší Jan se zajímal o techniku a chemii. Společným koníčkem obou bratří byla fotografie, hudba a astronomie. Brzy se projevil i tvůrčí a podnikavý duch sourozenců. Založili první mechanický závod na měřící přístroje v Čechách a s ním přišly první úspěchy. Na půdě si zřídili vlastní "observatoř" na pozorování hvězdné oblohy. Když Jan, bohem nadaný konstruktér, náhle zemřel ve věku 34 let, vynaložil zarmoucený Josef všechny své síly, aby uctil bratrovu památku. V den prvního výročí jeho smrti zakoupil pozemek na vrchu Manda u Ondřejova, nazval jej Žalovem a ke svému křestnímu jménu připojil bratrovo. Na zakoupení pozemku padly Janovy úspory a Josef započal hned se stavbou hvězdárny. Koruna po koruně z výnosu svého závodu vkládal do vybudování vysněného stánku české vědy. Po třiceti letech r. 1928 k desátým narozeninám Československé republiky, daroval hotové dílo Karlově univerzitě. Jeho cena se odhadovala na tři miliony korun - suma, na tehdejší poměry věru úctyhodná. Letošní stoleté výročí patří zároveň vzpomínce na jedinečnou osobnost dr. h. c. Josefa Jana Frice, který se svým mecenášským činem zapsal zlatým písmem do dějin českého národa. D.S. 100. výročí založení ondřejovské hvězdárny. V rámci oslav 650. letého výročí založení Karlovy univerzity bude ve dnech 14. a 15. dubna 1998 vzpomenuto 100. výročí založení ondřejovské hvězdárny. V nové seminární místnosti Astronomického ústavu A V ČR budou dne 14. dubna od 9.30 do 22.00 hod. prosloveny přednášky o historii hvězdárny, o kosmickém výzkumu, bude slavnostně otevřeno muzeum a odhalena socha J. J. Friče ministrem školství J. Sokolem. Astronaut J. Blaha bude přednášet o pobytech v kosmu. 15. dubna od 9.30 do 12.30 hod. prosloveny další přednášky z astronomie. Od 14.00 do 18.00 hod. bude den otevřených dveří pro veřejnost. Téma dne: Češi mají ze svého života radost a smrti se nebojí. Podle průzkumu se.k otázce Máte pocit, že Váš život je pestrý a radostný vyjádřilo 78%, že ano, 81%, že se cítí šťastní a spokojení a celých 98% tvrdí, že život má smysl. Čím mají lidé vyšší vzdělání, tím lépe se v životě cítí. Lidé se základním vzděláním myslí, že si neužijí tolik radosti. LN 27.3. 21 Dr. h. c. Josef Jan Frič a hvězdárna v Ondřejově 1898 - 1998, Sto let od založeni hvězdárny v Ondřejově Deska na terase hvězdárny: "Českému národu - věnováno vědě a práci". [pageend23]zpravodaj 4/98 Prezident Václav Havel promluvil na shromáždění 2000 delegátů na konferenci Komise OSN pro lidská práva v Ženevě 16. března. Od přijeti textu deklarace o lidských právech v r. 1948 se ztížil život těch, kteří lidská práva porušují. Komise se stala zrcadlem bídy světa. Vyjádřil však pochybnost, zda by OSN byla nyní schopna ratifikovat dokument podobného významu. Pro toto výročí bylo zamýšleno přijmout krátký text o vývoji lidských práv během uplynulého období. Tento projekt však ztroskotal na bázni jedněch a svéhlavosti jiných. Z lidských práv nemá být dělán koncept čistě křesťanský, který by jiní mohli posuzovat jako imperialistický. Je nutné stavět na hodnotách na nichž spočívají všechna náboženství: pokora, slušnost a solidarita. Závěrem doporučil bývalý disident reformu OSN, rozšíření Rady bezpečnosti, odbyrokratizování, aby se OSN neprojevovala jako klub vlád, ale jako nástroj lidí. A lidská práva v něm mají zaujímat významnější místo. Krátce před odletem přijal prezident spolu se svou manželkou v prostorách ženevského letiště delegaci krajanů ke krátkému rozhovoru. Setkání se účastnili vedoucí pracovníci mise ČR při OSN, členky výboru Asociace Olgy Havlové a švýc. pobočky SVU a členové předsednictva Svazu spolků Bidlo a Chládek. Při té příležitosti pozval předseda Svazu pana prezidenta k našim krajanům do Švýcarska a p. prezident slíbil, že o tomto pozvání bude uvažovat v rámci své návštěvy Lucernu v polovině srpna t.r. Bombardování Drážďan před 50 lety vzpomněli v Německu v únoru. Ve středu města zůstaly po válce stát trosky kostela Frauenkirche jako stálá připomínka na onu hrůznou noc. Nyní se pořádají sbírky, aby byl kostel znovu postaven v původní podobě. Tehdy zahynulo při náletu snad 35.000 lidí, podle jiných odhadů podstatně více. Komentátor německé televize řekl, že nálet byl nesmyslný, protože válka byla pro Německo ztracená a nemohl ovlivnit výsledek války. Postoj Německa k 2. světové válce je odlišný od postoje ostatních evropských národů. Za války bylo už dlouho před tím zřejmé, že Německo a jeho spojenci válku prohrají. Italové zavčas kapitulovali a zachránili tak mnoho vlastních i cizích životů, jejich vojáci byli potom v zajetí u svých dřívějších spojenců. Ne tak Němci, ti vytrvali až do hrůzného konce. Ještě když začátkem roku 1945 Rusové útočili nedaleko v Horním Slezsku a západní spojenci byli z druhé strany na německém území, chodili v Sasku po šichtě staří chlapi a kluci - školáci cvičit se ve střelbě, ti první už neschopní a ti druzí ještě nedorostlí pro vojenskou službu. Snad v naději, že oni postup spojeneckých armád zadrží, když to jejich armáda už nedokázala, nebo že nějaká tajná zbraň změní průběh bojů? Kdyby Němci včas boj vzdali, mohli ušetřit milióny životů vojáků a civilistů na obou stranách, byly by ušetřeny i tak těžce postižené Drážďany a mnoho dalších měst. Jak to nazvat? Byla to disciplína, věrnost nebo nemožnost vyvodit důsledky z toho, že byli ovládáni zločineckým režimem? Tento postoj ostatní národy nemohly pochopit. Bývalý vedoucí banky, u kterého jsem pracovala, byl ve stáří trochu zapomnětlivý. Když ho jednou vyhledal dlouholetý zákazník, divila jsem se, proč chtěl, aby mu podepsal určitý formulář, když k tomu nebyl žádný důvod. To jsem mu řekla, když zákazník odešel.K mému překvapení se mnou souhlasil a roztrhal formulář. Nemohl jsem si totiž vzpomenout na jeho jméno, vysvětlil mi, a nechtěl jsem, aby to poznal. 22 Prezident ČR v Žene vě Zprávy ze Švýcarska a ostatních států [pageend24]zpravodaj 4/98 Otázka 33: Na cestách jste se setkali s řadou osobností. Navázali jste s někým tak pevné přátelství, že vydrželo dodnes? Miroslav Zikmund: Ano některá přátelství vydržela. (Řeč je o Ruth Lányové, českého původu, dceři farmáře, která ho jako mladá krásná holka táhla jako magnet nahoru do kráteru Kilimandžára, do ní se během výstupu zamiloval. Dodnes si i s dcerou dopisuje. S Eduardem Ingrišem, skladatelem Teskně hučí Niagára, se setkali v Peru, tři svazky korespondence svědčí o čilém styku. Sir Edmund Hillary, neuvěřitelně skromný, s ním se setkal v Nepálu, pozval ho do Prahy, trvalo to 32 let, než se setkali, dostal v Karolinu pamětní medaili. ...) Ale snad bych tu mohl říct pár slov i o jednom přátelství, které bylo navázáno - při cestě do Prahy. Mám na mysli přátelství s Ludvíkem Vaculíkem. Poprvé jsem živého Ludvíka Vaculíka viděl na slavném IV. sjezdu Svazu československých spisovatelů. To bylo koncem června 1967. Pamatuji si živě na jeho projev. Seděl tam tajemník ÚV KSČ Jiří Hendry- ch, bylo horko, parno, měl na sobě košili a přes ni kšandičky. V jedné chvíli vyletěl a zvolal: "A ted jste to prohráli, vy spisovatelé." Na předsednickém stole stálo několik mikrofonů a jeden z nich - což jsme samozřejmě nemohli vědět - přenášel všechno na Hrad, kde prý sedělo celé politbyro včetně Novotného. Vaculíkův projev byl fantastický, odvážný. O přestávce jsme vyšli před budovu, tedy před Dům železničářů v Praze na Vinohradech, pár kroků od Vinohradského divadla. S Vaculíkem jsme se neznali. Řekl jsem mu: "Pane Vaculíku, to byl projev, který vejde do dějin." A on na to pomalu (však víte, jak mluví): "Myslíte?" Když po letech přijel sem ke mně, zahlédl v mé knihovně sborník projevů z onoho sjezdu. A: "Mirku, ukaž mi to, já se na to ještě podívám." Tak si to v klidu přečetl a pak řekl: "A víš, že bych na tom dnes nezměnil ani slovo? V sedmdesátých letech, když jsem se zabýval genealogií, chodíval jsem často do Státního ústředního archivu na Hradčanech, tedy do instituce ministerstva vnitra. Bylo neuvěřitelné, že mi Ludvík právě tam, na půdu vnitra, nosil samizdatovou literaturu ve svých dnes už historicky proslulých aktovkách. A byl to Ludvík Vaculík, kdo v roce 1975 řekl: "Když váš Cejlón nemůže vyjít oficiálně knižně, tak ho rozepište pro Petlici." Jirka Hanzelka to s deseti průklepy namlátil do stroje, já udělal fotografie na dokumentní papír a rozkreslil mapy, protože cestopis bez obrázků a map není cestopis. Ludva se okamžitě nabídl: "Já vám ty mapy budu kolorovat, tak to ve středověku, dělali po klášterech mniši. Jsme přece ve středověku!" První dvousvazkové "vydání" (22 "výtisků") jsme výměnou rozdali petličním přátelům a hned vyrobili druhé, celkem 44 exemplářů. Zakrátko jsem dostal předvolání na StB, tady ve Zlíně se říkalo na kopec. A výslech. Kdo to opisoval? Kdo dělal mapy? Kdo fotografie? Za kolik jsme to prodávali? Když výslech skončil (oni tomu říkali pohovor), řekl jsem: "Pánové, nezapomeňte, že v 68. roce někteří vaši kolegové stáli před vyšetřovacími komisemi. Pamatujte na to." Podívali se na sebe: "Jak to myslíte?" "Tak, jak jsem to řekl." Pak se naštvali, chtěli abych- podepsal protokol, to jsem odmítl. A upozornil jsem je, že podle paragrafu toho a toho mám právo si celý protokol na místě opsat. Začali zuřit. Nechal jsem je dozuřit a řekl jsem: "Pánové, já jsem přežil lovce lebek, přežiju i vás." A to už byli úplně zkoprnělí, ještě dnes je 23 Z knihy Život snů a skutečnosti J. Hanzelka a M. Zikmund 50 otázek po 50 letech. [pageend25]zpravodaj 4/98 vidím, jeden takový fešulínek, nemýlím-li se, jmenoval se Myšák, druhý hromotluk, chodili mě sledovat i do divadla a na koncerty, oba zůstali beze slova. Byli prostě zvyklí, že když někdo přišel k výslechu, choval se pokorně nebo ustrašeně. "Ode mne se nic nedozvíte, od mých přátel taky ne. Protokol nepodepíšu. A už jsem tady dvě hodiny, mám na práci důležitější věci, ted mne odvezete domů." Neuvěřitelné: nastartovali a odvezli! Ale abych se vrátil k Ludvíku Vaculíkovi. Tady v temné komoře jsme pak spolu vyráběli všechny fotografie k jeho petličnímu Českému snáři a Milým spolužákům. Bylo to dobrodružné, napínavé a - krásné. Ke krádežím aut v ČR Na článek Nové zkušenosti Dr. M. Borkovce v č. 2/ 98 reagoval náš čtenář pan Ivan Valíček a položil následující otázky: a) Proč nejezdí do Čech s pojištěným autem? "Teilkasko" stačí, jinak se jedná o hazard. b) To nejnapínavější, totiž předání peněz, chybělo. Mimochodem otázkou zůstává, zda u postiženého funguje pud sebezáchovy. c) Byl sice konfrontován s novou zlodějskou metodou, ale proč ji prémioval 150.000 Kč, místo aby dále spolupracoval s policií? Pan Valíček dále píše, že by bylo hezké se informovat častěji o pozitivních věcech, např. o úspěšných českých firmách, které mají něco společného se Švýcarskem, než o negativních jevech, které nemůžeme ovlivnit. Dovede si představit i téma s názvem; Jakou zajímavost doporučím kromě "standardu" Praha a okolí? Např. přírodní rezervaci Soos u Fr. Lázni, Prachovské nebo Adršpašské skály, atd. Na to můžeme reagovat tak, že rádi otiskneme takové příspěvky, pokud nám je někdo zašle, je to tedy výzva i našim potencionálním přispívatelům. Položené otázky jsme dali MVDr.. M. Borkovcovi, který nám svůj příběh doplnil: Auto bylo pojištěno, plné "kasko" a navíc "majoré", to znamená v mém případě i ve stáří auta 3 roky a 14 dnů - na 80 % kupní ceny. Ale to je vedlejší. To přece neznamená, že si s klidem nechám ukrást auto. Měli jsme tam dárky pro všechny příbuzné a známé, zejména 12 kg čokolády pro děti. Něco přece musíme dovézt. Navíc naše reservní boty, deštníky a různé osobní věci. Máme také psa a to znemožňuje návrat do Švýcarska letecky. Považuji za povinnost dodat, že výkupné 150.000 Kč, jakož i oprava auta i všechno, co v autě bylo - všechno zaplatila pojišťovna Secura, bez jakýchkoliv připomínek nebo vytáček. Mimochodem jsem se dozvěděl od přátel ve Francii, že francouzské pojišťovny by nikdy výkupné nenahradily. Kvalita pojišťovny se pozná podle toho, jak hradí škody. Zloději mně přirozeně žádnou stvrzenku za výkupné nedali a pojišťovna přesto všechno zaplatila. Druhá otázka: Předpokládal jsem, že budu vyzván, abych se dostavil tam nebo tam, že předám peníze a převezmu auto. Ale událo se to jinak. Zloději zazvonili v noci do bytu, kde jsem bydlel v šestém poschodí. Seběhl jsem dolů, peníze jsem měl v kapse a vidím venku 2 auta. Vpředu auto Lancia a v něm 2 zakuklenci. Druhé auto, to naše, vzadu. Prohlédl jsem si je, zda není poškozené. Opakuji, že to bylo v noci, takže jsem si nevšimnul lehkého promáčknutí zadního blatníku. Zloděj z auta Lancia s hlavou černě zahalenou zavolal "prachy" a natáhl z okna ruku. Peníze jsem předal a oni odjeli. Pozoruhodné na tom je, že jsem nemohl dát do chodu naše auto i když jsem měl přirozeně správné klíče. Automatická převodovka je propojena se spínací skříňkou a jeli tato poškozena, není možno auto ani na24 [pageend26]zpravodaj 4/98 startovat, ani s ním pohnout. Doposud nevím, jak s autem přijeli a doposud nevím, jestli znehybnení auta bylo náhodné nebo úmyslné, abych je případně nemohl pronásledovat. Je obdivuhodné, jak tato zlodějna je promyšlena a propracována do detailů. A co se týká otázky pudu sebezáchovy: byl jsem pod vlivem vzdoru, vzteku a ponížení. Pravděpodobně i hodně naivní, to připouštím. Když jsem pak druhý den šel vše ohlásit na policii, s úzkostí, jak budou reagovat na skutek, že jsem je o situaci předem neinformoval, přijali vše klidně, bez výěitek. Stojí za zmínku, že když jsem vysvětloval předání peněz a moji předchozí kontrolu auta, není-li nabourané a moje prohlášení, že kdyby opravdu bylo poškozené, že bych peníze nedal..., policista mne přerušil a řekl, že je to pitomost. Že by mě přepadli, ztloukli až do bezvědomí a peníze stejně sebrali. Tedy musím připustit moji nezodpovědnost. Je to poprvé, co jsem musel řešit takovou nevšední událost a bez zkušeností. Třetí otázka: Během těch několika dnů po krádeži jsem se dozvěděl, jak se auta kradou. Vyěítal jsem si, že jsem auto dodatečně nezabezpečil nějakým dokonalým zařízením. Ale policisté mne uklidnili, že neexistuje zabezpečení auta, které by profesionální zloděje odradilo. Na všechno mají způsoby. Ale získal jsem i mnoho jiných informací. Nemohu tvrdit, že všechno co jsem slyšel je pravda. Možná si někdo nějakou historku vymyslil. Ale jednaje pozoruhodně poučná: Že prý přijel jeden lékař z Německa s autem Audi do Brna a někdo mu je ukradl. Že prý ho zloději vybídli, že když zaplatí výkupné, že mu auto vrátí. Okradený šel na policii a vše ohlásil. Policie byla tedy informována. Okradený přišel na smluvené místo s penězi, ale zloději se už neukázali a ani se už neozvali. Proto jsem jednal, jak shora uvedeno. Ke krádežím aut ještě doplňujeme další příběh: Policisté neměli čas a chtěli, aby si oběť posunula schůzku s vyděrači. Muž, po kterém požadovali zloději 50.000 korun za navrácení jeho ukradeného vozidla, marně žádal policii o pomoc a ochranu při setkání s vyděrači. Když jsem řekl, že musím předat peníze v pátek, jeden z policistů mi odvětil, že v tu dobu není schopen zabezpečit celou akci, neboť prostě v pátek odpoledne už nejsou lidi. Mám prý se zloději domluvit na některý jiný z dalších dnů. Vyděrači však na posunutí termínu nechtěli přistoupit. Když jsem to řekl kriminalis- tům, ti mi doporučovali, abych počkal a nic nepodnikal, tvrdí okradený muž. Policie odmítá, že by jednala liknavě. Kriminalisté vyhodnotili situaci a podle toho si stanovili další postup. Po zlodějích pátráme. V případech, kdy pachatelé požadují výpalné za ukradená auta, jsme poměrně úspěšní. Na podzim jsme v Brně chytili 9 z 10 vyděračů. Okradený muž hledal proto pomoc jinde. Najal si tělesného strážce a pozval pět svých známých, aby mu byli v kritických okamžicích nablízku. Za městem jsme přijeli k ukradenému vozu. Ukázal jsem peníze a začal se dohadovat se zlodějem. Můj strážce přitom rozepnul bundu, pod kterou měl asi zbraň. Pak řekl jediné slovo - zmiz, což se stalo. Auto si majitel odvezl domů. Podle Práva, 27.11.97 Dcera přijde po první jízdě otcovým autem zřetelně zlomená domů a povídá rodičům: Mám vám teďpodat zprávu o své nehodě s naším autem, nebo se na to chcete podívat v osm hodím v lokálních televizních zprávch? 25 [pageend27]zpravodaj 4/98 Diskuse Záznam z diskuse na vzpomínkovém večeru na Jana Palacha a Jana Zajíce 24.1.98 v Curychu Podle zvukového záznamu, kráceno. Dokončeni z minulého Čísla. Hosté místopředsedkyně Senátu Dr. Jaroslava Moserová (M) a předseda Stálé komise Senátu pro Čechy, žijící v zahraničí Dr. Milan Špaček (Š) V. Koppová: Proč chceme volební právo? Zahraniční Češi nebudou volit extremisty ani postkomunistickou sociální demokracii. Proč tak dopadla volba prezidenta, extrémistické strany nemají tolik hlasů, na tom musel mít podíl někdo jiný. M: Určitý počet soc. demokratů nehlasoval pro V. Havla, kolik - to nevíme, volba byla tajná, nevolil ho značný počet ODS, věrných Klausovi, byli toho názoru, že pokud volit V. Havla tak v 2. až ve 3. kole, aby ucítil sílu zákonodárného sboru. J. Nápravník: K novému předsedovi vlády Tošovskému. Jak mohou poslanci dát svůj hlas nové vládě v jejíž čele stojí dřívější nomenklaturní pracovník, byl zaměstnán v pobočce Živnostenské banky v Londýně a v r. 1988 byl dokonce jejím ředitelem. Když se vrátil byl jmenován guvernérem Národní banky a právě ta odpovídá za to, že bankovní licence dostávaly osoby z nomenklaturních kádrů a Národní banka také odpovídala za kontrolu ostatních bank. M: O minulosti p. Tošovského tolik nevím, někdy se roztrousí informace, když se po nich jde, tak je to jinak. V naší straně byl VI. Dlouhý, který byl členem komunistické strany. Není však běžné přijímat někoho, kdo v komunistické straně byl. Kdo je nebezpečnější pro mladou demokracii? Lidé, kteří byli tehdy mladí, myšlence komunismu nemohl už nikdo věřit, nikdo, to byl oportunismus, využili to k možnosti dostat se na odpovědnější místo. Neschvaluji to, ani to nepovažuji za šlechetné. Nejsem si jistá, zda ti, kteří straně věřili, pak z ní vypadli, nejsou nebezpečnější. J. Anděl (A): Zákony pro to, aby co bylo ukradeno, bylo vráceno, máme, ale soudy je nedodržují. Máme ale tu chybu, že máme 2 Listiny základních práv a svobod, jedna, která je součástí ústavy, kterou tam dali komunisté a druhou Listinu Evropské rady, která je platná u nás a má přednost před zákonem. M: Když jsme přijímali Listinu lidských práv a svobod - byla jsem tehdy poslankyní ČNR - jsme si toho nebyli vědomi a s nadšením jsme Listinu přijali. Neuvědomovali jsme si, že tím si vlastně odřezáváme možnost skutečně potrestat, co bylo nebo to při nej- menším pranýřovat. Potud je to i moje nebo naše vina. M. Rusek (R): Neexistuje metoda, aby se lidem, kteří chtějí profitovat ze svých funkcí, zabránilo zmocnit se těchto funkcí? Např. nevysoké platy poslanců, zákaz, aby manželka byla v 5 správních radách. Pokud ta funkce nebude atraktivní finančně, nebudou mít takoví lidí zájem a dostanou se tam ti správní. M: Senát se o to snažil, bojím se však, že už je příliš mnoho lidí, kteří v té zranitelné situaci jsou, velmi těžko se to bude prosazovat. Neexistuje poslanec nebo senátor, aby vymyslel zákon, který postihne vynalézavost českého člověka zákony obcházet. L. Král: Víc nás trápí, proč se stále po listopadu užívá rčení: za doby totality, za minulého režimu, proč se věci nenazývají pravým jménem. Proč se nezačne mluvit o zločinech komunismu a nikoliv o bezpráví, které se dálo za minulého režimu. M: Jsem v nadaci, která prosazuje, aby byla stálá expozice o komunismu, měla bych vaší podporu? Ve veletržním paláci, který je málo využitý, jsou vhodné prostory, ředitel Anděl je tomu nakloněn, mimochodem vrátil se z exilu, z New Yorku. Moje představa je, že by tam byly zobrazena zločiny, všechny ty hrůzy, ale hlavně by tam byla ta blbost, ta 26 [pageend28]zpravodaj 4/98 nebetyčná blbost a neschopnost, protože si myslím, že ta blbost mladé lidi oslovf vlc než ta krutost, tu vidi ve filmech na běžícím pásu. Z pléna: Mezinárodni ostuda je, že komunisté nebyli souzeni a odsouzeni. Čtu, že dozorce na Jáchymovsku zastřelil člověka pro bezvýznamnou věc, bere penzi a je na svobodě. Těch lidi je celá řada. Je to otázka justice. Nelze se stále vymlouvat na komunistický režim, který nás přivedl do nejhlubšího morastu. Bude to pomalu 10 let co nová republika existuje a nějak to nejde dopředu. Dovídám se, jak špatně je na tom školství, zdravotnictví, železnice. Celá ta krize vlády je vlastně podle mého názoru způsobena tímto stavem. A: K otázce justice. ČR požádala o začlenění do EU: Zvláštní komise prověřuje, jaké jsou poměry v ČR, jestli souhlasí s poměry v ostatních členských státech EU. Na str. 13 této zprávy stoji: situace soudů v ČR je největším problémem integrace země do EU, soudy jsou přetíženy, mnoho případů se nedočká soudního rozhodnutí. A na str. 121 se uvádí, že není dosud možno rozhodnout o tom, kdy nabude soudnictví, jehož úloha je neméně významná, způsobilosti tuto úlohu účinně plnit. Taková je situace. R: TV stanice 3sat vysílala francouzský film o lágrech v Sovětském Svazu, kdy v r. 1955 tam bylo na 5000 Čechů, těch, které NKVD po válce odvlekla. Víte něco o tom? Š: Tím se zabývá zvláštní komise, která jde po stopách zavlečených lidí, senát ne. E. Hoffmann: Za 1. republiky jsme měli jen koaliční vlády. Po válce volilo v Čechách 40 procent komunisty, měli jsme nejvíc kolaborantů s komunistickým režimem z celého vých. bloku. Když byl V. Havel zvolen, celý národ jásal. Nenese také on vinu na tom sametu, říkal: nejsme jako oni, tady se žádné hony na čarodějnice konat nebudou. M: O tom není pochyb, ale to jsme věděli, že je křesťan, že káže pokoru a odpuštění, věděli jsme jak dlouho seděl, nevím, jak tu kdo dlouho seděl, myslím, že v. Havel vede. [Reakce v sále: někteří přítomní byli vězněni podstatně déle). Samozřejmě byl to jeho názor, my jsme ho volili, nemůžeme si stěžovat. Z. Bidlo: Chtějí mít hosté závěrečné slovo? M: Děkujeme, že jste zůstali věrni zemím koruny české, vítáme ochotu pomáhat, sami podáme pomocnou ruku. -rk- Kultura Čeští archeologové egyptologického ústavu UK otevřeli v Egyptě rakev vysokého kněze a správce faraónova paláce Iúfa, kterou objevili v r. 1996. Jde o unikátní nález, naposledy byla nalezena nevykradená rakev v r. 1942. Otevření se účastnil egyptský ministr kultury Farúk Husni. Hrob byl objeven asi 20 km jižně od Káhiry v hloubce 28 m, do hrobky se od jejího postavení asi v r. 530 před Kr. k překvapení archeologů nikdo nedostal. V hrobce byla bohatá pohřební výbava a zapečetěný vápencový sarkofág. Národní muzeum zpřístupnilo ke 180. výročí založení své poklady na výstavě v hlavní budově na Václavském náměstí, která potrvá do konce září. Muzeum má v depozitáři více než 13,6 miliónu sbírkových předmětů. I když byl rozsah výstavy limitován počtem vitrín, jsou k vidění předměty, o kterých se hovoří v superlativech. Dalšími akcemi bude otevření rekonstruovaného památníku jubilujícího Františka Palackého, 100 let lapidária, otevření nové expozice Smetanova muzea a výstava Z Cech až na konec světa, která koncem roku v hlavní budově přiblíží přínos těch Čechů, kteří se proslavili ve světě. 23. ročník mezinárodního hudebního festivalu Janáčkův máj má na pořadu 18 koncertů v Ostravě a Opavě a koná se od 24. května do 12. června. Závěrečný koncert - světoznámé Verdiho Requiem - předvede v katedrále Božského Spasitele v centru ostravy 27 [pageend29]zpravodaj 4/98 Pražský filharmonický orchestr a Janáčkova filharmonie Ostrava. Tři večery připraví společně s organizátory postupně polský, rakouský a francouzský kulturní institut. Výstava o operní pěvkyni Emě Destinové v Národním muzeu. K jejímu 120. výročí narození a 100. výročí jejích operního debutu v Berlíně byla otevřena výstava, která potrvá do 14. června. Korespondence dává nahlédnout i do soukromí umělkyně - na slávu i na hloubku osamění, na stesk po domově, na pokoru k dočasnosti pozemského života. Záštitu převzala Dagmar Havlová, manželka českého prezidenta. K článku Bylo jedno nádraží v č. 2/98 str. 22 nám autor J. J. Sokol poslal ještě dovětek: Nádraží bylo v celém komplexu odstřeleno na jaře 1985 před spartakiádou a prázdný prostor byl zatravněn. Ptá se, kdo měl zásluhu na zničení tohoto stavitelského klenotu. Připojujeme obrázek sousoší na průčelí budovy, které symbolizuje orbu, průmysl a uprostřed je kněžna Libuše. Libri prohibiti informuje své členy, příznivce a sponzory ve své zprávě z ledna 1968. Knihovna „zakázaných knih“ vznikla v r. 1990 z potřeby soustředit a zpřístupnit exilovou a samizdatovou literaturu.. V r. 1991 byla založena společnost Libri prohibiti jako nevýdělečné sdružení občanů. Mezi zakládajícími členy jsou Václav Havel, Hana Ponická, Ludvík Vaculík, Radim Palouš, Milan Jelínek, Vilém Prečan, Pavel Tigrid a mnohé další významné osobnosti. Představitelem společnosti je Jiří Gruntorád, který tak navazuje profesionálním způsobem na svoji samizdatovou činnost z komunistické éry. Mezi pozdějšími členy najdeme jména Jan Beneš, Jiří Gruša, Jaroslav Strnad, Mirko Janeček a další samizdatové a exilové vydavatele a publicisty. Kdo chce knihovně jakkoliv pomoci, je zván, aby se stal členem. Knihovna samizdatové a exilové literatury Libri prohibiti obsahuje na 17000 knihovních jednotek a na 1300 titulů periodik. V r. 1997 vzrostly fondy o 4100 knihovních jednotek a 100 periodik. Rovněž audiovizuální oddělení bylo rozšířeno. Na r. 1998 si klade knihovna za cíl pokračovat v akvizicích, v počítačové katalogizaci, zachránit ohrožená exilová periodika kopírováním a přenosem na elektronická média a další. Z rozpočtu v r. 1997 - příjmy 1,150.000 Kč, vydání 745.000 Kč zbývá zůstatek 205.000 Kč. Rozpočet na r. 1998 předpokládá výdaje 2,309.000 Kč (z toho na provoz knihovny 1,050.000 Kč, na další projekty 1,259.000 Kč) a příjmy 1,935.000 Kč Knihovna je otevřena od pondělka do čtvrtka od 13 do 17 hodin. Je navštěvována zájemci z celého světa, studenty a vědeckými pracovníky. Ročně dělá knihovna na 30.000 stran kopií. Je to rozsáhlý provoz, knihovna při tom nemá stálé zaměstnance, proto vítá každou podporu a pomoc. Ve Švýcarsku působí od r. 1995 Klub zahraničních přátel Libri prohibiti, adresa: L. Jílek, Fondation Archives Européenes 2, Rue Jean-Daniel Colladon, 1204 Geneve, tel. 022 - 705 78 56. Podobnou podporu uvítá knihovna i v jiných zemích. Adresa: Libri prohibiti, Senovážné nám. 2,110 00 Praha 1, tel./ fax 02 / 24 22 59 71. 28 [pageend30]zpravodaj 4/98 Koho z jejich půlnočního klubka vytáhnete za pačesy prvního ze tmy, je ten nejhorší, hodný desetinásobného udělení řádu Rudého praporu! Přečtěte si alespoň minimum, jež pozdně vynesla na světlo očitá svědkyně tajností 5. oddělení Ludmila Uhlířová v rehabilitačních procesech roku 1968: v "Hlasu revoluce" čís. 5-8 roč. 1969. Mihají se mi jména "hostí" Domečku, znal jsem osobně některé, jména mrtvých i živých, na mnohé jsem i zapomněl: generálové Slovenského štátu Čatloš a Turanec, které nám Stalin po válce vydal "k dalšímu řízení", velká jména naší války v zahraničí, generálové Janoušek, Pika, Přikryl; slavná jména našeho předválečného vojenského zpravodajství, plukovníci Bartík a Strank- müller; major MUDr. Jan Šmíd, blízký rodiny Masarykovy, mladý Zdeněk Boček, obžalovaný z agentských služeb pro západní cizinu, aby tak Reicin dosáhl na jeho otce, náčelníka našeho generálního štábu, a dostal generála do Domečku a na Pankrác, kde pak roku 1953 ve vězení zemřel, podplukovník Vacek, podplukovník Sok-Sigr, z automobilového armádního oddělení (pět poprav!), důstojnický sbor z Pohořelce s plukovníkem Strejčkem v čele, plukovník Eminger-Eliáš z ministerstva obrany, můj dávný druh z odboje, generál Kutlvašr, vojenský velitel pražského květnového povstání 1945, cožpak ještě vím. Mrtví mezi nimi, a to je většina, nám už nevypovědí a nedosvědčí nic. Uvítali bychom docela i obhajobné vzpomínky katů. Pěkná řádka jich však nepřežila ani svoje oběti. Jakmile s pádem Slánského, a tedy i pádem Reicina, vzala za své sláva Domečku, změněná vojenská prokuratura přistoupila již v roku 1951 k vyšetřování reicinovských zvěrstev (komise voj. prokur, dr. Zatloukala) a - generál Myslík se oběsil v cele vazby, Musil byl popraven, strůjce provokací podpluk. Hruška byl popraven, prokurátor dr. Vaš rozmnožil ve vězení řady těch, jimž do něho pomohl: tak trochu podle známé zásady o odklízení svědků na onen svět. Věděli příliš, příliš mnoho. Zůstali mezi námi Klen, zatím generál, poseděvší si Vaš a mnohonásobný exministr Čepička. Nevěřte tomu, že budou spěchat, skromné důchodecké fialinky, s redakcí svých memoárů. Budiž ještě hned dodáno drobné věcné připomenutí: již v roce 1952 měl president Gottwald v rukou úplný elaborát vyšetřující komise s úplnými důkazy neviny obětí Reicino- va 5. oddělení, živých i mrtvých. Žasl, hrozil se, a živé nechal sedět dál a mrtvé nerehabili- toval. A jakpak také jinak, probohamilého: byl tak trochu sám, tchánovsky angažován! A nešlo-li pak o neomylnost Strany? S rehabilitacemi se čekalo do roku 1968! Z hostí Domečku promluvil na půl úst velmi pozdě jen generál Vladimír Přikryl, totiž svědectvím sestaveným z rukopisných i ústních výpovědí, u nás roku 1970 v knížce (nakl. Novinář) ihned zabaveným a vyšlým roku 1972 v Německu (Verlag Sager, Kreuzlin- gen) pod titulem "Zum Leben verurteilt": Přikryl byl někdejší ruský legionář, za války r. 1939 uprchl do Londýna, odtud ho vláda vyslala do Ruska, kde na frontě zastupoval i gen. Svobodu a v roce 1944 byl parašutován do vojsk rozpadajícího se Slovenského národního povstání, v němž v listopadu 1944 v skupině Švermy a Slánského prodělal v Tatrách útěk do hor, doma byl od roku 1945 velitelem v Milovicích, patřil ke generálům kteří si pospíšili podat přihlášku do strany (Zdeněk Novák!, Drgač, Ejem, aj.), zatčen byl v květnu 1949, pro- 29 O únoru 1948 a jeho následcích Václav Černý Paměti, výňatky z knihy. Dokončení z min. čísla Abychom nezapomněli [pageend31]zpravodaj 4/98 puštěn roku 1953 na základě vyšetřování komisí odčiňující reicinovštinu, zemřel v dubnu 1968. Přikryl výslovně prohlásil, že byl "osobním" vězněm Slánského: neboť byl 10. listopadu 1944 očitým svědkem, jak při přechodu hory Chamence Slánský ponechal za sebe zmrznout v závěji nemocného Jana Švermu, odstrojeného z pláště i bot, a nazval tehdy Slánského, ukrývajícího se potom po devět dní v dřevorubecké chatě, do očí zbabělcem: odtud, o pět roků později, Slánského pokyn Reicinovi odklidit Přikryla. Reicin měl sám proč osobně nenávidět generála Josefa Bártíka. To byl ten Bartík zpravodajské vojenské skupiny První republiky, co před válkou do našich služeb získal (proslulého německého agenta) A-54. Po Květnu, když se vrátil z Anglie, byl náměstkem ministra vnitra, patřil na to místo jako náš nejlepší zpravodajec na domácí půdě, a mimoto Hrad ve vnitru potřeboval svého člověka. Tam se mu podařilo získat důkazy, že Reicin byl za války agentem Gestapa: předložil je, podle povinnosti, svému komunistickému ministrovi Noskovi. Nosek strnul... a když se krátce nato Bartík vrátil z týdenní dovolené, nebyl už vůbec do svého úřadu vpuštěn, nebyl už náměstkem. Reicinovské dokumenty zmizely z jeho safesu, kam se asi poděly? Do safesů ÚV KSČ, kde čekaly, až poslouží v procesu Slánský a spol.: Strana (-kdo to byl?-) tedy věděla, koho v Reicinovi zaměstnává a nechává vraždit. Václav Černý Paměti IV,, naklad. 68 Publishers, Toronto, 1983 nebo Václav Černý Paměti III (1945 - 1972), 2. rozšířené vyd., naklad. Atlantis, Brno 1992, výňatky ze 4. kapitoly Ve Stalinově stínu. Připomínáme některé osudové události v měsíci březnu. 5. března 1953 zemřel po 301eté vládě sovětský diktátor Stalin. Až po dalších 3 letech odhalil Chruščov v tajném projevu na 20. sjezdu KSSS jeho zločiny s milióny obětí, přesto pokračovala brutální komunistická diktatura a násilná expanse komunismu ve světě ještě dalších více než 30 let. Teprve za perestrojky vycházely na světlo zločiny jeho éry, k jejich odčinění nedošlo dosud. 12. března 1938 připojilo hitlerovské Německo Rakousko k "Třetí říši". Většina Rakušanů přivítala tehdy "Anschluss" s nadšením. V referendu se vyslovila naprostá většina pro anexi. Rakouští nacisté začali ihned brutálně pronásledovat, olupovat a vraždit židovské obyvatelstvo. Na rozdíl od západního Německa potlačovalo Rakousko odsouzení nacistických zločinů, využilo prohlášení spojenců, že bylo první obětí nacistů. 14. března 1939 se odtrhlo Slovensko od tehdy již o Sudety okleštěného Československa a svěřilo svůj osud pod ochranu Vůdce a říšského kancléře Hitlera. Jižní část země a Podkarpatská Rus byly připojeny k Maďarsku. Díky vojenskému odporu části Čechů a Slováků, Podkarpatských Rusínů a exilové československé vládě nebylo po válce Slovensko zařazeno mezi poražené státy, zůstalo by bez jižních oblastí. 15. března 1939, hned další den, obsadila německá vojska zbytek českých zemí už bez pohraničních oblastí, obsazených v říjnu 1938, a ustavila Protektorát Böhmen und Mähren s říšským protektorem v čele. Vojáky a Hitlera vítaly sevřené pěsti českých občanů, nastalo období hrdinského odporu proti okupantům, ale také kolaborace a proradných konfidentů. Všechna tato období čekají na důkladnější rozbor a spravedlnost.____________________ Křivořezání Od 3. do 9. srpna 1998 se koná na hradě Křivoklát opět setkání řezbářů - proti i amatérů. Informace : Libor Daenemark, Přílepy 58, CZ.270 01 Kněževes. Tel./ Fax 00420 - 313 / 58 23 45. 30 [pageend32]zpravodaj 4/98 Poslední pocta Týždeň pred svojimi 74. narodeninami zomrel v Bratislave celkom nečakane jeden z najuznávanejších a najobľúbenejších hercov celej slovenskej divadelnej a filmovej histórie Jozef Kroner. Zomrel v nemocnici, kde ho hospitalizovali na zápal pľúc. Narodil sa 20. marca 1924 v Staškové pri Čadci. Pôvodným povolaním bol kreslič, ale od detstva sa venoval ochotníckemu divadlu. Profesionálne sa prvýkrát uplatnil v roku 1948 v martinskom divadle, kde pôsobil osem rokov. Už v mladom veku stvárňoval prevažne postavy starších mužov. Vytváral bohatú škálu vnútorne zložitých charakterov, ale veľmi často a rád aj komediálne postavy ľudí dobráckych a humánnych, voči svetu bezbranných. V päťdesiatom šiestom sa stal členom Slovenského národného divadla, kde vytvoril desiatky postáv klasických aj súčasných hier, ako Doktor Galén v Bielej nemoci (1958), Vang v Dobrom človeku zo Sečuanu (1962), Ondrej Klbko v Sne noci svätojánskej (1965), Uhrík v inscenácii Kým kohút nezaspieva (1969), Matej Nič v Pokuse o lietanie (1980). Obrovským úspechom sa skončilo jeho hosťovanie na Novej scéne, kde v smutnom šesťdesiatomôsmom priam geniálne stvárnil postavu Tojvjeho v muzikáli Fidlikant na streche. Nikdy som si nepomyslel, že nejakému režisérovi podľahnem až do tej miery, že budem na javisku ochotný spievať. Ja, ktorý som sa dovtedy odvážil zanôtiť, len kecf som sa osamote pred zrkadlom holil, nemôžem dodnes uveriť vtedajším búrlivým ováciám publika - vyznal sa po rokoch vo svojich spomienkach. Kroner bol aj mimoriadne úspešným filmovým a televíznym hercom. Účinkoval vo filmoch Statočný zlodej (1956), Šťastie príde v nedeľu (1959), Polnočná omša (1962), Lidé z maringotek (1969), Pacho-hybský zbojník (1976), Kosenie Jastrabej lúky (1976), Tisícročná včela (1983), Cudzinci , Vášnivý bozk, Dědičství aneb Kurvahošigutntag, a ...ani smrt nebere. Jedným z jeho životných vrcholov bol film Obchod na korze (1965), ktorý získal Oscara za najlepšie neanglicky hovorené dielo a Kroner osobitné uznanie na festivale v Cannes. Hral nielen v slovenských a českých filmoch (hlásil sa bez zábran k českej kultúre hovoriac, že ňou bol odkojený), ale aj v štyroch madarských dielach, v ktorých za herecké výkony získal Cenu madarskej filmovej kritiky. Významná bola Krónerova tvorba pre deti a v rámci nej skvelým a osobitným rozprá- vačstvom okorenené televízne večerníčky. Aj v rozhlase vytvoril dlhý rad nezabudnuteľných hereckých kreácií a postáv s nevšedným poslucháčskym úspechom. Ako vášnivý rybár napísal rybárske a herecké humoresky Herec na udici (1970) a Herec nielen na udici (1974), 31 Odišiel skvelý človek, fantastický a milovaný herec Smútok za Jozefom Krónerom 20.3.1924 -12.31998 [pageend33]zpravodaj 4/98 ktoré si aj sám ilustroval. Okrem toho je autorom kníh pre deti Rybka belička (1979) a scenára televízneho filmu Mišo (1970). V roku 1984 dosiahol dôchodcovský vek a v SND oň, hoci bol v plnej sile, viac neprejavili záujem. Odišiel sklamaný a novinárom, ktorý s ním robili rozhovor, zatrpknuto povedal: Napíšte, že som zomrel. "Na Jožkovi ma fascinovalo, ako ho všetci ľudia mali radi. Bol to skvelý človek, fantastický a milovaný herec" - povedal po smutnej správe režisér Martin Ťapák. Nie, nemilovali ho všetci. O čo viac sa v poslednom čase objavoval na tribúnach mítingov proti nedemokratickým manierom terajšej vlády, o to viac sa mu zatvárali dvere do divadla. A keď sa našiel odvážlivec, ktorý ho angažoval (naposledy Jozef Bednárik do muzikálu na Novej scéne), končil v divadle spravidla tiež. Po tridsiatich rokoch sa mal Kroner vrátiť aj do Fidlikanta na streche - pre zmenu v Nitre. Tentoraz mu v tom už nestihol zabrániť žiadny zo straníckych ideológov súčasnej moci. Rýchlejšia od všetkých bola krutá a neľútostná smrť. Je príznačné, že na poslednú rozlúčku s jedným z mála umelcov, ktorý dokázali presláviť slovenskú kultúru doslova v celom svete a ktorého slovenský národ priam zbožňoval, neprišiel (na rozdiel od hojne zastúpenej opozície) nikto z oných "veľkých Slovákov" - predstaviteľov vládnucich strán, z členov vlády ba ani samotný minister kultúry Hudec. Hanebné a primitívne... Pavol Kassai Doplňujeme ještě ohlasem z českého tisku. Kronerovi hrdinové vítězili vtipem Největší slávy se Kroner dočkal během svého 281etého působení v činohře Slovenského národního divadla. Od začátku své herecké kariéry ztvárňoval postavy starších mužů, vnitřně složité charaktery, ale i komediální postavy.... Nejpopulámější byl ale jako filmový herec. Ve filmu hrál nejčastěji lidské typy na okraji společnosti a lidové hrdiny vítězící nad hrubou silou pomocí vtipu.... Řadu oblíbených postav vytvořil i v televizi. Mezi nejznámější patří vesnický typ v seriálu Slovácko sa nesúdi. ... Americká kritika přirovnávala Kronera k Chaplinovi za jeho schopnost srozumitelně vypovídat o tragikomickém osudu obyčejného člověka. Kroner byl rozhodným odpůrcem rozdělení federace a jako významná morální autorita podporoval nezávislost uměleckého projevu na Slovensku. Za svou bohatou činnost získal několik ocenění doma i v zahraničí. Podle LN 14.3.98 Činnost Svazu spolků a ostatních organizací Ve Švýcarsku jsme připomněli na dvou místech dílo a odkaz prvního prezidenta Československé republiky T.G. Masaryka. Vzpomínkový večer v Basileji Dne 6. března 1998 uspořádal Svaz spolků Čechů a Slováků ve Švýcarsku v Katolickém studentském domově v Basileji vzpomínkový večer k 148. výročí narozenin TGM. Přípravy a organizace vzpomínkového večera se společně ujaly domácí spolky, Domov a Sokol Basilej. 32 [pageend34]zpravodaj 4/98 Pořad uváděl a úvodní slovo pronesl dlouholetý předseda spolku Domov V. Svoboda, který pozdravil také vzácné hosty večera - paní Mgr. A. Mžykovou z českého velvyslanectví, honorámího konzula pana H. Holzera a slavnostního řečníka, emeritního rektora Basilejské univerzity prof. J. M. Lochmana, jehož zkrácený projev přinášíme na jiném místě. Večera se zúčastnili dále dr. K. Hrubý, předseda Švýcarské pobočka SVÚ a předseda Svazu spolků, dr. Z. Bidlo. Hudební program přednesli na vysoké profesionální úrovni pan Marek Jerie, čelista Guarneriho tria a paní Eliška Novotná, studentka klavírní třídy prof. Klánského na Luzernské konzervatoři, kteří posluchače seznámili s díly J. Suka, Ant. Dvořáka a B. Martinů. Pořad doplnil dr. D. Šimko, který přečetl úryvky z knihy A. Gašparíkové "U Masarykovcov". Přes 100 návštěvníků bylo vysokou úrovní celého večera více než spokojeno a dodalo tak pořádajícím spolkům odvahu k pořádání dalších krajanských akcí. Vzpomínkový večer v Curychu Rovněž dne 6. března pořádala Beseda Svatopluk Čech ve velkém sále "Lavaterhaus" vzpomínkový večer, na který byli pozváni členové Stálé komise Senátu pro krajany žijící v zahraničí: senátorka paní Věra Vašínková, senátor pan Vladimír Opelt a tajemník komise pan prof. Jindřich Volek. V uměleckém pořadu vystoupili paní Daniela v. Limburg-Stirum a Jindřich Poledňa. Na pořadu byla také klavírní skladba Z Beskyd od krajana Jiřího Nápravníka. Účinkující byli za vynikající přednes uznale oceněni. V úvodním projevu o odkazu T. G. M. vyzdvihla paní senátorka Vašínková některé Masarykovy zásady a jejich vztah k dnešku. Demokracie není jen formou státní, ale také metodou veřejného a soukromého života, odpovědný způsob jednání svobodných občanů a národů. Demokracie je podřízená humanitě. K nové orientaci náleží plné rozvíjení lidských zdrojů s vědomím, že investice na vzdělání výchovu člověka představují největší kapitál. Školství musí být důsledně nadstranické, orientované na hodnoty, které lidi nerozdělují ale spojují. Masaryk nesnášel práci nekvalitní a neodbornou. Dobře věděl, že většina nemusí mít vždy pravdu, zejména jde-li o většinu nevyspělých nevzdělanců. Nic dnes neohrožuje svobodu všech jako svoboda a vláda diletantů. To co prožíváme je mnohostranná, dosud ani náležitě nezmapovaná moderní krize. Naše současná civilizace spočívá materiálně na mimořádně úspěšné technologii, avšak z duchovního hlediska jí chybí určitá ideová zakotvenost. Hodnoty Masarykova humanismu a demokracie jsou dnes proto aktuálnější než kdykoliv dřív, mají trvalou platnost. Chceme-li se vyvarovat dalších osudových omylů, měli bychom v době, kdy se připravujeme na 80. výročí vzniku Československé republiky, rozvíjet tvořivě odkaz TGM, k němuž se sociální demokracie hlásí. Pana senátora Opita velmi oslovila klavírní skladba o Beskydech, pochází z Valašského Meziříčí a celý život pracoval jako lesník. Konstatoval, že zástupci Besedy byli vlastně první, kteří oslovili horní komoru parlamentu ihned po jejím zvolení. Sdělil, že projednávání novely volebního zákona bylo odloženo. Původně připravovala předchozí vláda podklady pro novelu volebního zákona, aby občané žijící v zahraničí mohli volit v řádných volbách v r. 2000. Přečetl dopis Stálé komise Senátu: Všem zahraničním Cechům a krajanům! Stálá komise Senátu pro krajany žijící v zahraničí netrpělivě a s nadějemi sledovala přípravu a projednávání nového volebního zákona. Očekávali jsem , že novela mimo jiné 33 [pageend35]zpravodaj 4/98 umožní také těm českým občanům, kteří se v den voleb zdržují v cizině, uplatnit Ústavou jim zaručené volební právo. Komise s politováním vzala na vědomí, že Poslanecká sněmovna Parlamentu České republiky se na své 20. schůzi usnesla vrátit návrh zákona vládě k přepracováni jeho podstatných částí. Tím ovšem byl - beze zlé vůle - prodloužen existující právní stav, podle kterého uplatnit volební právo v zahraničí není možné. Komise chce v této chvíli pochopitelného zklamání ujistit všechny zahraniční Čechy a krajany, že bude i nadále pokračovat v úsilí umožnit jim, aby mohli co nejdříve také volebním aktem prokázat svůj vztah k domovu, k České republice. Komise chce rovněž ujistit, že bude působit tak, aby problematika zahraničních Čechů byla mezi občany České republiky chápána hlouběji a pozitivněji. V této činnosti má komise plnou podporu předsedy Senátu parlamentu České republiky pana Petra Pitharta, který požádal, aby mohl svůj postoj potvrdit tím, že tento dopis spolupodepíše. Podepsáni: Petr Pithart, předseda Senátu, Vladimír Opit, místopředseda Komise. Pan senátor podal přehled vnitropolitické situace od voleb v r. 1996 do podání demise Klausovy vlády a sestavení nové vlády. Byl přijat Ústavní zákon o zkrácení volebního období, nové volby by se měly konat v červnu t.r. Záznam z diskuse přineseme později. Následující den se senátor Vladimír Opelt a tajemník Komise prof. Jindřich Volek účastnili odpoledne jednání schůze předsednictva Svazu spolků, po které následovala diskuse s krajany z bemské oblasti. Zprávu o tom podáme příště. Saving Our Heritage - Zachraňujeme naše dědictví Pod tímto názvem se již po několik málo let skrývá úsilí některých našich krajanů a jejich přátel, ať z řad Čechů nebo Švýcarů, o obnovu českých památek. Spolek má konkrétní projekty, sleduje stav prací v ČR, spravuje své peněžní fondy a organizuje benefiční akce jak ve Švýcarsku, tak ve vlasti. Je morálně zastřešen svým patronátním výborem. Členové tohoto výboru, mezi nimiž jsou např. z české strany Pavel Tigrid, Jiří Lobkowicz, Dr. Otakar Motej 1, dirigent Libor Pešek, ze strany švýcarské mj. J. F. Leuba, býv. předseda švýc. parlamentu, Christian Benda, Francois Landgraf, jeden z ředitelů švýcarské televizní a rádiové společnosti, Ernst Beyeler, president Fondace Beyeler v nově zřízených prostorách v Riehen u Basileje, Jan Milic Lochman, bývalý rektor basilejské univerzity, paní Iolda Kokoška, Pierre Mami, bývalý biskup, Mario Botta, architekt, Jan Kaplický, architekt, žijící v Anglii a Dr. Vladimír Kabeš z USA, podporují svou přítomností a náklonností. Spolek uspořádal již dva velké benefiční koncerty, jeden v městském divadle ve Vevey, druhý v pražském chrámu Panny Marie pod řetězy, v říjnu minulého roku. Další dva koncerty, opět jeden v Praze a druhý v Lausanne ve Velkém sále Metropole a v přednesu OCL-Lausannského komorního orchestru, jsou v plné přípravě a uskuteční se letos na podzim. Ke konci tohoto roku připravujeme rovněž ve Švýcarsku velkou výstavu 30 českých výtvarníků, kteří darují k prodeji svá díla. Výtěžek výstavy bude ve prospěch spolku Saving Our Heritage. Restaurační práce nástěnných maleb v gotickém kostelíku v Libiši nedaleko Prahy jsou v plném běhu a financovány naším spolkem, který je vázán smlouvou z církevními úřady. Další projekt, tj. obnova oltáře, varhan a věžních hodin s kostele Sv. Václava v Deštné, 34 [pageend36]zpravodaj 4/98 je již v počáteční realizaci. Práce na třetím projektu, tj. oprava nástěnné malby v kostele Zvěstování Panny Marie v Dobrši u Strakonic, bude započata tento rok. Činnost spolku je bohatá, organizace na dálku je často svízelná, nicméně zadostiučinění a spokojenost z realizace našich cílů je nám odměnou. Spolek má přibližně 60 členů a těšíme se přízni dalších 60 osob. Velmi rádi bychom rozšířili naši členskou základnu, bez rozdílu jazykového nebo národnostního, pracujeme totiž ve třech světových jazycích a samozřejmě v češtině. Pro takovouto dobrovolnou činnost je vítána každá pomoc a proto vyzýváme ty české krajany, kteří mají o český historický odkaz zájem, aby se k nám připojili. Náš minimální roční příspěvek je 20 Fr. Přejete-li si o nás vědět víc, napište nám na níže uvedenou adresu a obdržíte naše materiály: Saving Our Heritage, cp. 475,1814 La Tour-de-Peilz. Z historie krajanských spolků Jak předchozí vylíčení vzniku sítě našich spolků, tak i výpověd o jejich činnosti se zatím může opírat jen o zlomky přímých pramenů, někdy jejich torza, když naopak některé písemné pozůstalosti nám zůstaly nedostupné. Přesto i tyto fragmenty a některé zdroje nepřímé dovolují usuzovat, že činnost zejména menších spolků se zpočátku utvářela dosti spontánně a teprve v průběhu dvou až tří let nabývala podoby vyhraněnějšího ustálenějšího programu. Zprvu nepřesahovala, a z řady příčin ani nemohla, výrazněji rámec vlastního členstva. Pro ně vedení spolků zajišťovala např. osvětové přednášky s tematikou politickou, národně historickou, uvědomovací i s tematikou sociální (otázky odborového hnutí aj.). V praxi nejednoů docházelo ke vzájemné výměně lektorů, mimoto též ke koordinovanému pozvání přednášejících redaktorů a poslanců z Prahy nebo Vídně. Zřetel k sociální problematice se v činnosti spolků projevoval spíš druhotně, ne systematicky a ne výrazně. Za vzniklé potřeby jejich členové konali mezi sebou drobné sbírky pro přestárlé či nemocné jedince, poskytovali jednorázové nouzové podpory přicestovalým krajanům apod. Přispívali rovněž solidárním akcím, které koordinoval sekretariát Sdružení českoslovanských zahraničních spolků v Praze. Zdá se tedy, že šlo o počiny víc spontánní, než že by byly přímým výrazem sociálně demokratického smýšlení, příznačného pro duchovní atmosféru většiny spolků, zejména pak Besedy „Svatopluk Čech“ v .Cuiychu. Toto smýšlení mělo své širší ideové zázemí nepochybně v živé rezonanci na rozvoj soudobého sociálně demokratického hnutí jak v českých zemích, tak neméně i ve Vídni a blízkém Německu. Pro přístup k české četbě, v jazykově cizím prostředí tehdy nesnadno dosažitelné, mělo zvlášť velký význam zakládání spolkových knihoven a rozvíjení jejich fondu tak, jak to umožňoval skromný stav spolkových financí. Podmínky a možnosti toho bývalý značně nerovné. Např. v r. 1913 měla Beseda „Slovan“ v Ženevě celkem 288 knih, zatímco „Český Domov“ v Basileji pouhou jednu („Dějiny národa českého“, jež napsal hrabě Fr. Lůtzow). Chudší spolky pak zpočátku obohacovaly své knihovny z darů partnerských organizací (mj. 35 Navazujeme na první článek na toto téma z č. 3/98. K činnosti českých krajanských spolků ve Švýcarsku v letech jejich počátků (1910-1914) Dr. A. Skoupý [pageend37]zpravodaj 4/98 od spolků početné české kolonie ve Vídni), od sekretariátu krajanských spolků v Praze nebo přispěním j ednotlivců. Se vznikem spolků vzrostl tehdy rovněž zájem švýcarských krajanů o české časopisy, zejména o krajanská periodika objednávaná v Praze, Vídni i v Berlíně. Z nejčastějších titulů to byl hlavně časopis Český vystěhovalec vydávaný v Praze, mimoto Národní obzor, Havlíček, Plameny, Záře, také Vlast (vycházela v Berlíně) a Dělnické listy (vídeňský sociálně demokratický deník).V některých z nich české spolky Švýcarska občas uveřejňovaly různá sdělení o své práci, případné výzvy k solidárním dílčím pomocím aj. Právě odběr tohoto tisku významně pomáhal zajišťovat stabilní a stále aktualizovaný styk s domovem a rovněž zprostředkovával informace o dění v krajanském hnutí v různých zemích Evropy a ve Spojených státech amerických. Jinak nahlédnuto, krajanský tisk v počátcích českých spolků ve Švýcarsku (vlastní periodikum zatím neměly) představoval rovněž jeden ze způsobů vzájemné komunikace a poskytoval též prostor dílčím organizujícím iniciativám mezi spolky nebo i jednotlivci z krajanských kolonií různých zemí a míst. Z mála informací ve výše uvedených krajanských časopisech jsou známy též společenské formy, jimiž spolky obohacovaly svůj program. K daným létům nelze zatím např. doložit divadelní ochotnická představení spolku Svatopluk Čech, zmiňovaná posléze v r. 1917. Většina spolků pořádala spíše drobné akce jako společné zábavy, večírky (např. mikulášské), ve větším počtu pak nedělní vycházky, řidčeji delší výlety s turisticko - poznávací náplní, které poskytovaly účastníkům také příležitost k české konverzaci v širším okruhu než rodinném. Od svých počátků se některé spolky spojovaly k společným zájezdům do Kostnice, uctít tam památku Jana Husa. 6. července r. 1912 a opět v r. 1913 se takového zájezdu účastnili zástupci již všech krajanských spolků ve Švýcarsku, aby k Husově mohyle položili společný věnec. Z těchto větších podniků, které naznačují existenci zárodečných koordinačních snah, pak vyklíčily podněty a konzultace k společné přípravě vzpomínkových akcí na rok 1915 k pětistému výročí Husova upálení. Samo husovské téma ovšem nelze považovat za programovou specifiku švýcarských krajanských spolků. Už před jejich vznikem se k Husově památce obracely krajanské organizace ve Vídni, Berlíně, Paříži i jinde. Výhodou švýcarských se stala možnost vyjadřovat svůj vztah přímo v blízké Kostnici. Předpokládané významnější veřejné projevy a společné podniky v roce 1915, které měly vrcholit účastí zástupců švýcarských spolků na sjezdu krajanských organizací v Praze, nemohly být v důsledku nastalé světové války uskutečněny. Dopisy čtenářů S velkým potešením jsem si přečetl článek pana Karla Lavičky "Konec zlaté Prahy" a musel jsem se nechtěně vrátit do těch neblahých 50. a 60. let v Československu. Miloš Forman tenkrát natočil film "Hoří, má panenko" a okamžitě celé československé hasičstvo protestovalo až u ÚV KSČ proti tomuto filmu. Ti českoslovenští hasiči totiž nepochopili, že si Forman nedělá legraci z hasičů, ale z lidské blbosti a hamižnosti. Kdyby tento film točil mezi českými pekaři, tak by určitě protestovalo celé české pekařstvo. Aby mně bylo rozuměno, nemám nic ani proti hasičům nebo pekařům, zvolil jsem tato zaměstnání zcela náhod- 35 K článku pana K. Lavičky Konec zlaté Prahy v č. 2/98 Jiří Hraběta [pageend38]zpravodaj 4/98 ně a zrovna tak se tato povolání dají zaměnit za jiná, mohou to být třeba lékaři, tramvajáci, letci nebo zdravotní sestry. Německý film "Prag, die goldene Stadt" jsem se zájmem zhlédl, zjistil, že je tam toho sexu trošku víc, ale nějak mně to nevadilo. Nechápu, jak může někdo protestovat proti zkreslováni skutečnosti. Skoro každý ví, jak se dá film zkreslovat nebo manipulovat ale v tomto německém filmu není ani stopa po zkreslování. Pro filmaře není vůbec těžké udělat z nejkrásnějšího města špinavou špeluňku a z toho nej ošklivějšího města to nejkrásnější. Záleží na tom, jak ten filmař k té látce přistupuje a co si z toho města vybere. Kolik už bylo natočeno filmů o Praze a každý je jiný. Nechrne těm autorům volnou ruku a nechrne je dělat filmy tak jak je chtějí dělat oni a nějak si to přejeme my. Spisovatelům také nikdo nemluví do toho jak mají psát knihy a když se mně kniha nelíbí, tak ji klidně odložím a když se mně v televizi nějaký film nelíbí, tak otočím knoflíkem a vypnu to nebo přepnu na jinou stanici. Asi to dělali mladší filmaři a je proto logické, že tam toho sexu dali trošku více. Jinak si myslím, že to jsou velice talentovaní lidé, protože ta sequence, jak esenbáci tlučou demonstranty, podložená chórem vězňů z "Nabucco", je opravdu kabinetním kouskem výborné filmové hudební dramaturgie. A už vůbec se nejedná o trapnou, nevkusnou slátaninu. Stále zapomínáme, že v každé době byly v Praze prostitutky, za doby ještě nedávno minulé jsme je znali pod jménem "tuzexové slečny." No a za doby opravdové demokracie v Československu mezi světovými válkami se to těmi prostitutkami hlavně v Praze jenom hemžilo, jak o tom tak pěkně píší Eduard Bass, Egon Ervin Kisch, Karel Poláček a jiní. Nedělejme ze sebe zbytečně puritány a nedělejme z Prahy něco co není. Silně pochybuji o tom, že proti tomuto filmu protés- toval primátor hlavního města Prahy, česká vláda nebo president republiky a ti by spíš měli důvod, protože tam žijí a mohli by se tím filmem cítit dotčeni. A jestli se švýcarská televize k vašemu protestu neozvala, tak doporučuji vypravit dle vzoru husitů na tu švýcarskou, respektive německou televizi trestní tažení. Přiberte si k tomu otce Kondelíka s ženichem Vej- varou, Nanynku Kulichovou, Pepinu Rejholcovou a jiné progresivní síly českého života, zpívejte si cestou "My Prahu nedáme, radši ji zbouráme" a až tam dorazíte, tak na ně hlasitě zvolejte "My bijem o mříž, ducha lvi, a myji rozbijeme" a uvidíte, jak budou před vámi prchat a jak se hned za ten nestoudný film omluví. Doufám pevně, že tento můj dopis uveřejníte, protože jinak by to bylo zkreslování svobodného mínění a sami jistě dobře víte, kolik jsme si toho v době reálného socialismu užili. K tomu odpověď Karla Lavičky Vážený pane Hraběto, jsem velmi rád, že jste se ozval na moji kritiku německého dokumentárního filmu "Prag, die goldene Stadt". Vážím si toho, když moje myšlenky a názory nezmizí ve vzduchu, ale najdou nějakou odezvu, i když je třeba negativní. Vám se ten film líbil - na to máte samozřejmě právo podle staré zásady: proti gustu žádný dišputát. Ve svých připomínkách jste ovšem moje závěry rozvedl dále do vymyšlených poloh a tím také do trapného konce - budiž, i tuto nadsázku přijímám. Pak mi ovšem musíte dovolit, abych na Váš dopis odpověděl stejnou mincí. Tak tedy: autoři přistoupili k tématu osobitě, svérázně. Název "Prag, die goldene Stadt" zvolili jako ironii, jako protest proti běžnému, někdy až kýčovitému pojetí. Dovedně proti sobě postavili dvě tematické oblasti: historii, podloženou archivními snímky Hitlera na 37 [pageend39]zpravodaj 4/98 pražském hradě, snímky místa, kde se odehrál atentát na Heydricha, a snímky krypty, kde skončili pachatelé atentátu. Z novější historie pak pohřeb Jana Palacha a záběry ze studentské demonstrace 17. listopadu (s kabinetním využitím klasické hudby, jak sám píšete). A jako kontrapunkt, kam to vše dospělo, ukazovali pražské nevěstince. Není ne- jmenší pochyby o tom, že proti takovému pojetí nemůže nic namítat ani sám pražský primátor ěi další hodnostáři. Ba právě naopak: film jim ukázal, na čem mladé německé generaci záleží, co pokládají za dnešní "zlatou Prahu." Předvádění tohoto filmu zvláště v Německu může přispět k dalšími oživení turistického ruchu, který republice přináší vítané devizy. Jenom v Praze bych promítání filmu nedoporučoval. Je tu nebezpečí, že by z hrobu vstali Otec Kondelík a zeť Vejvara, Eduard Bass i členové Klubu za starou Prahu a další staromilci a šli by do ulic protestovat. Své námitky by měl asi i citovaný Egon Erwin Kisch, který pražské podsvětí dobře znal a věděl (viz např. jeho Tonku Šibenice), že tu nejde o peníze, ale o lidskou bídu. Rád bych se k takovému průvodu přidal, protože jako bývalý filmař tak Zhruba vím, jak má dramaturgie dokumentu vypadat a vím také, jak primitivně, rychle a levně se dá podobné dílo spíchnout. A do Prahy by přijeli asi i mnozí krajané, kteří film také viděli a mají na něj stejný názor jako já. Ale, jak už jsem napsal: proti gustu žádný dišputát! Se srdečným pozdravem K. L. Čtení na volnou chvíli I. Ze Švýcarska do Izraele Přípravy a cestovní formality zabraly nekonečně mnoho času, ale pak to přece jen bylo tak daleko. Když jsme se 15. září 1997 vydali na naší svatební cestu ze Švýcar napříč Afrikou, netušili jsme, jaké dobrodružství nás čeká. Na cestu jsme vyjeli tři: já (Zuzana, 25), můj muž (Emil, 26) a náš Landi, totiž dvacet let starý Land Rover 109, který měl s původním majitelem už jednu podobnou cestu pouští úspěšně za sebou. Nyní jsme vůz ještě trochu vylepšili, vybavili stolkem, plynovým vařičem a malou ledničkou. Vyřezali jsme poličky, do oken ušili záclonky a prostor uvnitř i nahoře na střeše upravili tak, abychom v autě mohli i spát. Prozatím přišly na střechu čtyři nové náhradní pneumatiky. Byli jsme hotovi! Z Lucernu jsme vyrazili brzy ráno směrem na Itálii a Rakousko. Ve Švýcarsku byla v polovině září už pořádná zima a ráno jsme se probudili za Davosem na Flüela Passe ve spacácích pořádně zmrzlí. Maďarsko, Rumunsko a Bulharsko jsme jen tak přeletěli a už jsme v Turecku. Obrovský most Evropa z Istanbulu přes Bospor nás bezpečně vyveze ze staré Evropy do Malé Asie. Landi jede sedmdesátkou, Turecko je obrovské a zdá se nám, že ho nikdy neprojedeme. Naštěstí je hezké počasí a stanuje se báječně. Také kebab nebo pro změnu jehněčí v housce nám chutná, dokonce i známé přesladké turecké cukrovinky z medu. Ale není čas. na lenošení, Afrika je mocným lákadlem, a tak si to hasíme pořád dál. Poté, co nám Sýrie a Jordánie odmítla udělit průjezdní povolení, se ubíráme na Kypr, ale ani tady nemáme štěstí. Je napjatá situace mezi tureckou a řeckou částí ostrova a lodě do Afriky prostě nejezdí. Je vyhlášen výjimečný stav, znepřátelené části ostrova si nás podávají jako horký brambor a vlastně máme štěstí, že nás tu nepotkalo nic horšího. Nezbývá nám než cesta lodí z Pirea do Izralele, odkud se snad přeplavíme dál do Afriky. 38 Svatební cesta s Landim napříč Afrikou Susanne Kubešová [pageend40]zpravodaj 4/98 Kdo chce navštívit Izrael, nepotřebuje cestovní příručku. Ne snad proto, že je tak maličký, vždyť na nejužší straně z východu na západ měří jen 14 km, ale proto, že všechno o této podivuhodné zemi je popsáno už v bibli. Nejezdíme po poutních místech, ale dopřáváme si delší zastávku, rekreaci v Mrtvém moři už nutně potřebujeme. Hezký je také turistický Eilat. V Rudém moři se potápíme bok po boku s delfíny, je to obrovský, nezapomenutelný zážitek. Jenže nás tu čeká i velké zklamání. Lodě, které ještě před měsícem měly do africké Eritrei pravidelnou linku, už nejezdí... Až dosud to šlo, ale tohle je docela hezký šok. Kam teď? Do Egypta? Víme, že v jižním Sudánu se bojuje, ale musíme to zkusit. Pokračování příště. Oznámení Velvyslanectví ČR v Bernu sděluje: 20. - 23.4.1998 přijede do Švýcarska pan Ing. Michal Kraus na setkání s krajany a chtěl by informovat o současné situaci v ČR a o předvolební politice ČSSD. Ing. M. Kraus je významným představitelem ČSSD a místopředseda rozpočtového výboru poslanecké sněmovny. Uskuteční se dvě setkání: 21. dubna v Curychu - Lavaterheus, v 19.00 hod a 22. dubna v Ženevě. Přesná data setkání v Ženevě sdělí činovníci spolku Beseda Slovan v Ženevě nebo Z, Bidlo, tel 061-711 7551._____________________________________________________ Masarykův fond, březen 1998 Vážení přátelé, opět jako každoročně nám připomínají narozeniny našeho prvního prezidenta T. G. Masaryka jeho humanitní odkaz, opět jako každoročně Vás prosíme o příspěvek do fondu, který nese jeho jméno. Je mezi našimi krajany mnoho těch, jejichž situace je tíživá; jsou to dlouhodobě nezaměstnaní, staří, nemocní a opuštění jedinci, kterým bychom rádi podali pomocnou ruku. Vaše porozumění, Váš příspěvek nám to umožní. Vaše porozumění, Váš příspěvek je cestou k lidským srdcím. Správní výbor. Okresní muzeum Mladá Boleslav připravuje výstavu o emigraci a vystěhovalectví z Mladoboleslavska od 17. století do současné doby a plánuje vydání knihy o historii tohoto vystěhovalectví. Etnolog muzea se obrací o pomoc na krajanské spolky a krajany, jejichž předkové či oni sami pocházejí z oblasti: Mladá Boleslav, Kosmonosy, Březno, Bakov nad Jizerou, Mnichovo Hradištěm Kněžnost, Dolní Bousov, Dobrovice, Luštěnice, Čachovice, Předměřice nad Jizerou, Brodce nad Jizerou, Chotětov, Skalsko, Katusice a Bělá pod Bezdězem. Bude vděčný za informace a zajímavosti o krajanech. Rád bude rovněž informovat o přípravě celé akce toho, kdo zašle adresu. Zájemcům zašle pozvánku na zahájení výstavy. Může také pomoci zjistit předky případně příbuzné na Mladoboleslavsku. Adresa: Okresní muzeum, Dr. Jaromír Jermář (etnolog), 293 01 Mladá Boleslav Tel. 0326-256 16 39 [pageend41]zpravodaj 4/98 Spolek Saving Our Heritage pořádá dne 9. května 1998 v 15.30 hod. ve velkém sále farnosti Sv. Mikuláše, Grand-Rue 14,1700 Fribourg Výroční schůzi Při této příležitosti bude uspořádána výstava výtvarných děl malíře Václava Kadlece, žijícího ve Švýcarsku, který vystavoval na mnoha výstavách ve Švýcarsku i v zahraničí. Po schůzi možno posedět pri sklence a večerní tabuli. Těšíme se na Vaši účast__________________ '____________________ Výbor spolku Oprava:V 5.3/ 98 bylo na str. 39 chybně číslo tel. Dr. F. Chládka, správně je 022 / 752 25 97. Předplatné 1998 Dosud nezaplatili někteří čtenáři předplatné na r. 1998. Do tohoto čísla jim vkládáme složenku, na adresní etiketě je poznámka. Zaplaťte prosím obratem. Děkujeme. ________________________________ Administrace Zpravodaje Inzerce Příležitost pro milovníky přírody a romantiky. Prodám renovovaný mlýn - Tafers 1 km, Freiburg 5 km, 20 min. Bern. 6,5 místností (2 posch.), mod. kuchyň, 2 koupelny, mramorové podlahy (top. v podlaze, olej), balkón, terasa, zahrada, skleník, ev. sep. ateliér 36 m2. 2 místa na parkování, pozemek cca 700 m2. Klidné místo u potoka a lesa. Tel. 026 / 494 20 18, 026 / 494 20 12. Malý oznamovatel Golf v České republice! Z důvodů vystěhování do zámoří prodám osobní (doživotní a dědičné) členství v renomovaném Praha Karlštejn Golf Clubu. Zn.'Výhodně 4/98" do adm. Zpr. Čechošvýcar hledá partnerku ke společ- ným výletům a cestování. Zn. "Jaro 4/98" do adm. Zpr._______________ Pronajmu domek po kolaudaci 3+1, garáž + atrium v Praze 9 Újezdě nad lesy nejvyšší nabídce. Budete první nájemník. Tel. 00420 2/78 113 78. Pronajmu v Praze-Zahradní Město slunný byt s loggií, 6. patro (výtah), 2+1, zařízený, část. renovovaný, s telefonem, dobré spojení do centra (autobus, tram), moderní nákupní centrum v místě. Smlouva nejméně 1 rok, měsíčně Fr. 450.- + vedl. náklady (inkaso). Zn. "Bydlení v zeleni 4/98" do adm. Zpr. Praha - kvalitní ubytování - M. Libichová. Tel/Fax:00420/2/74 92 57 nebo 994 23 95. ŠPANĚLSKO - ČESKÝ KROUŽEK COSTA BLANCA: Setkání každou první neděli v měsíci od 10.00 do 14.00 hod. v "Oasa Šárka!". Návrhy na rozvoj kulturní, společenské a sportovní činnosti mezi krajany na Bílém pobřeží vítány. Kontakt: Tel. +34 919 41 31 56, fax +34 96 642 22 78. Příležitost pro milovníky přírody a romantiky. Prodám renovovaný mlýn Tafers 1 km, Freiburg 5 km, 20 min. Bern. 6,5 místností (2 posch.), mod. kuchyň, 2 koupelny, mramorové podlahy (top. v podlaze, olej), balkón, terasa, zahrada, skleník, ev. sep. ateliér 36 m2. 2 místa na parkování, pozemek cca 700 m2. Klidné místo u potoka a lesa. Tel. 026 / 494 20 18, 026 / 494 20 12. 40 [pageend42]zpravodaj 4/98 ŠPANĚLSKO - DENIA začínáme s výstavbou II. vesničky klubového rázu "KOROUHVIČKA" (La Giralda) Charakteristické znaky: rozloha pozemku 50.000 m2, 500 m od nádherných písečných pláži. Členěni zástavby do několika autonomních části zaručuje plnou intimitu bydleni. Klidné prostředí s krásným výhledem. Vhodné jak na rekreaci tak k dlouhodobému pobytu. Na výběr jsou: letní byty, řadové domky, rodinné vilky. (Poznámka: I. vesnička s českým zázemím "La Pedrera II" byla realizována vletech 1986-1988). Informace o této a dalších možnostech podá: Věra Divoká C./ Cop 14, E-03700 Denia (Alicante) Tel. a fax kancelář: +34 - 96 578 58 36 Fax a telefon: +34 - 96 642 22 78 Mobilní telefon: +34 - 919 41 31 56 Pension Sokolský dům 22 pokojů, sprcha, WC, TV, radio, telefon restaurace, pivnice, mezinárodni kuchyně, zvěřina v zimním období, speciality na rožni otevřena po celý týden od 8 do 22 hod., pátek do 23. hod., sobota do 24 hod. Slavkov u Brna (Austerlitz) 20 km od Brna, 10 km Mohyla míru, 30 km od rak hranice Jaroslav IVAN, Palackého nám. 75 CZ - 684 01 Slavkov u Brna tel./fax 004205/44221103 Villa Sant Georg Hotel Garni * * * * v Mariánských Lázních se švýcarsko - českým vedením nabízí komfortní ubytování, lázeňskou léčbu, aktivní dovolenou (golf, tenis, pěší turistika, cykloturistika, jezdectví a j.) a plné společenské vyžití. Dvoulůžkový pokoj se snídaní 90 CHF. Slevy při 7,14 a 21 denních pobytech 10,15 a 20%. Rezervace: manželé Tesařovi, Anglická 35e, 353 01 Mariánské Lázně. Tel. 00420 603 244 914 PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phil. I. Markéta KARASOVÁ Höfliweg 7, 8055 Zürich telefon 01/463 96 10 Výhodné ubytování ve Vídni Vám poskytne Miroslav Seďa A -1070 Wien, Westbahnhofstrasse 18 Telefon ze Švýcarska: 0043-1-524 38 73 nebo 617 27 06 AUTODOPRAVA ČR - CH nákladů (až 1,6 tun) rychle, spolehlivě, levně informace tel. 026 / 402 74 10 [pageend43]Vydavateľ Svaz spolků Čechů a Slováků ve Švýcarsku, Zväz spolkov Čechov a Slovákov vo Švajčiarsku. Redakce a administrace: Adresa: Zpravodaj, Postfach 12, CH-5233 Stilli Telefon: 056/284 25 15 E-mail: zpravodaj@pop.agri.ch Redaktor: Rudolf Němeček Administrátor: Jarmila Schifferle-Bačová Tiskárna: Druckerei Milan Cimburek Badenerstrasse 698, CH - 8048 Zürich telefon 01 / 43168 78, fax 01 /432 95 92 mobilní telefon 079 446 40 51 Postcheck-Konto: Zpravodaj, 80 - 70357 -1 Bankovní konto: Credit Suisse, CH - 8022 Zürich - Rathausplatz, Zpravodaj 634699 -71. Podepsané články nemusí vždy vyjadřovat názor redakce. Nevyžádané rukopisy se nevracejí. AZB 8048 ZÜRICH PP / Journal CH - 8048 ZÜRICH Postretouren an: ZPRAVODAJ, Postfach 12, CH - 5233 STILLI, Switzerland Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesačne. Zeitschrift der Tschechen und Slowaken in der Schweiz. Monatszeitschrift. Celoroční předplatné: ve Švýcarsku SFr. 42.- v Evropě SFr. 45.- zámoří (letecky) SFr. 50.- Česká republika, Slovensko: SFr. 20.- pň placení z ciziny příbuzným, známým v ČR, SF Objednávky přímo z ČR a SR: Možnost placení v Kč, výše předplatného v dohodě s administrací Ceny inserátů: celá strana SFr. 380- 1/2 strany SFr. 190- 1/3 strany SFr. 130- 1/4strany SFr. 100- 1/6 strany SFr. 70- 1/8 strany SFr. 55- Malý oznamovatel 1 řádek SFr. 7- Texty inserátů nejpozději do 20. v měsíci na adresu administrace. Slevy při opakování. Objednávky Zpravodaje a inseráty zasílejte na adresu: Zpravodaj, Postfach 12, CH 5233 Stilli raaaara Naše firma je Vám denně k dispozici již po dvě desetiletí na adrese: Kreuzplatz 20. 8008 Zürich. Schweiz, © 01 - 932 32 22, Fax 01 - 932 52 03 pojištění návštěv z čr čijiné země Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišfovny zpravodaj [pageend44]