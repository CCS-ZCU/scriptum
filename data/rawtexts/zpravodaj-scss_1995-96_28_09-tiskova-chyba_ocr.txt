časopis čechů a Slováků ve Švýcarsku časopis Čechov a Slovákov vo švajčiarsku ročník 28/1995 ZPRAVODAJ 9 Poutní kostel sv. J. Nepomuckého ve Žďáře N.S. [pageend1]für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? <♦ Znáte výhody “třetího sloupce jistoty“? ❖ Chtěli byste vědět, co Je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? <• Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20. 8008 Zürich. Schweiz. ©01 - 932 32 22, Fax 01 - 932 52 03 zpravodaj Předplatné 1995: Švýcarsko.................................Fr. 40.- Evropa.......................................Fr. 45.- Zámoří....................................... Fr. 50.- Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. místo 45 - Zájemcům,kteří se nám hlásí přímo z ČR nebo ze SR, nabídneme výhodnější předplatné a placení v korunách. Za získaní nového předplatitele, platícího plné předplatné, Vám připíšeme k dobru 20.- Fr. Zvláštní sdělení o dobropisu neposíláme, odečtěte si částku při placení dalšího předplatného. Inseráty posílejte výhradně administraci, nikoliv redakci nebo tiskárně. Při nabídkách u inserátů na značku nezapomeňte napsat na obálce název značky a číslo Zpravodaje. V centru OeríiKonu, nedaleko nádraží, vařím mezinárodní i české speziallty, např. svíčkovou, vepřovou se zelím a houskovými knedlíky. Polévky: držkovou, nebo sjátrovými knedlíčky. Kachny a husy Vám připravíme na objednávku. Na Vaši návštěvu se teší Jan K. Olga V/aiitza franklinstrasse 9, 6050 Zürich, Telefon 01 / 512 T4 70 Děkujem Vám. Administrace Zpravodaje [pageend2]Zpravodaj 9/95 RekvĹ&m/ neu bole&t neu dávných/ pahorcích/ nadává/ bdedá ytělnatěná Jako- kdyj- dunces yv horoto vychází/ protlelě kŕCJes mění/ se/ v stromy bodavě trny vláčná na/ pohlayená ci$á řeč yláivěrná na/ vlastná krev touhou/ vyprahlá steaky měknou/ do- i idnáná Jávou/ nohu/ Jiý neunesou/ Jen/ věčně návraty bey navrácená Helena/ Aeschbacherová/ Z obsahu: M. Dubský Zánik první republiky E. Krausová Přemysl Pitter M. Vítek Cenzura Petice Svazu k rukám presidenta Otevřený dopis DEU Z. Kyněrová Podivná oběť války K. Steigerwald Strážci světlé památky O. Ulč V - J Day: Předělávání historie Volební preference v ČR v srpnu 1995 T. Krystlík Kpáně Bičíkovým vývodům J. Kocian Odplata Svízelná cesta k historické pravdě Skláníme se před oběťmi rasismu VI. Mišauer Západ varuje Mečiara J. Šinágl Who is who Zemřel Vi. Škut i na Milost M. Chadimové R. Prosa informace pro navrátilce J. Klímová Požár v parlamentu Mikrosvět paní Marty Kubišové Z. Petráček Apartheid po česku P. Zavoral Jak jsem se stal boháčem D. Seidlová Pod patronátem UNESCO R. Němeček Olomoučtí ve Švýcarsku Matiné k 28. řijnu Programové prohlášení Svazu Důležité sdělení kulturního referenta Nové knihy M. Dubský Zánik první Československé republiky V několika málo letech po skončení 1. světové války se mezinárodní situace v důsledku příznivého hospodářského růstu stabilisovala. To přineslo sebou i zlepšení vztahů mezi Čechy a ostatními národnostmi obývajícími mladý stát. Ve volbách v roce 1929 dala většina německých voličů své hlasy stranám, které vstoupily do vlády. V letech 1927 až 1929 byla i strana ludová ve vládní koalici. Do tohoto vývoje však neblaze zasáhla světová hospodářská krize. V jejím důsledku vznikla v celé Evropě ochranářská opatření, což postihlo ČSR - jako stát odkázaný na vývoz - zvláště těžce. Agrární stranou prosazovaná antidovozní politika vedla k celní válce s Madarskem a obecně oslabila československou hospodářskou posici, vzmach německého hospodářství v důsledku remilitarizace ji přivedl na okraj zhroucení. Selhání diplomacie. Politicky nejzávažněji působilo vítězství nacismu v Německu. Když v roce 1935 Hitler obsadil Porýní, aniž by se západní spojenci zmohli na účinná protiopatření ve smyslu Versailleské mírové smlouvy a locamských dohod, poklesl jejich politický význam. Francie se dostala do závislosti na Velké Británii. Pro ČSR nepříznivá konstelace vyvrcholila nastoupením Chamberlainovy vlády, která viděla v silném Německu protiváhu proti SSSR. Po sblížení mezi Německem a Itálií uhasnul dosavadní odpor Říma proti anšlu- su Rakouska. Faktický konec první republiky nastal již v listopadu 1937 návštěvou lorda 1 [pageend3]Zpravodaj 9/95 Halifaxe u Hitlera, kterému sdělil, že britská vláda nebude bránit německým nárokům proti Rakousku a Československu, budou-li uskutečněny mírovou cestou. Nastává soumrak. Hospodářská krize postihla nejhůře Sudety, Slovensko a Podkarpatskou Rus. Pod jejím vlivem a pod dojmem Hitlerových volebních úspěchů přibývalo i u nás přívrženců Henleinovy strany, stejně jako Hlinkových íucfáků. Obě vsadily na radikální nacionalismus. Také česká pravice přispěla se svou troškou do mlýna. Gajdovi a Stříbrného fašisté za podpory národně demokratické strany uspořádali v Praze demonstrace, které měly vyústit v drancování německých a židovských kaváren a obchodů. Jejich smyslem bylo znemožnit českoněmecké usmíření. Přes stále více a více se vyhrocující situaci zůstávali však němečtí agrárníci, sociální demokraté a křesťanští sociálové ve vládě. Zajímavé je, že henleinovské vedení se z počátku neztotožnilo s Hitlerem, shlíželo se spíše - stejně jako čeští fašisté - v Mussolinim. V dubnu 1935 navrhl Beneš rozpuštění Henleinovy strany, do jejíhož vedení v té době již vnikli nacisté. Agrárníci ve vládě se proti tomu postavili a spor byl předložen Masarykovi k arbitráži. Ten se rozhodl pro připuštění Henleinova hnutí k volbám, v nichž toto pak získalo v květnových volbách dvě třetiny německých hlasů a navázalo nezakrývané kontakty s Hitlerem. Z české strany byly bez naděje na úspěch činěny pokusy o zlepšení situace v pohraničí. Vyhrocené problémy přestaly být vnitrostátními záležitostmi. Henlein si získal svým jakoby demokratickým vystupováním sympatie v Anglii. Nabídku pro vstup do vlády (začátek 1938) odmítl jak on, tak i íucfáci, u obojích převládl kolizní kurs. V květnu 1938 vyhlásila vláda, v důsledku vyhlášení bojové pohotovosti pro SA a SS a přesunů vojenských jednotek směrem k našim hranicím, částečnou mobilizaci. Koncem července 1938 připustil Beneš na anglický ultimativní nátlak Runcimanovu misi, která měla zprostředkovat mezi Henleinem a vládou. Odpor ČSR proti zesilujícímu tlaku Berlína - podporovaného i Budapeští, Varšavou, Londýnem a Paříží - byl oslabován i nejednotou uvnitř vlády. Národní demokraté (Preis) a agrárníci (Beran) chtěli využít situace k tomu, aby se zbavili Beneše. Vše nadarmo, dokonáno jest. Anglické kon- servatisty a labouristy kolem Edena a Chur- chilla - stojícími v opozici proti Chamberlai- novi - informovali oposiční němečtí generálové, že Hitler stanovil termín útoku na ČSR na dny mezi 28. až 30. zářím. 5. září se Hodžova vláda pokusila zaskočit Henleina tím, že přijala všechny jeho požadavky. Ten je nepřijal, pokusil se o puč, ten však byl potlačen, jeho strana rozpuštěna a v některých pohraničních okresech vyhlášeno stanné právo. Po setkání Chamberlaina s Hitlerem bylo československé vládě dne 19. září předáno anglo - francouzské ultimátum žádající vydání Sudet Německu, územní požadavky současně vzneslo i Polsko a Madarsko. V Praze došlo k demonstracím, žádajícím odstoupení vlády, pražští dělníci vstoupili druhý den do generální stávky a na demonstraci před parlamentem vystoupil jako hlavní řečník Gottwald, který z nařízení Intemationály musel brzy svůj antihitlerismus zapomenout. V redakci Lidových novin se sešli poslanci Rašín, Richter, Stránský a další s 2 [pageend4]Zpravodaj 9/95 komunisty a jednali o vyhlášení vlády národní obrany. Místo ní se však ustavila úřednická vláda v čele s gen. Syrovým, který v očích lidu ztělesňoval vůli k obraně, 23. září vyhlásil Beneš všeobecnou mobilizaci. Francie rovněž částečně mobilizovala a SSSR stáhl na západní hranici 30 divizí. Hitler sdělil britskému velvyslanci v Berlíně, že se německá armáda dá do pohybu, nebudou-li jeho požadavky přijaty do 14 hodin dne 28. září. Zachránci míru - hrobníci ČSR. 29. září se v Mnichově sešli Hitler, Mussolini, Chamber- lain a Daladier, aby rozhodli, že do deseti dnů musí být Sudety předány Německu. Československý vyslanec směl čekat na verdikt jen v předpokoji. Mírotvorci byli v Paříži a Londýně přijati jásotem davů, Československo neslo punc kazimíra. Syrového vláda - za Benešova předsednictví - druhý den diktát přijala. Demokratické Československo skonalo krátce před dvacátým výročím vzniku. Žal vlastenců - od dětí po starce - byl nekonečný. Důsledky Mnichovského diktátu- druhá republika. Vedle Sudet se podle supích mravů rvali kusy z československého území i Madaři a krátkozrací Poláci (Vídeňská arbitráž 2. listopadu) Slovensko dostalo autonomii, tam pod íudíáckou vládou silněji, v českých zemích o něco mírněji, získaly na váze fašizující síly. Také na Podkarpatské Rusi - od té doby autonomní Karpatské Ukrajiny - se chopila vlády jediná strana. V Čechách a na Moravě se pravicové síly sloučily pod vedením agrárníků do jediné Strany národní jednoty, ke kterým se přidala i část vůdců národních socialistů, komunistická strana byla rozpuštěna. Dr. Beneš abdikoval, odletěl do Ameriky, presidentem se stal dr. E. Hácha. Prameny: «Křižovatky 20. století» a «Dějiny zemí koruny české» ____________ Co přinesly srpny?______ 1944 - slovenské národní povstání 1945 - postupimskou konferenci pád Churchilla atomový útok na Japonsko konec války v Pacifiku konec švýc. vojenské pohotovosti 1968 okupace Československa 1995 hrůzy v bývalé Jugoslávii otázku: Klaus nebo Zeman? O postupimské konferenci hereticky. Německý národ jí byl jmenovitě povolán k zodpovědnosti za zločiny, jichž se jeho příslušníci dopustili. Stalin se přiživil ukojením svých imperialistických pudů. Její důsledky postihly miliony lidí tragickým způsobem, strkalo se jimi sem a tam jak s neživými piony na šachovnici. Hranice v Evropě se měnily jak snad po staletí ne. Tu se kus území ukrojilo, tam přidalo, Východní Prusko zmizelo z map. Z dnešních hledisek posuzováno se šlapalo po humanitě a principech mezinárodního práva nebývalým způsobem. Žádný div, že - především ti, kdož pociťují porážku nacismu jako porážku národa - usnesení spojenců z tohoto setkání morálně snižují, jedni vznášejí pochybnosti o jejich platnosti, druzí je sebevědomě přehlížejí se zdviženými hlavami jako neexistentní. Všichni dohromady by je nejraději i právně anulovali. 3 [pageend5]Zpravodaj 9/95 Je skutečně možno s odvoláním na dnes platné normy mezinárodního práva přecházet výsledky Postupimi jako morálně a právně překonané? Analysujme tuto otázku na příkladu našich dějin. Asi jen výjimečně se nalezne někdo, kdo nepovažuje husitské války za epochu, ve které se český národ zastkvěl jedinečným bojem o očistu veřejného života a mravů, hrdinstvím a válečným důmyslem. Zaslechneme -li jméno Žižka, nadýmají se prsa blahou pýchou. Vědomě přecházíme, že vedle statečnosti byla i jeho krutost bezpříkladná. Že ve jménu čistoty mravů byly houfiiě vražděny jeptišky a loupilo se podle všech pravidel lapkovství, či jak se dnes říká organisovaného zločinu. Že bojovníci za pravou víru prodávali křesťany jiného vyznání do otroctví pohanům. I ten nejdůslednější humanista však připouští zásadu «jiné doby, jiné mravy» a pěje bez námitek spolu s celým národem husitský chorál s leskem v oku. Stejně kladný přístup má svět k francouzké občanské revoluci a Kolumbus přes všechno nelidské počínání své soldatesky patří mezí přední muže světových dějin. Dobrá, řekne někdo, od té doby uplynula staletí, od Postupimi nás dělí pouhých padesát let. Pravdou je však, že i tak krátká doba změnila svět k nepoznání. Charta národů byla tehdy teprve novorozenětem, listina lidských práv a svobod se teprve líhla v hlavách moderního člověka. Odplata, a jako její nástroj i transfer obyvatelstva - zavedený samotnými Němci - byly uznány vítěznými mocnostmi za mravně zdůvodnitelný nástroj politiky (vide citace Postu- pimské deklarace na str. 12). I macťarští Hitlerovi spolubojovníci odsouvali Němce. Dvěma Německem vyvolanými válkami sužovaný svět se rozhodl, pomocí transferů odstranit potencionální ohniska neklidu a vzniku války třetí. Sudetští Němci rádi požadují uplatňování rozdílných humanitních nároků na dobu válečnou a poválečnou. Představa, že 8. květnem přestala válka, je však scestná. Bojovalo se dál, nacistické bojůvky podnikaly noční nájezdy jak na vlastní soukmenovce, kteří se za denního světla příliš lehce vzdali vítězům, tak proti znovuzřizovanému Československu. Isolované skupiny vojáků se probojovávaly domů, osvoboditelská vojska asiatských mravů předváděla, jak se zachází s ženami, nepřítelem, vlastními zrádci, provinilci proti individuálnímu pojetí práva všemocnými důstojníky, ale také i s osvobozenými civilisty. Lidský život stále ještě neměl žádnou cenu, respektive jeho ocenění leželo stále ještě v rukou jednotlivců. Okupací zdevastované státní zřízení bylo nutno rekonstruovat a přizpůsobovat. Ale i lidské mysli byly deformované představou kolektivní viny jako právního institutu vhodného pro mimořádné doby, jak to okupanti předtím sami praktikovali, nejenom v Lidi- cích. Skupina okolo Beneše presentovala lidu, který ji nadevše uctíval a v ní věřil, svou ideu uplatnění biblického «Oko za oko, zub za zub», moskevská klika tutéž ideu propagovala jako nástroj přípravy k uchopení moci. To není omlouvání neodčinitelného, to je vysvětlení pamětníka tehdy daných nálad a s nimi spojených emocí, které se staly základnou obecného chápání způsobu ukončení války a vyřízení se s jejími následky. Ti, kteří by rádi aplikací současného pojetí lidských práv na minulost otočili kolo dějin, musí tedy nejdříve určit, kterou dějinnou epochou začít - stěhováním národů, reformací či antire- formací, třicetiletými válkami, germanizačními snahami rakouských Němců, nástupem nacismu? Den Hitlerova pádu je vhodný jen pro ty, kterým se to hodí do krámu, objektivně však leží bud příliš brzo nebo pozdě. Nedávno o mně uveřejnily jedny zdejší noviny, že prý jsem zastánce genocidy. Co si asi vy- koleduji touto úvahou? Ať to zní sebe více nehumanisticky - parciálně, pro český stát jako takový - splnil záměr mocností svůj úkol. Odčiněním za hitlerovskou okupaci získal národ 4 [pageend6]Zpravodaj 9/95 šanci, jako snad nikdy během svých svízelných dějin. Škoda jen preškoda, že se při tom zapomnělo na to, že o sobě tak často prohlašujeme, že masarykovský humanismus je součástí našeho národního charakteru. Nepředstírejme si nic. Tak chápe klady odsunu většina našich spoluobčanů. Šovinisti a úzkoprsí mezi námi - se stále ještě zmasakrovaným smyslem pro universální spravedlnost - odmítají vidět ztráty, které jsme při tom vlastní vinou zbytečně utrpěli. M.D. Konec války v Pacifiku, Hirošima a Nagasaki časově splývají v jedno. Běžně jsou však činěny pokusy je od sebe ethicky oddělit. Porážka Japonska se má chápat jako isolovaná samozřejmost, výbuchy atomových pum jako čin amerických politiků jestřábí povahy. Japonský vztah ke způsobu vedení války, k zajatcům a civilnímu obyvatelstvu okupovaných zemí byl ještě barbarštěji než německý. Jedině holocaustem je Němci předčili. Japonci lpěli na myšlence posledního boje o hlavní japonské ostrovy jako o jedině čestném - a tedy jedině přijatelném - řešení situace. Jejich odpor a krutost rostly tím více, čím více mizela naděje uniknout porážce. Nejde jen o hlavní ostrovy. Japonské armády držely na jaře obrovská území v Číně, jihovýchodní Asii a indonéském souostroví. Světová bilance bojů již obnášela čtyřicet miliónů nrtvých. Pokračování konvenční války by přineslo strašlivé důsledky. Kapitulace byla štěstím statisíců členů jejich imperiálni správy, kteří byli v jejím důsledku repa- triováni. Jinak by byli pobiti. Japonský rozkaz pro případ nevyhnutelné porážky zněl na likvidaci statisíců válečných zajatců a intervenovaných civilistů. Ti byli v té době stejně již na okraji smrti hladem, pokračování bojů by sebou navíc přineslo rozpad zásobovacích systémů. Hladomory - jako v Tonkinu v r. 1945 a 46 - by se staly osudem většiny lidí v oblasti jihovýchodní Asie. Hladová zima 1946 ve vlastním Japonsku byla již naprogramována. Invaze měla mít dvě fáze, prvou na podzim 1945 a druhou na jaře 1946. Předcházet je mělo masivní kobercové bombardování. Statisíce Američanů, Britů, Australanů, Holandanů, Francouzů, Číňanů, Sovětů a Japonců by zahynulo v bojích. Nesmírné množství Japonců by zahynulo při neatomovém bombardávání jejich měst. Rozhodnutí k šokovému útoku za účelem vynucení okamžité kapitulace, jímž byla odsouzena dvě města se statisíci obyvatel ke strašlivému osudu nukleárního zničení, názorně ukazuje míru hrůz druhé světové války. Zpracováno podle National Review. ******** «Byla to velezrada jako prase», P. Pitthart v pražské televizi Obskurní připomínka 27. výročí okupace Československa spřátelenými vojsky. Bendův úřad konečně zlomil odpor všech možných zastánců legality komunistického režimu a odpůrců "agentomanie" a dostrkal trestní oznámení na část kolaborantů okupačních sil až do úřadu městského státního zástupce v Praze (M. Jakeš, Karel Hoffínann, Jan Pilier, Zbyněk Soják, Josef Lenárt a příslušníci SNB, kteří aktivně spolupřipravovali srpnovou okupaci). Jejich sympatisanti - sami tedy také zřejmí přímluvěí 21. srpna - spustili pokřik: "Jakápak velezrada, vždyť oni plnili svou ústavní povinnost ochraňovat socialistické zřízení". Takové směšné pištění nebylo nebezpečné. Sekery se ujal smutně již i jinak proslulý městský státní zástupce Kredba, který řízení zastavil. Důvod: V obvinění není dostatečně dokumentován čas a místo činu. Snad se mohl jít zeptat lidí na ulici. Navíc: Podle zjištění ČTD toto tvrzení není pravdivé. 5 [pageend7]Zpravodaj 9/95 Procesní nedostatky takového druhu se zpravidla odstraňují během trestního řízení, chybějící kultura vládních a justičních úředníků z nich udělala pochybnou aféru. Udánlivá chyba však byla během jednoho dne napravena a řízení opět pokračuje. V těchto souvislostech je také třeba chápat postoj presidenta, který dospěl k přesvědčení, že soud není v případě bývalé disidentky M. Chadimové sto dospět k spravedlivému rozhodnutí, a zastavil stíhání proti ní. Jsou to mimořádně tvrdá slova, ze kterých se naše justice těšit nemůže. Ani Alláh, ani Spojené národy, ani nikdo jiný vám nyní nepomůže. Já jsem váš Bůh. Gen. Mladič, velitel srbské armády, k muslimskému obyvatelstvu «bezpečné zóny» Žepa Pár řádek do Almanachu o tragédii v Bosně. Říkává se, že velké události v historii se objevují dvakrát: napřed jako tragédie, podruhé jako fraška. Jacques Chirac, nedávno zvolený francouzský prezident, zatratil politiku západních zemí v Bosně a přirovnal ji k hanebnostem mnichovské dohody, pohřbivší předválečné Československo. Tím spíš by nám teď osud Bosny neměl, nemohl být lhostejný - tam se neopakuje ona historická fraška, ale zmnohonásobená tragédie za ostudné asistence velmocí, jejich impotence a pokrytectví. Vraťme se zpět o víc než půl století, představme si aplikaci nynější bosenské politiky tehdejšími gentlemany Ligy národů v Ženevě. Do Sudet by byli poslali mezinárodní jednotky ochraňovat českou menšinu v Chebu, Teplicích, Liberci. Tam místo ochraňování by přihlížely genocidální etnické očistě. Gentlemani by hrozili odvetnými nálety, do nichž by se jim ovšem vůbec nechtělo. Jedna mírumilovná komise za druhou a napadeným Čechům by se zakazovalo bránit - ono bosenské embargo na dodávku zbraní - neboť kdyby ti Češi zbraně měli, agresorovi by se tak situace znepříjemnila. Tam tedy dneska jsme. „Dnešní situace je neudržitelná, něco se musí udělat,“ znovu ujistil dobrý saxofonista Clinton. Že by Organizace spojených národů přece jen rezolutně zasáhla? Stav věcí podporuje skeptiky, přesvědčené, že OSN je hudba budoucnosti a touto hudbou vždy zůstane. Pražská televize, nadace «Člověk v tísni» v dohledné době pod záštitou V Havla uspořádá akci Měsíc Bosny a Hercegoviny. Připravuje se Almanach, jehož jednotlivé statě nemají přesáhnout dvacet řádek. Toto je příšpěvek OtyU/če. 100 let od narození Přemysla Pittra Eva Krausová Kulturní výročí 1995 v republice Po dlouhá léta bylo jeho jméno české veřejnosti zamlčováno. Teprve v posledních pěti létech si Češi mohou uvědomit, jakého světového významu dosáhl humanista, křesťan a sociální pracovník Přemysl Pitter. Zatímco exil v NSR, a hlavně ve Švýcarsku, měl možnost poznávat velikost tohoto našeho současníka a vážit si jeho práce, byl v Čechách znám jen malému kruhu svých přátel. Prvého ocenění doma se mu dostalo teprve v r. 1990 udělením řádu T.G. Masaryka in memoriam presidentem republiky V. Havlem. UNESCO uznalo výjimečnost této osobnosti prohlášením roku 1995 - jeho stoletých narozenin - za světové kulturní výročí I. kategorie. Oslavy byly zahájeny 25.3.1995 mezinárodním seminářem na téma Přemysl Pitter - křesťan, který se konal v modlitebně evangelické církve v Praze I. Promluvila na něm řada význačných církevních pracovníků, ze švýcarských krajanů i prof. Lochmann a farářka 6 [pageend8]Zpravodaj 9/95 D. Rajmonová. Vedle křesťanského postoje byla projednávána i otázka českoněmecká, neboť Přemysl Pitter se v květnu 1945 postavil jako jeden z mála - a jistě nej výraznějším způsobem - proti nelidsky prováděnému odsunu. Pod záštitou presidenta V. Havla byla dne 28. března t.r. v muzeu J. A. Komenského ve Valdštejnském paláci zahájena výstava «Přemysl Pitter - život a dílo». Na vernisáži promluvili ministři školství Pilip a kultury Tigrid. Při té příležitosti byla řadě oficiálních účastníků udělena jubilejní medaile Přemysla Pittra. Výstava potrvá do 31. prosince 1995. V sobotu 20.5. oslavili na zámku Stiřín a v dětském domově v Olešovicích starší skauti - roweři- pod vedením prof. MUDr. Jana Pfeiffra stoleté výročí narozenin Přemysla Pittra v místech, kde v letech 1945 -1947 probíhala pod jeho vedením a jeho spolupracovníků akce «zámky» na záchranu dětí z koncentračních táborů. Na události z těchto let vzpomínali její účastníci Zdeněk Teichmann, Blažena Zderadíčková a Helena Klápová. Významný projev o životě a díle Přemysla Pittra pronesl v Olešovicích dr. V. Břicháček. Na vzpomínku byli v tamním dětském domově účastníci - stejně jako prvý transport dětí z Terezína - pohoštěni krupicovou kaší. O měsíc později byly - za účasti skautské čestné stráže a dětského hudebního souboru - k pamětní desce na Milíčově domě v Praze na Žižkově položeny květiny. Na slavnosti promluvila vedle žižkovského starosty také bývalá spolupracovnice Přemysla Pittra Božena Holubová. Slavnosti se zúčastnila i pí. Olga Havlová, která v mládí prošla výchovou oslavence právě v Milíčově domě. O den později, ve středu 21. června, se konal v aule Karlovy university slavnostní akt, na kterém opět promluvil ministr Pilip a také rektor KU prof. Karel Malý. Hlavní projev pronesl předseda poslanecké sněmovny CR M. Uhde. Dětem z akce «zámky», dnes již dospělým lidem, byly předány pamětní medaile. V kulturní části účinkoval spolu s hudebním tělesem vysokoškolského souboru Radovan Lukavský. Sled oslav pokračoval i po oba další dny. V modré posluchárně KU se konala dvoudenní mezinárodní konference, během níž se vystřídalo na 40 přednášejících. Všechny projevy mají vyjít jako sborník. Řečníci byli odměněni pamětní medailí a obdrželi publikaci «K poctě Přemysla Pittra». Prvý den konference byl dovršen setkáním jejích účastníků v Muzeu J. A. Komenského, kde měli mimo jiné možnost zhlédnout film režiséra Borovičky o díle Přemysla Pittra. Pamětní dny byly ukončeny setkáním "dětí" z akce «zámky» na zámku Štiřín. Pavel Tigrid tam odhalil pamětní desku, jak na paměť jubilanta, tak i na akci «zámky», během které bylo v létech 1945 až 1947 zachráněno 810 dětí z koncentračních a internačních táborů. Polovina z nich byla německého původu. Přes 40 bývalých chovanců přijelo na setkání po 50 letech se zbytkem bývalých Pittrových spolupracovníků, několik i z NSR a Israele. Po Tigri- dově projevu vzpomínal na ty časy zástupce Přemysla Pittra na «zámcích» arch. Z. Teichmann, neopomněl ani těch spolupracovníků, kteří se těchto velkých dnů uznání nedožili. Dojemně zapůsobilo shledání s oblíbeným "dítětem" z prvého terezínského transportu Ho- landánkem Ervínem van Harlem - teprve po 47 letech se setkal se svou matkou. Pamětní rok pokračuje nadále v muzeu J. A. Komenského v Praze na Malé Straně přednáškami na téma «Přemysl Pitter - život a dílo». Oslavy byly financovány: nadací Přemysla Pittra a Olgy Fierzové, spolkem MILI- DU, nadací Patriae a muzeem J. A. Komenského. 7 [pageend9]Zpravodaj 9/95 Jubilejní medaile Přemysla Pittra byla udělena českým a švýcarským občanům žijícím ve Švýcarsku: Trof. cCr. Jan MíCíčLocfimann, dr. X. JfruBý.far. D. Rajmonová, íng. T. Ze- Cený, íng. T. Xrausová, £. Taukertová, y. Neumannová, dr. T. Zuzák, L. Lot arová, R, Jfegnauer, I. Jfegnauerová, L. BeCck a sjíoCek MJLIVll ************* Seznam aktuální literatury k jubilejním roku přinesl Zpravodaj č. 6/95, str. 36 ______________________________ Jen nezapomenout______________________________ Jen nezapomenout Michal Vítek Cenzura Jsou tací, kterým dnes zase chybí. Někdy neveríš vlastním ocim a sluchu. Odešli z vlasti z rozhořčení nad ideologickým a psychickým útlakem a pak píší redakci, co smí a co nesmí uveřejnit, kteří autoři jsou nežádoucí, o čem by se nemělo psát a co patří nemilosrdně do milosrdného koše dějin. Jako by historie byla babský mlýn, který přežvýkává fakta. Na horním sítě zůstane jen to, co je novodobému cenzorovi příjemné, nadsítné ze spodního jde do tmavých archivů či k přebalení do líbivějšího hávu a propad je určen k zakopání na depo nie s cedulí LIBR1PROHIBITI NOVÍ. Velikost ok sít určuje každý současný samozvanec individuelně a autonomně. Místo razítka ZABAVENO je vyzbrojen svátým rozhořčením a starostí o úroveň časopisu. Jiní s křiklavým kejháním potrefené husy protestují, že volně do prostoru vypuštěné kritické slovo bylo ve skutečnosti mířeno právě na to jeho hejno a v něm přímo na něj. Vedle kvalitativního cenzorování existují také hlediska kvantitativní. Jeden významný český politik je známý tím, že sleduje televizní zprávy se stopkami v ruce a druhý den reklamuje u šéfredaktora: " My jsme nejsilnější strana a já jsem tam byl o tolik a tolik vteřin méně než ten a ten ". Nepříčetným se však stává, když byl zmíněn až na druhém místě. Také od Zpravodaje se žádá, aby nečeřil klidnou hladinu, bez ohledu na to, že - jak známo - tiché vody jsou někdy stuchlé. Nedejte se, páni redaktoři Historii poúnorového státního dozoru nad tiskem shrnul faktografickou formou Dušan Tomášek v knize «Pozor cenzurováno! aneb Ze života soudružky cenzury» vydané nakladatelstvím a vydavatelstvím ministerstva vnitra. Od roku 1952 probíhala jednání o vytvoření československého souběžníka sovětského cenzumího ústředí (Glavlin). ÚV KSČ o tom rozhodl až v únoru roku 1953 a jak už to bývalo, předsednictvo vlády na jeho podkladě formálně jakoby ustavilo v dubnu Hlavní správu tiskového dozoru (HSTD). Pojmu «cenzor» se samozřejmě tehdejší mocipáni snažili vyhnout a zavedli «plnomocnika». Jeho úkolem bylo "zajišťovat, aby nebyly jakýmkoli způsobem a prostředkem zveřejňovány a šířeny údaje a skutečnosti, jež obsahují státní, hospodářské a služební tajemství... nebo skutečnosti, jež nesmějí být v obecném zájmu zveřejňovány...." S výběrem kádrů však byly od začátku problémy. O cenzorská místa nebyl valný zájem, a nadto nebyl každý politicky přijatelný. Podle zprávy ministra vnitra z listopadu 1953 měla HSTD 95 zaměstnanců, z toho bylo podle původní profese 11 obchodních příručích, 7 pomocných dělníků, 2 švadleny, 2 holiči, číšník, modistka atd. Ve zprávě o dva roky starší se sděluje, že "pro nízkou politickou úroveň nebo malé všeobecné znalosti" či dokonce "pro kádrové závady" mnozí z nich na svěřené úkoly nestačí. Pod kontrolu se postupně dostal 8 [pageend10]Zpravodaj 9/95 rozhlas a televize, ČTK, film, divadla, estrády, besedy a oddělení knih se vypracovalo do té míry, že mohly být prováděny i výluky autorů v antikvariátech a knihovnách. Postupně došlo i na plakáty, inzeráty, fotografie, programy kin a úmrtní oznámení. V novinách se nekontroloval jen obsah článků, ale i poloha titulků. Např. časopis Nová vesnice na Bruntálsku chtěl vedle sebe umístit titulky " Využijeme na 100% akce 5 M na základě vládního prohlášení ze dne." a "Pes jitrničku nesežral" - bdělý cenzor však tuto ideologicko-diversní činnost redaktora nespolkl. Podobně zasáhl proti Lidové demokracii: "Dnes je sobota 19. prosince. Pořekadlo: Lež, ačkoli snídá, zřídka obědvá, nikdy téměř neve- čeří. Výročí: 1884 narozen president A. Zápotocký, president CSR." Jednomu plnomocní- kovi se nedostatečná ostražitost nevyplatila. Když pustil inzerát v rubrice Nemovitosti: "Dám zadarmo hospodářství, 13 ha, živý i mrtvý inventář. Zn. Česká Třebová", byl pokárán, jiný dokonce za nedbalé posouzení článku Jaromíra Hořce Především více pravdy v časopisu Student pokutován jedním stem Kčs. Organisace úřadu byla vícestupňová, v krajích a okresech měl pobočky při odděleních MV, na okresech si vypomáhal externisty. V roce 1967 byl sestaven seznam politických odpůrců - mezi jinými v něm byli uvedeni Ludvík Kundera, Jan Trefulka, Ivan Vyskočil, Josef Skvorecký a mnoho dalších. Vláda Pražského jara hned pět dnů po svém jmenování zrušila cenzuru a 28. června vyšla novela tiskového zákona, která ji zakázala. 289 zaměstnanců bylo propuštěno nebo převedeno jinam do státní správy. Co se Ti vybaví, řekne-li se: květen 1945? (v % dotázaných v ČR) 1 - konec války; 2 - osvobození; 3 - porážka fašismu; 4 - osvobození Sov. armádou,5 - osvobození spojeneckými armádami; 6 - ostatní; Imperialismus sovětské duše, aneb: Moskali nezabrali Karel Kříž z Lidových novin vzpo- měl výroku jednoho Ukrajince, který dnes podniká v Praze. Před deseti léty rozhořčeně zvolal: "Sovětský lid nikdy neodpustí Stalinovi, že nevyužil historické šance a v pětačtyřicátem roce neobsadil západní Evropu." Petice k rukám prezidenta České republiky V. Havla Obrana jednotlivě postižených nevedla k cíli. Svaz se rozhodl solidárně podpořit jejich spravedlivou snahu o nápravu. Tato petice je prvý krok, souběžně je připravován další, o kterém Vám vbrzku budeme moci podat zprávu. Stanoviska, připomínky a návrhy řidte na koordinátora akce ing. Němečka v administraci Zpravodaje. ******************* Vážený pane presidente, přijměte, prosíme, naše pozdravy a ujištění věrnosti Vám osobně i ideálům, které vnášíte do přetváření našeho státu. Při té příležitosti bychom rádi poděkovali za vlídná slova, která jste v nedávné době opětovaně pronesl na adresu zahraničních Čechů. V jednom z těchto Vašich projevů jste konstatoval, že zahraniční Češi se zřetelně vyznačují občanským uvědoměním a vřelým vlastenectvím. Do zákona o státním občanství č. 40/93 Sb. se dostalo ustanovení, podle kterého ztrácejí občané, kteří nabyli cizí státní občanství po 9 [pageend11]Zpravodaj 9/95 1. 1.1993, české státní občanství. Všichni - bez výjimky - to těžce nesou a považují za křivdu, jejíž kořeny tkví v nepřátelském postoji komunistického režimu. To všechno násobené vědomím, že se jedná o krok zpátky. Moderní státověda se stále více přimlouvá pro dvojí občanství, aby udržela krok s vývojem daným komunikačním zmenšováním vzdáleností a provázaností hospodářství. Lpění na jeho zákazu je i nedomyšlené, Ti kteří je z toho důvodu ztrácejí, je za nějaký čas nabudou přes Evropu. Zahraniční občané často o cizí státní občanství požádat prostě musí. Jsou k tomu nucení nejrůznějšími důvody, z nichž nejčastější jsou problémy existenční nebo sociální. Nešťastný § 17 zák. č. 40/93 Sb. vyvolává v některých případech neřešitelné problémy. Řekněme, že český občan, pensista, se po delším pobytu ve Švýcarsku chce vrátit domů. Poněvadž mstivý komunistický stát ještě na poslední chvíli vypověděl sociální dohodu mezi oběma státy, ztratil by Čech při návratu domů zde vyslouženou penzi. Podrží ji však, po- žádá-li o švýcarské státní občanství. Udělením ale ztrácí české státní občanství, domů se vrací jako cizinec. Podle informace získané od zdejších úřadů, nelze s novou sociální dohodou počítat před rokem 1997. Nejvážnější jest, že zmíněné ustanovení § 17 zák. č. 40/93 Sb. je protiústavní, a že ministerstvo vnitra se uchyluje k pochybným, starou dobou zavánějícím odůvodněním pro rozhodnutí ve správním řízení: 1.Podle ČI. 12. odst. 2 Ústavy ČR, «Nikdo nemůže být proti své vůli zbaven státního občanství». Ministerstvo vnitra konstruuje ke zdůvodnění svého záporného postoje ke stížnostem postižených občanů presumpci mlčenlivého souhlasu žadatele o cizí státní občanství vyjádřeného právě podáním žádosti. Konstrukce mlčenlivého souhlasu je v právní vědě považována za nepřípustnou ke vzdání se občanských práv. Starý režim mlčenlivý souhlas používal po určitý čas jako odůvodnění k zabavení majetku emigrantů. Navíc se toto oddůvodnění dá lehce vyvrátit v případech: a. kdy žádost o cizí státní občanství byla podána před vyhlášením zák. ČNR č. 40/93 Sb. b. jestliže občan mlčenlivý souhlas s odvoláním na bona fide v ustanovení čl. 12 odst. 2 Ústavy ČR výslovně popře. Ministerstvo vnitra však výslovné odmítnutí mlčenlivého souhlasu neuznává. 2. Čl. 1 Listiny základních práv a svobod, podle kterého jsou «lidé svobodní a rovní v důstojnosti i právech. Základní práva a svobody jsou nezadatelné, nepromlčitelné a ne- zrušitelné.» Úprava státního občanství zakládá nerovnosti již zákonem ČNR č. 40/93 Sb. samým, a to tím, že dovoluje dvojí občanství ve vyjmenovaných případech (při získání manželstvím nebo narozením). Hrubé nerovnosti vznikají ještě i tím, že osoby, které získaly cizí státní občanství před vyhlášením zák. ČNR č. 40/93 Sb., mohou své české státní občanství podržet. Vznikají paradoxní situace i napříč rodinami, kdy část rodiny české státní občanství ztratila a druhá nikoli. Exilovému časopisu «Zpravodaj Čechů a Slováků ve Švýcarsku» poskytl k této otázce interview předseda ústavněprávního výboru sněmovny ČR posl. JUDr. Jar. Výborný (č. 3/95 str. 7 - Ústava platí), ve kterém konstatoval, „že žádná právní úprava nemůže někoho zbavit státního občanství nějakým právním aktem - to je zaručeno přímo ústavou....Jakákoli právní norma, která by upravovala tento princip je neplatná. ...není možné, aby stát nějakým správním nebo soudním opatřením zbavoval občanství. “ Činní byli již také kanadští krajané, kteří podali ve stejném smyslu petici k rukám českého parlamentu. Stejného mínění jsou i zahraniční Češi v jiných zemích, takže dodání dalších je v případě potřeby jen otázkou času. 10 [pageend12]Zpravodaj 9/95 Přesvědčeni, pane presidente, o Vaší snaze o čistotu našeho právního a jmenovitě i ústavního pořádku, Vás žádáme, abyste ve smyslu svého oprávněni daného zák.č.182/93 Sb. odst. 1a podal návrh na zrušení § 17 zák.č. 40/93 Sb. S krajanským pozdravem V Curychu, 5.8.1995 Za Svaz spolků Čechů a Slováků ve Švýcarsku podepsali předseda a jednatel ************************** Praha, 14. června 1995 Vážený pane prezidente, dne 3. května 1995 jsem podala na základě usnesení republikového předsednictva Demokratické unie vládě České republiky podnět, ve kterém jsem žádala podání návrhu na rozpuštění KSČM a SČSK Nejvyššímu soudu. V zákonem stanovené třicetidenní lhůtě jsem neobdržela žádnou odpověď, z čehož usuzuji, že vláda návrh nepodala. Dovoluji si Vás proto požádat, abyste využil svého práva, daného Vám ustanovením § 15 odstavec 1 zákona 424/1991 Sb. v platném znění a podal návrh na rozpuštění Komunistické strany Čech a Moravy a Strany československých komunistů Nejvyššímu soudu. Usnesení republikového předsednictva Demokratické unie k podání tohoto podnětu vychází z evidentního rozporu mezi platným zákonem o protiprávnosti komunistického režimu a registrací komunistických stran, které názvem i členskou základnou nepochybně přímo navazují na působení komunistické strany, jejíž činnost byla zákonem prohlášena za protiprávní. Děkuji. S pozdravem Alena Hromádková, předsedkyně Demokratické unie Politika a morálka TGM Pravda vítězi - Jan Masaryk... ale dá to fušku Zora Kyněrová Podivná oběť podivné války Americký časopis TIME INTERNATIONAL přinesl 17.7.1995 na stránce 19 mezi zprávami o úmrtí bývalého japonského premiéra Takeo Fukudy, Pancho Gonzalese, tenisové hvězdy sedmdesátých let a hollywoodské krásky Evy Gabor zvláštní noticku: "Ve Florencii zemřel Alexander Langer (49), spolupředseda italské strany Zelených, zastoupené v Evropském parlamentu. Spáchal sebevraždu oběšením. Počátkem tohoto roku se ucházel o úřad starosty: Jeho kandidatura nebyla však přijata, poněvadž odmítl předložit předepsaný doklad o etnickém původu. Bylo známo, že Langra velmi deprimovala tragédie Bosny." Jeho dopis na rozloučenou začínal slovy: "Zoufalý víc nežjindy..." Na připojeném snímku se usmívá hezký mladý muž inteligentní tváře, kaštanových vlnitých vlasů. Brýle, bílá košile, kravata. Nic víc. Nechtěl být ani Němcem ani Italem. Bojoval za překonání národních definicí a jako brilantní jurista přispěl v posledních letech ke zlepšení vztahů mezi Italy a Němci v Jižním Tyrolsku, odkud pocházel. Zvláštní a skličují nekrolog, zapadající do atmosféry těchto dnů, týdnů, let této eskalující divé války v Chorvatsku a Bosně. Civilizace druhého tisíciletí, samolibá a sebejistá, stojí náhle před problémy, které nedokáže vyřešit svou rafinovanou technikou, diplomatickým taktizo- váním ani byrokratickými usneseními mocných světových organizací. Před očima světa se odehrává tragédie inscenovaná ve stylu barbarských nájezdů minulých století. Džingischán dneška sice vládne obrněnými vozy, raketami a lasery, na jeho mentalitě se však nezměnilo 11 [pageend13]Zpravodaj 9/95 nic. Nesnažila se nám kdysi jistá ideologie namluvit, že člověk - to zní hrdě? Ne, ČLOVĚK hrdě nezní, oh ne. Je to právo silnějšího, které vítězí. Žádné slavnostní projevy, ceremoniály, žádné monetární a ekologické smlouvy nespojují v těchto dnech národy Evropy víc, než pocit bezmoci, beznaděje a hněvu nad tím, co se odehrává v Bosně. Ta bezmoc, která dohnala Alexandra Langra k sebevraždě z něho učinila člověka nám blízkého a je třeba nad ním truchlit. Nám, Čechům a Slovákům blízkého snad víc než jiným. Byly doby, kdy nás v bývalém Československu pojilo s Jugoslávií silné pouto: jejich bolest nad zavražděním krále Alexandra, nad řáděním fašistů v době války, byla naší bolestí, jejich strach z budoucna byl strachem naším. Uplynulo víc než půl století a jejich bolest je stále naší bolestí a jejich strach se dotýká i nás. Stačí otočit knoflíkem televize v době hlavních zpráv a zaplaví nás smutek, naše evropské sebevědomí, naše civilizační jistoty se rozpadnou v prach. Je těžké uvěřit očím, když vidíme urostlé, dobře živené mladé muže v uniformách, žádné zdivočelé mladíčky, hnát před sebou stovky, tisíce starých žen, matek s děcky a shrbených dědků. Zdá se to k neuvěření: to že jsou oni, které jsme znali, milovali, kteří nedali dopustit na svou srbskou hrdost, vystavovali na odiv svou galantnost, své pohostinství a vyprávěli o partyzánských vítězstvích nad fašisty? Je strašně těžké být v těchto dnech občanem Sarajeva, Srebrenice, Bihače, i té nejmenší vesničky v divokých horách a ztracených údolích Bosny. Ale v těchto dobách, napadá mi, je také těžké být Srbem. Srbem, který sleduje zpravodajství o své bývalé vlasti někde ve Spojených státech, Anglii, Švédsku, Švýcarsku. Dívá se na obrazovku a ví, že druhého dne bude konfrontován s otázkou svých zděšených sousedů nebo kolegů v zaměstnání: "Poslechni, Branko, neříkal jsi, že jsi Srb? Tu sílu najít odpověď žádnému nezávidím. Srbští, vlastně bosensko - srbští, jak se sluší říci, generálové, politikové triumfující nad bezmocností Spojených národů a jejich statistů v blankytných helmách a bíle natřených tancích, se radují z každé pídě etnicky vyčištěné země a spřádají plány o Velkém Srbsku. Uvědomují si, že vtiskli pečeť hanby do čel svých krajanů roztroušených po světě, že pošpinili vlastní historii a čest srbského národa dnes i v příštích generacích? Zatím se nestydí, stydí se civili- sovaný svět. Evropa, my všichni. K nám patřil Alexander Langer; pravda, člen strany Zelených, obhájce velryb, delfínů, moří a čistého nebe, jeden z pošetilců, odtržených od reality dneška. Lékaři, zabývající se neduhy lidských těl a lidské mysli, možná pokrčí rameny a zařadí ho mezi idealisty, labilní jedince trpící chorobnou emocionalitou. Něco mi říká, že tato smutná diagnosa mu sloužila ke cti. K. Steigerwald Strážci světlé památky JUDR. Zd. Jičínský nám položil v Rudém Právu otázku, kterou se musí trápit snad každý občan: Byl komunistický režim legální? Odpověď, kterou nám nabízí, je samozřejmě kladná, vždyť stojí v Rudém právu. Tento Jičínského názor není nijak udivující, zaujímá jej poměrně velká část těch, kteří se se svým komunistickým osudem dodnes nevyrovnali. Mnozí dali komunistickému režimu srdce, duši i čest, svůj život, charakter a všechny své síly, jiní nic. Někteří po trapném pádu režimu tiše poodstoupili a ponořili se do bolestných trápení nad vlastními omyly a slabostmi. Ostatní svádějí o uchování alespoň «světlé památky» tohoto krutého hnutí urputný zápas, v němž použijí každý argument - lidská práva, demokracii, zákon a právní kličky, patos, morálku, cokoliv - ve snaze pronést do budoucnosti alespoň kousek, alespoň jednu myšlenku komunistického hnutí. Ze svých bývalých kariér jsou naučení s oslňující samozřejmostí 12 [pageend14]Zpravodaj 9/95 vlastnit pravdu a bezostyšně ji přikazovat ostatním spoluobčanům. Tečí, když z jejich hnutí nezbylo už nic, žádná pravda, žádná moc, zůstává jim jediné: bravurní nedostatek studu, s nímž obhajují svou věc. (Věnek Šilhán se nezastydí v televizní Debatě říci do tváře mnohaletého vězně Karla Pecky cosi o tom, že my jsme stáli vždycky na správné straně barikády.) Otázka, kterou nám Zdeněk Jičínský položil, se stále každému plete pod nohy. Byl komunistický režim legální? Jeho kladná odpověď povzbudí příští uzurpátory a znásilňovatele svobody a znemožní vzdát úctu těm, kteří kdysi svobodu proti komunistům hájili. Nelze pochybovat o tom, že nás čekají ještě bouřlivé spory. Vždyť sám Jičínský je šéfem právní komise ČSSD a prý také stínovým ministrem spravedlnosti ve stínové vládě sociálních demokratů. Tuto otázku jistě vtáhne do současné politiky. Hrdinství či zločiny bratří Mašínů, pokusy postavit před soud některé komunistické předáky, legálnost či nelegálnost komunistických ozbrojených čet - nikdo tyto otázky nezodpoví, pokud mu nebude jasné, byl-li komunistický režim legální či ne. Jičínského ano říká také, že je legální, když jedna z koaličních stran umístí do vedení jiných stran své agenty, že je legální přepadat politické sekretariáty jiných stran, že je legální zatýkat poslance, že je legální politické odpůrce vraždit, že je legální zastrašovat terorem celé vrstvy společnosti, že je legální vydržovat tisíce udavačů, že je legální suspendovat veškerá lidská práva a občanské svobody, že je legální ozbrojit své věrné a postavit je proti spoluobčanům.. Toto jsou postupy, jichž použili komunisté k tomu, aby získali absolutní moc v zemi. Kdo říká, že komunistická vláda byla legální, říká také, že i uvedené postupy byly legální. Snadno si lze představit, že v blízké čí vzdálenější budoucnosti se opět vyskytnou nějací teoretici, kteří se budou snažit omezit či zrušit svobodu a demokracii, aby násilím prosadili nějaké nové «spravedlivé teorie». Jičínský jim svými výklady připravuje půdu pod nohama, lhostejno celkem, s jakými právními konstrukcemi. Lidové noviny (zkráceno) Ota Ulč V - J Day: Předělávání historie Oslavovali jsme 8. května 1995 padesáté výročí konce války - V - E (Victory in Europe) Day. Jinak tomu ale bude s tímtéž výročím jiného vítězství, 15. srpna 1995. Z V - J Day, vítězství nad Japonskem, bude toliko V - P Day - vítězství v Pacifiku, aby se poražení neurazili. Ano, prosím. „Účelem je vzpomínka na událost, nikoliv oslava vítězství“, vysvětlil vládní oficiál T. T. Reidovi, korespondentu Washington Post. („událost“, toto vágní, padouš- sky alibistické rozmělňující označení čehokoliv nepříjemně konkrétního a la „madarské události“). Hrůzná válka v Pacifiku trvala déle než engagement Američanů v Evropě a před tím v severní Africe. Poražené státy z popele devastace povstaly jako bájný Fénix, jsou z nich demokracie a ekonomičtí giganti. V jednom ohledu se ale podstatně liší. Německo denacifi- kovalo, provinění přiznalo, omluvilo se slovem i činem (tzv. Wiedergutmachung, vyplácení penzičky především obětím až někam na Nový Zéland). Nic takového v Japonsku: ani oficiální přiznání viny, ani ochota aspoň se omluvit a poskytnout nějakou kompenzaci oněm vesměs korejským ubožačkám, kdysi nahnaným do vojenských nevěstinců v rolích tzv. comfort women. Připomeňme si, kolik málo komfortu dodala Hirohitova armáda do asijských zemí. Započala s invazí Mandžurie už v roce 1931, tedy dřív než Hitler vůbec přišel k moci. V roce 1937 invaze Číny, první bombardování civilního obyvatelstva (Šanghaj) a též největší, nejkrvavější masakr civilního obyvatelstva kdekoliv (Nanjing, 300.000 obětí, hromadné popra13 [pageend15]Zpravodaj 9/95 vy, též pohřbívání za živa). Porovnával jsem zážitky z dětství v Protektorátu se svou v Číně tehdy vyrůstající ženou. Nežila v Nankingu (to bych se s ní věru nikdy nemohl ženit), ale v poklidnější přímořské provincii. Esesáci by vypadali skoro jako gentlemani, měřeno metrem japonského okupačního počínání. Japonci na válečných zajatcích pořádali experimenty s bakteriologickými zbraněmi. O činnosti zvláštní vědátorské jednotky cosi se nedávno dostalo na veřejnost. Podařilo se objevit poklidně dožívající účastníky, jak bez okolků, zábran či aspoň začervenání popisovali například vivisekce, chirurgické rozkrájení zajatců bez jakékoli anestézie. Nikdo mučitele netrestal, invaze Číny nebyla invazí, ale „vstupem“, bombardování Pearl Harboru se tedy konalo, ale zavinili to Američané, donutivší japonské císařství k obranné agresi v celičkém Pacifiku až málem do Austrálie. Leckdo si odplivne, ale najdou se tací, převážně či téměř výlučně v levicových kruzích amerických intelektuálů, kteří se s tak perverzním zacházením s historií jakkoliv nedávnou nadšeně ztotožňují: „Ano, Američané vedli válku pomstychtivou (vengefulness), kdežto Japonci bránili svou unikátní kulturu před západním imperialismem.“ Tito naši tolik pokrokoví přepisovatelé již stvořili (s podporou peněz daňových poplatníků) U. S. HISTORY STANDARDS, jak vyučovat dějiny země. Vyučovat takovým způsobem, že země jsme hanebná. O Abrahamu Lincolnovi téměř ani zmínka, ale zato hodně důkazů na Ku-klux-klanu, zprofanovaný senátor Joe McCarthy zmíněn devatenáctkrát, Tomas Edison či bratři Writho- vé, praotci letectví, ani jednou. Též se z kruhů těchto přepisovatelů dozvídáme, že k svrhnutí atomové bomby na Hirošimu došlo z rasistických důvodů, ne proto, aby se Japonsko konečně vzdalo. Na bělošské Německo přece použita nebyla (ač tedy při bombardování strategicky bezvýznamných Dráž- dan v únoru 1945 zahynulo odhadem 200.000 civilistů, víc než obětí v Hirošimě a Nagasaki dohromady). Tento druh uvažování se důkladně uplatnil ve slovutném washingtonském Smithoni- an Institution, jeho Nationál Air and Space Museum, při přípravě výstavy k padesátému výročí Hirošimy. Zrestaurované letadlo Enola Gay, jež bombu svrhlo, rovněž tam vystaveno. A k tomu i ideologicky přizpůsobený komentář přesně podle mustru japonských interpretů a amerických revizionistů, dekonstruktivistů. Co je moc, to je příliš. Rozzuřili se nejen veteráni této kruté války. 81 kongresmanů podepsalo protestní dopis a muzeum se muselo vyjádřit. Ředitel Michael Heyman (četl jsem, že v Čechách narozený Čech) se bránil, všelijak vy- krucoval, že chápe citlivost veteránů. Vždyť ale jde o citlivost k pravdě! Což lze aplikovat onen důraz na tzv. evenhandedness, že jako pravda asi bude, vesměs že bývá někde uprostřed? S touhle moral equivalence bychom rovněž museli přepsat informační tabule v Osvě- čimi, že ta genocida sice nebyla správná, ovšem na druhé straně bychom měli chápat, že a tak dále. Příliš pokrokový ředitel Heyman posléze rezignoval, alespoň něco. Právě se dočítám (New York Times, 21. května 1995), že japonská vláda rovněž vybuduje muzeum k padesátému výročí konce války. O válečné vině císařství vycházejícího slunce v něm nebude ani zmínka. Muzeum bude stát v sousedství svatyně Yasukumi, epicentru japonského militarismu s ostatky mnoha válečných vůdců včetně premiéra Tojo, spojenci popravených za jejich válečné zločiny. Věru s Německem neporovnatelný, zcela jinačí stav věcí a mysli. 14 [pageend16]Zpravodaj 9/95 Sociálmí demokraté státe více dotahují, ODA z propadliště venku. _________ ______Volební preference v ČR v srpnu 1995________ _________ ODS [ČSSD ODA [lidovci I KSČM [republik. IDEU 26,9 22,5 I 7 I 7 I 7 [ 3 I 2 _________S politickou situací je spokojeno (podle příznivců stran)_________ 80 l 26 | ? j ? I 17 l ? ? Marián Čalfa vyjednává o vstup do ČSSD. Miloš Zeman při příležitosti jednání s ním formuloval společnou politickou platformu: "Shodli jsme se v názoru, že transformační procesy, které započaly v listopadu 1989, získaly po volbách 1992 charakter odporující moderní sociálně a ekologicky orientované tržní ekonomice a v podstatě pojetí Evropské unie, do níž chceme vstoupit." Lov na hlasy provádí předseda sociálních demokratů kruhovým způsobem, co se mu dostane do uzávěry, to se snaží lapit bez ohledu na kvalitu. Bere i nelovnou zvěř a kusy pod mí- ru.Na to se však dá doplatit, jako tentokrát. Když byla jednání ukončena, prohlásil Čalfa bez ostychu, že po vstupu do ČSSD se bude ucházet o úřad ministerského předsedy. To Zemana samozřejmě rozčílilo a běžel se vyplakat. Kam? Jak už se u nás stalo nestoudnou módou - přece do Rudého práva. Při svém rybaření v kalných vodách pan předseda hledí jak vlevo tak i vpravo. Proto se už jednou ošklivě spálil, když to zkusil s vykutáleným podnikatelem Čekanem, jehož manažerské schopnosti chválil do nebe. Jenomže noviny vykutaly, že milý žižkovák disponuje a i obchoduje s velkým majetkem patřícím státu, aniž by za něj zaplatil jedinou korunu. Že získal nájem celé Viktorky za symbolickou korunu ročně a svému kontrahentu - starostovi obvodu - půjčil 24 mio korun. Samozřejmě jen tak, žádná úplata to prý nebyla. A Zeman jej druhý den musel pustit jak horkou bramboru. Náš volič honoruje Zemanův Populismus přes tyto důkazy nízké politické hygieny stále víc a více. Nehledí na to, že jedna strana je za 18 a druhá za 20 bez dvou. Jen když není úplně na pravém či levém okraji a předseda slíbí, že "půjde vládě po krku". ____________________________________ Dialog___________________ Dialog K. H Borovský Za svoje heslo si beru, ať jsem bit, jen když se peru. Tomáš Krystlík Replika k páně B i číkovým vývodům Na straně 10 Zpravodaje č.7 - 8 redakce správně konstatuje, že fakta nemají být předkládána zkresleně, aby o pár odstavců dále otiskla odpověď pana Bičíka panu Martimu, ve které je tato zásada flagrantně porušována. Hned v druhém odstavci skáče pan Bičík ze středověku do století dvacátého a není jasné, do kterého časového období zařadit jeho tvrzení „...skutečně docházelo k dosídlování dnešního pohraničí, jenomže to byli Němci, kteří zde hledali práci, demokracii a bezpečí...“ Má-li pan Bičík na mysli středověk, nemůže mluvit o demokracii, míní-li meziválečné Československo, je jeho výrok nesprávný ze dvou důvodů. Němci se na území českého státu nacházeli od 12. století, kdy je čeští panovníci zvali ve velkém ze sousední říše (a všechna česká města měla původní obyvatelstvo německé, ať se nám to líbí nebo ne) - tedy žili zde již po staletí. Jediní Němci, kteří mohli přijít do ČSR za demokracií a bezpečím, byli exulanti 15 [pageend17]Zpravodaj 9/95 nesouhlasící s nacistickým režimem, ale ti „nedosídlovali pohraničí“, protože již osídleno bylo. „Tehdejší Československo bylo...státem s opravdovou demokracií“, kde se Němcům „žilo jako v pohádce“, jsou další tvrzení nepříliš korelující se skutečností. Zde prosím čtenáře, aby neodhodili Zpravodaj s proklínáním do kouta, nýbrž si přečetli několik statistických dat z československých pramenů. Ačkoliv Češi a Slováci tvořili 66%, Němci 23 a Madaři 5,6% československého obyvatelstva, byla půda v pozemkové reformě rozdělena následujícím způsobem. Přiděleno bylo celkem 12 507 ha, z toho Němcům a Madarům 480 hektarů. Do konce roku 1924 bylo prodáno ze zabavené půdy 109 202 ha, z toho německy hovořícím Čechoslovákům 1949 ha. Obdobně české a slovenské sportovní spolky obdržely od státu 314 ha půdy, německé 9,6 ha. V roce 1925 se redukoval počet státních zaměstnanců. Celkem jich bylo podle oficiálních údajů propuštěno 33 000, z toho 15 000 Čechů a Slováků a 18 000 Němců a Madarů. Restrikce na nátlak československé vlády probíhaly i v podnicích soukromých a úřady kontrolovaly, jak se podmínky dodržují. Procentní porovnání ponechávám čtenářům - uvedená čísla mluví jasnou řečí. Píše-li pan Bičík: „Pěkně postaru: Deutschland, Deutschland über alles“, navozuje tím nejen nacionálni resentimenty, nýbrž i současně prokazuje, že neví, za jakých okolností text německé hymny vznikal. Byl vyjádřením touhy po společném státě, tehdy rozdrobeném na 35 knížectví, z nichž si každé v podstatě dělalo, co chtělo. Co by se stalo, kdyby byl podle pana Bičíka „vypuštěn revanšistický džin z láhve“, nelze při nejlepší vůli vtěsnat do této krátké repliky. Ale k „nové katastrofe“ by to v žádném případě nevedlo. Budiž slyšen i pan Bičík: Vážený pane Krystlík, četl jsem Vaši repliku na mé úvahy k prapodivným tvrzením pana Martiho pro čtenáře Tages Anzeiger. Argumentů Pro a Proti by bylo tolik, že by na to nestačilo celé číslo Zpravodaje. Vy máte svá čísla - která mohou a nemusí souhlasit - já mám své mínění a zkušenosti. Dovedu si také živě představit následky vypuštění revanšistického džina: Pro Vás by to opravdu žádná katastrofa nebyla. Pro český národ ale ano. Ještě jednu krátkou poznámku. Vůbec nerozumím, proč se bijete za tvrzeni té slavné písně že by bylo Deutschland über alles. Vždyť sami Němci tuto sloku - jistě z dobrých důvodů - opustili. L. 'Bičík Češi a Němci žijí na jednom kontinentě_________ V. Klaus ke vztahu k Německu: Minulost je neměnná. Hle dme kupředu. Jiří Kocian Odplata Odčinění Mnichova a šesti let strachu. Češi a Němci v prvních měsících svobody. Všechny proudy poválečné koalice demokratických stran a komunistů se shodly na odsunu národnostních menšin, popřípadě odnárodnením jejich zbytku. Politicky se toto rozhodnutí zdůvodňovalo vinou všech jako celku. Tato myšlenka - vina všech Němců za činy nacistů - se shodovala i s míněním představitelů odboje v dalších evropských okupovaných státech. To našlo výraz ve vládním prohlášení z 11.5.1945, jímž byly národní výbory vyzvány ihned započít s potrestáním neslovanských národností. O diferenciaci však už ani slovo. Vládní výzva padla do ovzduší vypjatého protiněmeckého nacionalismu. V podmínkách, kdy neexi16 [pageend18]Zpravodaj 9/95 stoval zákonný rámec pro její provádění, byla dána volnost nejen pro výstřelky vzešlé z emocí, nýbrž i různým živlům. U části lidí, a taková se najde vždycky, Češi a Slováci nejsou výjimkou, vznikl dojem, že brutalita proti německým civilistům je beztrestná, právně nepostižitelná. A pak už záleželo jen na konkrétních lidech. Na jejich charakteru, zkoušeném a trénovaném za vlády hákového kříže. Prvním krokem vůči Němcům bylo stanovení podmínek jejich omezeného pohybu na veřejnosti. Ústřední směrnice neexistovala, proto se vyhlášky místních úřadů lišily. Dalším opatřením bylo soustřeďování německého obyvatelstva do táborů. Mělo denacifikační záměr, ale bez právní normy byli zavíráni i lidé, jejichž jediným prohřeškem bylo, že se narodili jako Němci. Tábory se často zřizovaly za naprosto nedostatečných materiálních a hygienických podmínek. "Řešení" německého problému se v prvních dnech ujímaly zejména tzv. Revoluční gardy a bezpečnostní složky za brutálního násilí. Za hromadných poprav bylo např. v Moštěnici u Přerova 18.6. zavražděno 265 civilistů, znám je pochod smrti 30'000 brněnských Němců, podobné svévolné akty brutality se však konaly i v Jihlavě, Chomutově, Teplicích v Čechách a Krnově. Podle posledních výzkumů ztratilo při tom život na 24'000 lidí. Německé prameny hovoří o až 250'000 obětech, zahrnují však i sudetské Němce zahynulé na různých světových bojištích. Trvalo dost dlouho, než vláda dostala poměry v pohraničí pod kontrolu a ani po dvou létech se to plně nepodařilo. Směrnice o odsunu vydala vláda až v prosinci 1945. Časově se "divoký odsun" vklínil mezi květen 1945 a rozhodnutí Postupimské konference z 17.7.45. Beneš získal sice již v r. 1943 příslib britské a americké vlády a souhlas sovětské s transferem, u západních mocností však brzy sílily výhrady, nakonec jej ale Stalin přece jen prosadil. V postupimském rozhodnutí se mimo jiné praví: .... německý lid počal pykat za strašlivé zločiny, jichž se dopustil pod vedením lidí, které v době jejich úspěchů podporoval a slepě poslouchal... Konference dospěla k této dohodě o odsunu Němců z Polska, Československa a Maďarska. Tři vlády uznávají po projednání otázky ze všech aspektů, že musí dojít k odsunu německého obyvatelstva nebo jeho částí z Polska, Československa a Maďarska do Německa. Souhlasí s tím, že jakýkoli odsun se musí provádět organisovaně a humánním způsobem. Teprve od druhé poloviny května se postupně začaly vydávat příslušné normy, které však popíraly princip presumpce neviny. Žadatel o vynětí z jejich účinnosti musel dokazovat, že se neprovinil. O žádostech nerozhodovaly soudy, zpravidla jen místní orgány nebo vnitro. Organisovaný odsun se začal provádět - pod dozorem Spojenecké kontrolní rady - v lednu 1946. Z ČSR bylo do té doby vyhnáno na 700'000 lidí, v rámci organisovaného odsunu na 2'246'000 a dodatečně ještě na 80 000, z toho na 786'000 osob do sovětské okupační zóny. Koncem roku 1948 žilo na území ČSR asi 185'000 lidí německé národnosti, z nich se ale ještě později mnozí odstěhovali, opět většinou do SRN. (Zkráceno z Lidových novin) Svízelná cesta k dobrání se historické pravdy «Dějiny zemí Koruny české» (díl II., str. 252 a nn) líčí situaci po květnu: Velice nepříznivě se vyvíjela situace v oblasti lidských a občanských práv... Československou politiku ovládla atmosféra strachu a podezíravosti... V plné míře se revoluční bezpráví projevilo ve vztahu k národnostním menšinám. Stabilita poválečného Československa měla být zajištěna nejen zjednodušením jeho politické scény, ale také jeho národnostního složení. Se souhlasem prakticky celé naší politické representace bylo rozhodnuto zbavit se neslovanských menšin.... S «řešením» národnostního problému se začalo bezprostředně po osvobození a tato kapitola našich moderních dějin patří mezi ty ne- smutnější. 17 [pageend19]Zpravodaj 9/95 Němci a Maďaři se dostali v Československu do postavení bezprávné skupiny obyvatel. Jejich majetek byl zabaven a dán pod tzv. «národní správu», byla jim konfiskována zemědělská půda. Byli zbavení státního občanství a tím i jakékoli právní ochrany. Vlna poválečného nacionalismu, které se ani jedna z politických stran nedokázala účinně postavit, plodila za této situace množství krutostí a nelidských aktů odvety. Pro ilustraci uveďme část výpovědi sociálního demokrata, antifašisty Aloise Ulmana o událostech v Ústí nad Labem na konci července 1945. Ulmanova výpověď byla pořízena bezprostředně po jeho odsunu americkými okupačními úřady v Německu: "Když v 15:00 hodin skončila pracovní doba a především zaměstnanci firmy Schicht museli jít domů přes labské mosty, řádily v blízkosti tržního náměstí nejdivočejší tlupy. Házely ženy s dětskými kočárky do Labe, a ty se staly terči pro vojáky, kteří stříleli na ženy tak dlouho, až z proudu již nevypluly. Také do vodního rezervoáru na tržním náměstí házeli Němce, a sotva se vynořili, tyčemi je stlačovali pod hladinu. Teprve kolem 17 hodiny se ukázalo několik ruských důstojníků, kteří se snažili vyklidit ulice... Večer 31. července byli mrtví sneseni na tři sběrná místa a odvezeni nákladními auty. Na těchto třech místech se napočítalo na 400 mrtvých." Postup vůči menšinám vyvolával kritickou reakci se strany západních spojenců... V srpnu 1945 bylo ukončeno období divokého odsunu, v jehož průběhu byli Němci vyháněni ze svých domovů nejkrutějším způsobem. Diferencovaný pohled z jiných pramenů. Tento den vybuchl muniční sklad v Krásném Březně. Podle jedněch se jednalo o sabotážni akt tzv. «wehrwolfíi » (nacističtí záškodníci působící po porážce Německa v našem pohraničí), jiní vidí příčinu v náhodě. Ředitel ústeckého archivu VI. Kaiser připouští pravděpodobnost třetí varianty, že se totiž jednalo o inscenovanou českou provokaci vůči Němcům. Opírá se o zjištění, že masakr vznikl naráz na několika místech - na mostě přes Labe, před nádražím a na náměstí dokonce již několik minut před výbuchem, odkud nebylo k muničnímu skladu vůbec vidět. Podle některých svědectví byli Němci ze smíšených manželství varováni, aby toho dne nevy- cházeli.Němci hovoří až o 2000 mrtvých, Kaiser však zjistil v archivních dokladech 43 obětí, je však toho názoru, že ve skutečnosti se jejich počet pohyboval od 60 do 70, nejvýše dosáhl stovky., což je podle jeho vyjádření mnohem méně, než při podobných excesech, k nimž v tomto roce v Československu došlo. M.D. Pan dr. Švestka z Esslingen/Zü se ptá, z jakých podivných pramenů čerpá T. Krystlík ve svém článku «Z pod okapu do deště» v č. 7/8, když píše o desetitisících, či statisících obětí odsunu. To by přece musely na našem území existovat hromadné hroby a takový masakr by u nás i v zahraničí sotva zůstal bez povšimnutí? K takovým číslům obětí dospěli leda nacisti popravami v Čechách, utýráním a masovými exekucemi v koncentračních táborech. Dále: jak pisatel ví, že odsun Němců z Polska byl provázen "nesrovnatelně menším počtem obětí než u nás". Podivuje se, jak může Zpravodaj otisknout tyto nezodpovědné a neověřené údaje. Kociánův článek a přetisk zprávy o ústeckém masakru Vám snad dají vysvětlení ke vzniku různých čísel. Úřední dokumentace z té doby chybí a proto má každý nárok na svou pravdu. Neblahý průběh divokého odsunu měl za důsledek, že jsme byli tenkrát, co se odsunu týče, postavenijaksi pod kuratelu spojenecké dozorčí komise. Doma byly tyto informace potlačovány a mluvit o nich bylo svým způsobem nebezpečné. Malou ilustraci poskytne přetištěná vy18 [pageend20]Zpravodaj 9/95 hláška z Frýdku. Zajímáte-H se o podrobnosti, přečtěte si, co k tomu napsal P. Fitter, který chtěl - ve své funkci vládního pověřence - mírnit alespoň teror proti dětem. Bylo mu vtom z vládních míst všemožně bráněno. Četba jeho pamětí z té doby nahání každému jen trochu vnímavému člověku hrůzu, lítost a niterný odpor. Metody nehumánního útlaku byly však uplatňovány i proti příslušníkům vlastního národa. Ethicky nejodporněji působilo napodobování Němci zavedené žluté židovské hvězdy s nápisem «JUDE», které jsme převzali ve formě bílých pásek s písmenem «N». Myslím si, pane doktore, že dnešní sestava rubriky ke vztahů Čechů a Němců Vám dává představu o principu naší redakční politiky. Chceme dát čtenáři co nejpestřejší názorovou paletu a vyprovokovat Vám podobné kritické čtenáře k věcné oponentuře. Na právech jsem poslouchal pana profesora Vratislava Buška, který přednášel před nabitým auditoriem maximem své brilantní myšlenky. Často opakoval, že nejstrašnější tvor, s kterým se můžeme setkat, je «homo unius íibri». . Člověk, který přečetl jen jednu knihu, na jejímž jediném obsahu staví své životní přesvědčení, je opravdovým nebezpečím civiiisace. Proto se snažíme našim čtenářům předkládat i protichůdné názory, jak si naše zanícení pro pluralitu žádá. S pozdravem Váš redaktor. Humanita a spravedlnost nebyly přípustné OKRESNÍ NÁRODNÍ VÝBOR VE FRÝDKU Ve Frýdku, dne 7. srpna 1945 Vyhláška Okresní národní výbor ve Frýdku upozorňuje všechno občanstvo, že jakékoli intervence ve prospěch Němců jsou přísně za kázány. Neuposlechnutí tohoto zákazu bude potrestáno podle článku III. Organisačního zákona peněžitou pokutou do 5 000 K nebo vězením do 14 dnů. Za okresní národní výbor Dr. MIR. HOUŠKA v.r. Ing. VL. CHAMRÁD v.r. _________práv, referent________________________________________________________ předseda___________ Blízko Curychu žije pan Huber, jehož švýcarští prarodičové emigrovali do Čech. Poněvadž rodina mluvila německy, byli v květnu 1945 zatčeni a umístěni v pracovním táboře. Po spravedlivé odplatě prahnoucí Revoluční gardy jim nedovolily spojit se se švýcarským kon- sulem. Teprve po třech měsících se jim podařilo propašovat zprávu pro konsulát a byli propuštěni. Zavilá revoluční omezenost způsobila, že také s některými německými židy, vrátivšími se z koncentráku do svého domova v ČSR, se zacházelo jako s nepřátelským živlem. Museli vyměnit hvězdu za bílou pásku. Hranice pro potrestání nevedla mezi národy, ve jménu boje proti nacistům byla svévolně položena mezi jazykové rozdíly. Ze Slovenska Skláníme se před oběťmi rasismu V Žiaru nad Hronom surově zbila skupina tamních skinheadů osmnáctiletého Mária Gorala a pak jej zapálila. Chlapec na následky tohoto nevyprovokovaného vražedného útoku zemřel. Pohřbu se zúčastnili ministři kultury a životního prostředí. 19 [pageend21]Zpravodaj 9/95 Mečiar "bude přísnější" k hlavě státu. Titulek v LN z 21.8.95 s Mečiarovým výrokem President SR M. Kováč prohlásil po svém návratu z USA, že v této zemi převládá mínění, že Slovenská republika již nedrží krok v otázkách budování demokracie a provádění reforem s Polskem, Madarskem a Českou republikou: "Mám velmi nepříjemnou úlohu, informovat o tom předsedu vlády a politické představitele... Cítil jsem se velice trapně." Informace byla mimořádně úspěšná, ihned se našel viník. Podle HZDS je to důkazem toho, že president měl již dříve bezodkladně odstoupit. Stal se «samozvaným presidentem», který setrváváním ve funkci poškozuje dobré jméno Slovenska v zahraničí a na jeho postoj doplácejí všichni občané. Na výzvu, aby se premiér a president sešli v televizním dialogu, odpověděl VI. Mečiar v dobré boxerské manýře: "Vy už nechcete, aby pan president potom už nebyl presidentem"? Vl. Mišauer Západ upozorňuje Mečia ra na důsledky jeho politiky. Během posledních několika týdnů se stává Slovensko již zcela zřetelným cílem diplomatické aktivity západních zemí, která má upozornit bratislavské vládní kruhy na nebezpečný odklon od procesu změn, které jsou nezbytné pro přijetí Slovenska do mezinárodních demokratických struktur. Nejnovějším potvrzením tohoto trendu je neočekávané setkání amerického velvyslance v Bratislavě Theodora Russella s předsedou parlamentu Ivanem Gašparovičem z lé.srpna. O průběhu setkání, které trvalo bezmála dvě hodiny, neřekl předseda slovenského parlamentu ani slovo. Velvyslanec USA byl při odchodu také zdrženlivý. Rozhovor označil za "pouhé soukromé, přátelské a pracovní setkání'. Pozorovatelé se však jednoznačně shodují v tom, že rozhovor mezi čtyřma očima nebyl pro předsedu ničím příjemným. Tuto domněnku potvrzuje nedávný obsah podobného rozhovoru, který absolvoval šéf slovenské diplomacie Juraj šenk s velvyslancem Velké Británie Petrem Harbornem, jehož přepis se v rozporu se všemi zvyklostmi objevil na stránkách slovenského tisku. Podle něj britský velvyslanec důrazně upozornil ministra zahraničí Mečiarova kabinetu, že způsob, jakým vládní koalice postupuje např. vůči presidentovi, je " v zemích EU i v USA nepředstavitelný"a dodal, že by mohl ohrozit integraci Slovenska do NATO a EU. Harborn se také zajímal o nezvykle bohatou frekvenci návštěv mezi Moskvou a Bratislavou. K vnitropolitickému vývoji na Slovensku se v témže týdnu vyjádřil i americký deník The New York Times, který uvedl, že Vladimír Mečiar zatlačil Slovensko zpomalením privatizace, znovu zavedením státního dirigismu a nasazením náhubku médiím zpět do autoritativního režimu. Podobným způsobem komentoval dění na Slovensku i předseda zahraničního výboru amerického senátu Jesse Helms, který patří k nejvlivnějším mužům americké zahraniční politiky. Týž den pronikla na veřejnost informace, že USA doručily ministerstvu zahraničí SR odpověď na nótu, kterou se slovenská vládní místa dotazovala, zda interpretace setkání presidenta Michala Kováče s některými představiteli administrativy USA znamená změnu postoje americké vlády ke Slovensku. Autor je dopisovatelem Lidových novin v Bratislavě Gen. A. Lorenc obviněn i na Slovensku. Proti poslednímu šéfovi tajné policie v komunistickém Československu vznesl bratislavský policejní vyšetřovatel obvinění ze zneužití pravomoci veřejného činitele a spolupachatelství při dalších trestných činech. Musel k tomu prostudovat spis o dvacetitisících stránkách. Lorenc byl již odsouzen českým soudem, před nastoupením trestu však uprchl na Slovensko. 20 [pageend22]Zpravodaj 9/95 Osoby a osobnosti Před sto lety se narodil význačný politik druhého exilu a pokvětnové republiky dr. Hubert Ripka. Bez vlastního zavinění v r. 1948 prohrál svůj politický boj a s ním ztroskotala i demokracie v Československu. I I I I I I I I I I I I I I I I I l-t-H I I I I I I J. Šinágl Who is who „Kdo je kdo“ je organizace založená v roce 1848 v Anglii. Vydává každoročně lexikon se seznamem a stručným popisem osobností, které v současné době vykonávají záslužnou činnost pro společnost v různých oblastech. Jsou to lidé skromní, o kterých často ani nevíme, že žijí mezi námi. Mluví za ně jejich práce. V roce 1899 byla „WHO IS WHO“ založena v USA, v roce 1906 v Austrálii a po II. světové válce ve většině evropských zemí. V nejnovějším vydání z roku 1994, v části „INTERNATIONAL WHO IS WHO IN MUSIC“ najdete na straně 786 i jméno paní Nadá Paetzold Hrdličková, žijící v Lucernu. Nechci zde vyjmenovávat všechny její zásluhy - mohlo by mě to býti vytknuto - , ale snad mi jich paní Nadá pár dovolí: 1977 založení HARPH DUO OF SWITZERLAND, kde vystupuje společně se svojí dcerou Hanou Vihan-Paetzold. 1982 založení CHILDRENS HARPH ENSAMBLE OF LUZERN. 1987 založení ADULT HARPH ENSEMBLE. 1989 založení FIRST HARPH SCHOOL OF SWITZERLAND, kde působí jako učitelka i ředitelka. Mimo to je i členkou mnoha švýcarských a mezinárodních hudebních organizací škol a spolků. Její jméno jev tomto lexikonu uváděno již od roku 1978. Se svým dětským harfovým sborem, který je světovou ojedinělostí - při plném obsazení hraje 36 dětí - procestovala spolu s dcerou mnoho zemí. S velikým úspěchem navštívil sbor i dvakrát Českou republiku, v roce 1990 a v roce 1994. Natáčí pro televizi, koncertuje po celé Evropě a při tom všem ještě stačí vyučovat hře na harfu - v současné době - 30 dětí a 6 dospělých. V jejích stopách jde - a velice úspěšně - dcera Hana Vihan-Paetzoldová. Už i vnučka Jitka Vihanová začíná slavit úspěchy ve hře na harfu. Nadá je nositelkou mnoha mezinárodních vyznamenání. V dubnu 1994 obdržela vyznamenání od University Cambridge „INTERNATIONALER ORDER OF MERIT“ a v listopadu od americké organizace ABI - American Biographical Institute - vyznamenání jako Žena roku - „WOMEN OF THE YEAR 1994“. Jsme hrdi, že Nadá Paetzold-Hrdličková, její maminka Marie Hrdličková a dcera Hana Vihan-Paetzold jsou členkami SOKOLA Lucem. Sestra Nadá Paetzold Hrdličková je činná v Sokole již od svých tří let, kdy už ji maminka brávala sebou do cvičení. Její maminka je členkou Sokola již od svých 13ti let (od roku 1924) - její první cvičitelkou byla v SOKOLE Královice u Plzně sestra Miluše Kapsová, osobní ošetřovatelka prezidentů T. G. Masaryka a E. Beneše. Milá sestro Nado, ke Tvým 60. narozeninám Ti všichni lucemští Sokolové přejí vše nejlepší, pevné zdraví, hodně sil a mnoho zdaru. Ať i nadále struny Tvého života krásně zní! 21 [pageend23]Zpravodaj 9/95 20.8. zemřeI v Praze spisovatel, scenárista a publicista Vladimír Škutina Příslušník krajanské obce ve Švýcarsku zesnul po delší nemoci ve věku 64 let. Po studiu dramaturgie na FÁMU absolvoval ještě na filosofické fakultě KU, obor psychologie. Po vzniku Čs. televize pracoval jako externí scenárista. V létech 1962 - 3 byl vězněn za trestný čin hanobení hlavy státu, což mu dalo látku pro jeho nejznámějši knihu «Presidentův vězeň». Za Pražského jara byl redaktorem v televizi, jeho pořady «Co vy na to, pane Werichu?» nabyly velké popularity .V období normalizace si odsloužil další čtyři roky ve vězení, aby pak směl pracovat jako kameník v Příbrami. Podepsal «Chartu 77» a v r. 1978 jsme jej i s rodinou pozdravili ve Švýcarsku. Zde byl činný jako literát a publicista spolupracující též s RFE a Hlasem Ameriky. Po svém návratu do vlasti v prosinci 1989 se stal volebním leadrem Československé strany socialistické a kandidoval s ní neúspěšně do Federálního shromáždění. «Jak se zápasí S rakovinou». Zpravodaj dostal v květnu od V. Škutiny rukopis pod tímto názvem. Možná opustil jako poslední jeho psací stůl. Vypráví, jak to bylo, když se o své nemoci dozvěděl, proklamoval svou víru, že mu doktoři vyřezali všechno, co ohrožovalo jeho plány do konce tohoto století a co odložil na příští tisíciletí. Jako vedoucí myšlenku zvolil slogan své tehdejší současnosti: "Bez vůle, víry a optimismu se s rakovinou zápasit nedá". Myslel na nemoc těla, cílil ale na "mozky určité části emigrace", které jsou napadeny touto chorobou. Diagnostikoval, že ochořelé hlavy jsou nevyléčitelné. Rozdává si to s těmi krajany, kteří "nikdy nepřišli na žádný 28. říjen nebo výročí TGM, kteří nikdy neodebrali žádný exitový časopis či knížku, a kteří se nám i vyhýbali, aby je snad nikdo nezahlédl a neohlásil to husákovsko- jakešovské garnituře. A už tehdy o nás tito rakovinou myšlení postiženíjedinci začali šířit pomluvy..." A pak přišel listopad 1989. Převlek. „Měl jsem v prvních létech dost co k činění v Čechách. Rozprodalo se dva milióny čtyřistatisíc exemplářů mých knížek. Česká televize odvysílala 196 mých pořadů. Podcenil jsem českou závist. Zatím co v českých zemích to lidem nevadilo, v bývalém exilu si na mne začali ukazovat prstem, záviděli, pomlouvali a vtloukali si do moz- kovic předsudky". Jako kandidát do Federálního shromáždění musel mít negativní osvědčení ministerstva vnitra. „ V registru spolupracovníků StB jsem se nenacházel a nenacházím. Pak však vyšel v «Necensurovaných novinách» obskurní seznam i s mým jménem. Zdeně škvo- recké to trvalo přes rok, než se jí omluvili, mně přes dva roky". O tom, že jej někdo do seznamu zapsal, věděl každý, na rozdíl od domova nechtěl v exilu vyvrácení této pomluvy nikdo vzít na vědomí. V druhé části svých úvah se pak kriticky zabývá poměry v republice. Uzavírá zjištěním, že jde všechno k lepšímu a vidí blížit se dobré časy. Kéž by tato jeho vize vyšla podle jeho představ. Red. Právo?! Křivda?! Bezpráví?! - v jednom náručí Václav Benda: Nejde o to mstít se na starcích nebo je dokonce posadit do vězení. Jde o to pojmenovat pravdu Už dlouho nevyvolal politický krok Václava Havla tolik vzrušených polemik jako toto udělení milosti... Marta Chadimová podala v červnu stížnost, kde mj. poukazuje na předpojatost soudce Michala Hodouška. Napsala, že je nepřípustné, aby ji soudil člověk, který ještě v srpnu 1988 odsoudil disidenta Mráze k nepodmíněnému trestu odnětí svobody za spáchání trestného činu opuštění republiky. Dále uvedla, že v dřívější době byl v kontaktu s StB, která ji pronásledovala. Vrchní senát jí odpověděl, že kontakt s StB je pojem příliš široký, a že orgány činné v trestním řízení si musejí navzájem pomáhat při plnění úkolů. 22 [pageend24]Zpravodaj 9/95 Stručně řečeno, soudce Hodoušek sice odsoudil disidenta, ale v souladu s tehdejším zákonem. Státní bezpečnost byla jako zločinecká organisace po listopadu zrušena, což se dělo rovněž podle zákona. Je zákon jako zákon? V tomto omylu žili v třicátých a čtyřicátých letech milióny Němců, když - ve shodě se zákonem - diskriminovali své židovské spoluobčany. Nicméně norimberský soud nám jednou provždy řekl, že ne vše, co je zákonné, musí mít i mravní oprávnění... To, co Angličané nazývají common sense a Češi zdravý rozum, užil Havel, ať už si o něm myslí každý, co chce. (Zkráceno z LN) Presidentova milost Martě Chadimové - nevíra ve spravedlivého soudce. Udělení milosti ještě neznamená, že Chadimová je nevinná. Ministr spravedlnosti namítá, že president tak projevil nevíru ve schopnosti a demokratičnost soudnictví. Ministr ovšem musí hájit stavovskou čest. Nemůže připustit, že by jeho resort pochybil, že se loudá, a že v něm mohou působit nejrůznější vazby. President sice prohlásil, že jde o špatnou práci jednoho konkrétního soudu, ale nic bych za to nedal, že to myslel obecněji. Soudům se totiž zalíbilo v nedotknutelnosti. Václav Havel dal najevo, že i soudci jsou jen lidé, a že si nezávislost soudnictví nelze plést s bohorovností. L. Vencálek, Svob. Slovo, (výtah) Co řekl předseda senátu soudící M. Chadimovou: "Je to, nerad to říkám, naprosto zásadní porušení základních demokratických principů." Pokusil se též desauvovat presidenta poukazem na to, že V. Havel "osobně" znal jejího manžela . To by se mu tak líbilo, aby členové disentu byli vyloučeni z možnosti být omilostněni. Neuvěřitelné, jak pokrytecky nestoudně se soudce dokáže ohánět demokracií, když ještě v době názorových změn, vyvolaných v celém světě perestrojkou, nemístně tvrdě vykonával třídníprávo, navíc v rozporu s Chartou lidských práv a svobod. Bendův úřad přešetřuje i události ze srpna 1969. Během demonstrací k prvému výročí okupace bylo v Praze a Bmě pět osob zabito a mnoho zatčeno. Úřad je v důkazní nouzi a hledá svědky, kteří by byli schopni identifikovat účastníky těchto událostí. JUDr Roman Prosa Informace pro navrátilce (pokračování z minulého čísla) III. Celní odbavení dovezeného majetku Informace ministerstva financí České republiky a generálního ředitelství cel. Tuto problematiku upravuje vyhl. 93/93 Sb. o osvobození zboží od dovozního cla a § 43 zák. 588/92 Sb. o dani z přidané hodnoty (zboží je osvobozeno od daně, pokud se na ně vztahuje osvobození od cla), v znění pozdějších předpisů. Osobní majetek fysických osob (krajanů) dovážený při jejich přestěhování z trvalého bydliště v zahraničí do České republiky je osvobozen z dovozního cla. Návazně na to je majetek osvobozen i od daně z přidané hodnoty (DHP). Ten kdo se stěhuje do ČR (deklarant), nebo jeho zástupce musí předložit celnímu úřadu dvojmo vyhotovený seznam předmětného zboží. Osvobození je možno přiznat při splnění těchto podmínek: 1. Osobní majetek byl ve vlastnictví deklaranta (v mimořádných případech může úřad povolit výjimku) v zahraničí užíván nejméně šest měsíců přede dnem, ke kterému deklarant ukončil svůj pobyt v zahraničí (lhůta se netýká zboží osobní spotřeby). 2. V místě nového bydliště v ČR bude přestěhovaný majetek sloužit ke stejnému účelu. 3. Deklarant měl trvalé bydliště v zahraničí nepřetržitě po dobu delší než 12 měsíců. Tato lhůta může být zkrácena, je-li zřejmé, že deklarant měl v úmyslu mít trvalé bydliště v zahraničí nepřetržitě po dobu nejméně 12 měsíců. 23 [pageend25]Zpravodaj 9/95 4. Pokud deklarant ve lhůtě kratší než 12 měsíců od přijetí celního prohlášení přestěhovaný majetek pronajme, půjčí, zastaví, postoupí za úplatu nebo bezúplatně, musí o tom informovat celní úřad, který vyměří a vybere dodatečné clo a daň. Osvobození od cla a daně se nevztahuje na dovážené alkoholické výrobky, silniční motorová vozidla (jiná než osobní automobily) a na zboží, které je určeno k použití při výkonu povolání (s výjimkou přenosných mechanických a jiných přístrojů). Čas přestěhování. Osobní majetek může být přestěhován najednou nebo postupně. Celní úřad přizná osvobození od cla a daně na osobní majetek, který byl přestěhován až do 12 měsíců ode dne udělení povolení ktrvalému pobytu. Osvobození od dovozního cla i daně na přestěhovaný majetek může být přiznáno i před udělením povolení k trvalému pobytu v ČR, bude-li toto povolení uděleno do šesti měsíců po dopraven! osobního majetku do ČR. Trvalé bydliště si občan ČR založí v ČR v místě podle svého uvážení a toto založení oznámí příslušnému obecnímu úřadu. Své přístřeší si však musí obstarat vlastními silami (např. nájemní či podnájemní smlouvou, resp. ve vlastní nemovitosti. Celní zajištění. Převoz stěhovaného majetku musí být do konečného rozhodnutí o osvobození dovozu od cla na trase od hranice ČR do místa nového bydliště podle celního zákona celně zajištěn. Toto zajištění možného celního dluhu lze provést bud’ složením celní jistoty (kauce) v penězích, nebo zárukou třetí osoby (např. spediční společností, karnetem TIR dopravní firmy provádějící stěhování). Po konečném rozhodnutí vnitrostátní celnice o celním osvobození stěhovaných věcí se složená kauce složiteli vrátí. Před vlastním stěhováním se zájemcům doporučuje, aby se na podrobnosti informovali u celního úřadu nového bydliště v ČR. Radio Praha Malá meditace Jindra Klímová Letní požár v parlamentu 28.7.1995 Tisíc otázek - ačkoliv se této letní době říká «okurková sezóna» - se nabízí jako témata pro Malé meditace. Tisíc jiných, důležitějších než provokace republikánů s letáky. Ale stalo se, poslanci museli změnit svůj dovolenkový program a já nemohu vynechat téma letního požáru v českém parlamentu. Byl to přece požár! Byli tu žháři, kteří vítězoslavně a spiklenecky zírali jak hoří a pózovali před kamerami. Byli tu rozpačití a leckdy bezradní hasiči. Kdyby poslanec Vik zjistil tu ohromující skutečnost, že představitelé vládní koalice - a v podivném předstihu i nejsilnější strana opozice - potajmu, za zády veřejnosti a proti zájmům státu, přislíbili někomu splnění fantastických snů některých sudetských Němců, tak by mohli být pouhou poslaneckou interpelací vyškrtnuti z politického života. Jenže republikáni nic takového neměli a tak si to bez zábran vymysleli. Sami napsali a pode- psali čelné vládní činitele německého státu. Tajemník Vik objednávku pro tiskárnu na milión kusů podepsal a s tím, že bude-li napaden, ochrání ho poslanecká imunita a s potěšením a rád touhle exhibicí projde. Oheň byl zažehnut, ale podle plánu moc nehořel. Vyšlehl v parlamentu. Ten nehodlal rozhodovat, zda poslanec Jan Vik je vinen či nevinen. Měl rozhodnout, zda mu bude na žádost úřadu vyšetřování hl. města Prahy odebrána imunita. A sněmovna tak rozhodla nadpoloviční většinou přítomných. Přemýšlím o tom, co mi na celé věci vadilo. Především výroky některých poslanců a mezi nimi i střídmého poslance Ortmana z Levého bloku, že letákový tah republikánů prý byl 24 [pageend26]Zpravodaj 9/95 "geniálně vymyšlen" jako zahájení předvolební kampaně. I předseda Svobodných demokratů Jiří Dienstbier připustil, že to bylo "chytře vymyšlené divadlo". Skutečně chytře? Stranické kluby byly zaskočeny republikánskou ofenzívou. Její dravostí, podpořenou komunisty z parlamentních lavic a křiklouny z galerie. Reakce poslanců z jiných stran byla mdlá, vyčerpávala se procedurálními připomínkami a v diskusi k otázkám, o kterých se nemělo jednat. A správně to vystihl poslanec za ODS Andrej Gurič, že přítomnost televizních kamer vyprovokovala exhibici sládkovců. Vzrušené debaty ovládly lavice i kuloáry a sněmovna chvílemi připomínala víc hospodu než zákonodárný sbor. I to ukazuje, jak v parlamentu chybějí osobnosti, jejichž výroky jsou jasné a znějící jak úder do kovu, a na jejichž moudrost se čeká. Kéž by jednou takoví lidé se životními zkušenostmi a zralostí naplnili senát. Sociální demokracie haštěřivě - oproti svým původním prohlášením - nepodpořila návrh na zbavení imunity. Předseda mandátového a imunitního výboru poslanec Čerbák (ODA) sice přednesl doporučující stanoviska výboru vydat Vika ke stíhání, ale doprovodil ho zase zarážejícím komentářem. "Jakýmkoli rozhodnutím budou vytvořeny dva precedenty“, řekl. "Pokud vydáme poslance Vika za tento čin, kde máme záruku, že příště státní moc nevydá jiného poslance za čin méně odpudivý a později za pouhou kritiku vlády? Druhý možný precedens - opět s rizikem pro demokracii - totiž, že jej nevydáme, ale vydáme signál, že tato společnost je ochotna tolerovat tento způsob politického jednání." Rozumíte tomu komentáři? Poslance přece zbavuje imunity sněmovna, žádný státní aparát. A chránit poslance, který se dopustil trestného činu, znamená tolerovat jednání a chování, které si nesmí dovolit žádný občan. Republikánská strana autorství letáků zprvu popřela, ale později zase přece jen připustila. Dodala objednávku opatřenou svým razítkem, vypůjčila si jména Kohl a Waigel pro podpis a nadepsala je „Informace spolkového kabinetu pro vedení sudetoněmeckého landsmanšaftu.“ Když sněmovna vydání poslance Vika do rukou policie odhlasovala, komentoval to předseda republikánů doktor Sládek spokojeně slovy: "Dobré, dobré..." Vida, přece jen se na spáleništi našel zlatý prstýnek: ví se, kdo oheň zapálil. Nezájem o republikánskou stranu klesl na 2,7 procenta. To by byl konec s nadějí na další poslanecká křesla! A podařilo se, že tato strana byla zas po několik dnů na prvních stránkách novin. Možná, že ještě párkrát bude, až půjde o výrok soudu. To je najednou popularity! Jenomže taková je to pochybná, nečistá sláva... Essay Mikrosvět paní Marty Pokračování interview s Martou Kubišovou. Zařazení do našeho časopisu je projev hluboké úcty k příkladné české ženě. V č. 5/95 jsme skončili vyprávěním paní Kubišové o jejím vztahu k zvířatům. Máte pravdu v tom, že náš pořad sledují ti, kteří se ke zvířatům chovají dobře. Ti, kteří by to měli vidět především, ani nevědí, že takový pořad je. Zastřelí psa, podříznou psa, utýrají psa či kočku... Já už se bojím ty dopisy otvírat. Přečtu si je třeba v jedenáct večer a pak nespím do rána. Spousta lidí tednamítne, že neklidný spánek má způsobovat spíš týrání lidí něž týrání zvířat... Pořád si myslím, že na ochranu lidí a zvlášť dětí tu existují nadace a organisace, které to sledují. Osobně znám Bariéry, Dítě v nouzi, Doudův Drop in, sama jsem ve Výboru dobré 25 [pageend27]Zpravodaj 9/95 vůle Olgy Havlové. Vím, že fungují tak, jak mají, a že je na ně spolehnutí. Možná nám chybí organizace sledující ubližování starým lidem, kteří často mívají pekelný život... Já se zvířatům věnuji proto, že to zatím nikdo jiný takhle nedělal. Cítíte se být víc zpěvačkou nebo ochránkyní zvířat? Když mám za sebou třináct hodin před kamerou, říkám si, že to je těžký chlebíček, ale na druhé straně mě těší, že třeba zase pár zvířatům pomohu. Samozřejmě, že jsem i zpěvačka a že mám strach, abych tam někde nenastydla, abych neměla potíže s krkem. Jedno sice vylučuje druhé, ale už dost dlouho se snažím dělat obě věci a zatím to jde. Začala jste s návratem na jeviště a před kameru navštěvovat víc kosmetické a módní salóny? Ne. Tam mě vždycky horko těžko naženou. To mám pokaždé takových řečí a jsem z toho tak nešťastná... Tuhle už to trvalo tři a půl hodiny, hlava furt stejná, nic jsem na tom neviděla, přitom už jsem byla po několika balzámech a přelivech. Pak mě ještě chtěli zastří- hávat. To už jsem nevydržela, zaplatila a mazala. K Vašemu image patří brýle, ale zpíváte většinou bez nich. Proč? Dříve jsem kvůli brýlím trpěla těžkými komplexy, a proto jsem je nenosila. Došlo to tak daleko, že jsem nasedala do jiných tramvají, než jsem měla. Pak jsem si zvykla, ale na jeviště bych s nimi nemohla. Ne kvůli komplexům, ale kvůli trémě. Když si je nedopatřením nesundám, tak zapomenu text. Jsem tak překvapená z toho, že vidím lidi a vidím jim do obličeje, že by se krve ve mně nedořezali. Vždycky jsem zpívala bez brýlí. Člověk si krátkozrakostí vytvoří mikrosvět, v němž je schopný se nestydět, nepřemýšlet, nenechat se ničím rozptýlit. Jstepesimistka, nebo optimistka? Absolutně nepoučitelný a nezadržitelný optimista. Lidi mě většinou berou jako šan- soniérku a vážného člověka a já mám přitom absolutní smysl pro legraci a navíc jsem v celém svém životě nechtěný komik. Úplná kalamitní tutovka z kalamitní planety. Kdybyste se mohla znovu narodit, co byste udělala ve svém životě jinak? Obávám se, že bych šla úplně stejnou cestou. To je to nejhorší poznání sebe samé. Přichytávám se při pocitech naprostého uspokojení i v malérech. Možná jsem příliš ležérní. Takové spojení včelky s volem by bodlo, ale to není můj případ. Chybí mi píle a důslednost. Život mě naučil nebýt puntičkářka. Když se něco nepovede, říkám si zaplať pánbůh, že to je aspoň takhle. Dopředu se dokážu smířit s kazovým béčkem. _____________________Postřehy a jízlivosti_____________________________ Postřehy a jízlivosti Dvojí ceny. § 6 Zákaz diskriminace spotřebitele. Prodávající se nesmí při prodeji výrobků a poskytování služeb chovat v rozporu s dobrými mravy; zejména nesmí žádným způsobem spotřebitele diskriminovat. Zák č. 634/92 o ochraně spotřebitele Mluva zákona celkem jednoznačná, nikde nic o výjimkách podle trvalého bydliště, tak ji také rozuměla Státní obchodní inspekce, která vyhlásila, že počínaje 1. červencem, bude dvojí ceny postihovat vysokými pokutami. Zanedlouho však sdělila, že se podřídí stanovisku ministerstva průmyslu a od svého výkladu odstupuje. Otázka: Smí ministerstvo v právním státě vydávat nařízení odporující slovu a duchu zákona? (Odpovědi řiďte přímo na miláčka národa p. ministra Dlouhého.) 26 [pageend28]Zpravodaj 9/95 ZBYNĚK PETRÁČEK Apartheid po česku Nerovnost se může stát součástí naší politické kultury. Od nynějška to budou mít strážci etnické čistoty jednodušší. Když se před rokem či dvěma objevily v některých restauracích či na koupalištích nápisy „Romům vstup zakázán“ a státní orgány nereagovaly, až příliš to zavánělo rasismem. Letos se majitelům koupališť nabízí lepší šance. Stačí vyvěsit ceduli „Vstup 10 Kč, pro Romy 100 Kč“, a vše bude v pořádku. Proč? Česká obchodní inspekce se rozhodla nepokutovat podnikatele, kteří požadují za tytéž služby dvojí ceny. Do Evropy přes Balkán Jak napsal 13. července list MF Dnes, ředitel inspekce Pavel Čáslavský přistoupil na stanovisko svého nadřízeného orgánu, Ministerstva průmyslu a obchodu: dvojí ceny nelze považovat za diskriminaci. Samozřejmě, že v celém problému nejde o Romy. Jde o to, jak ze západních turistů vydojit co nejvíce peněz. Ale nazývejme věci pravými jmény: ať argumentujeme jakkoliv, dvojí ceny za stejnou veřejnou službu diskriminací jsou, a jednou úředně posvěcená diskriminace se může beztrestně šířit dál. Naši státní úředníci se chtěli zachovat stoprocentně tržně, ale tím si na sebe sami upletli bič. Kdyby řekli, že zazobaní hejlové ze Západu budou platit, až zmodrají, pojmenovali by věc pravým jménem, ale Praha by měla v západním tisku z ostudy kabát. Proto se opřeli o liberální zákon o cenách: cena se sjednává dohodou mezi nakupujícím a prodávajícím, a proto záleží na zákazníkovi, za jakou cenu zboží nakoupí. Taková formulace je skutečně navýsost liberální, má ovšem háček. Z čeho vlastně česká praxe odvozuje výraz „smluvní cena“? Z podstatného jména „smlouva“, nebo ze slovesa „smlouvat“? Pro mnohé jde o nepodstatné detaily, ale právě takové nuance vytvářejí rozdíl mezi západní Evropou a Balkánem. „Smlouva“ stanoví jasné a kontrolovatelné podmínky, „smlouvání“ znamená svévoli - tomu více, tomu méně, podle nálady či sympatií. Ne snad, že by popíralo tržní mechanismus, ale je to trh zvláštního ražení, se kterým se v západní Evropě nesetkáme. Jak poznat zákazníka Všimněme si jedné podstatné věci. Na dohodnutou - rozuměj diskriminační - cenu nepřistupuje podle zákona cizinec, nýbrž „zákazník“. Ale jak ho definovat v praxi? Podle osobních dokladů? Podle jazyka? Podle poznávací značky auta? Podle barvy kůže? Podle obličeje? To už záleží na podnikateli, který má po slovech ředitele Čáslavského zcela volné ruce ke svévoli. Že účtuje cizincům, plešatým, krátkozrakým či Romům více? Že je to diskriminace? Ale jděte! Tak za prvé: není to cizinec, plešatý, krátkozraký nebo Rom, ale zákazník. A za druhé: o tom, zda na dohodnutou cenu přistoupí, se dotyčný rozhoduje zcela svobodně. Odpůrci postihu dvojích cen argumentují prostě: tvrdí, že kontrola tady není možná. Samozřejmě, že skrytá diskriminace se nedá vymýtit, stejně jako prostituce, ale její křiklavé případy postihnout lze. Stojí-li prohlídka hradu v němčině či angličtině dvojnásobek oproti češtině, jde o službu navíc, nikoliv o dvojí cenu za stejný úkon, a tudíž je vše v pořádku. Ale proč má auto s cizí poznávací značkou zaplatit na parkovišti více než domácí, zabere-li stejně místa? A může-li kontrolor v restauraci zjišťovat správné míry, váhy a složení té či oné delikatesy, na což potřebuje odborné vzdělání a příruční laboratoř, jak by si mohl nevšimnout nápisu „Domácí za polovic“ nad výčepem? Kdy přiletí další vlaštovka Dvojí ceny nejsou jediným případem nerovnosti posvěcené shůry. Se svou troškou do mlýna nedávno přišel pražský magistrát. Navrhl, aby se smluvní nájemné v domech patřících městu vyměřovalo podle příjmu nájemníka: bohatší by platili za tentýž byt více než chudší. 27 [pageend29]Zpravodaj 9/95 Zmíněné případy nevyvolaly žádnou odezvu ve veřejnosti, a tak můžeme čekat další vlaštovky. Tento apartheid po česku, ať už mu říkáme diskriminace cizích, nebo sleva pro domácí, by se mohl stát součástí naší politické kultury. Petr Zavoral Jak jsem se stal boháčem Jestli hádáte, že jsem vyhrál v televizním Bingu, ve Sportce nebo v Tutovce, že jsem zrestituoval milionový majetek či „podnikal“ v podvodech s LTO, hádáte špatně. Dokonce ani nepokouším hrací automaty, nýbrž denně docházím do práce a měsíc co měsíc nedočkavě vyhlížím termín výplaty podobně jako většina z vás. A přesto jsem se bez vlastního přičinění vypracoval v zazobance. Alespoň v očích dnes již zahraniční společnosti Interhotel Tatry, která ústy své generální ředitelky Zuzany Šedivé pro ČTK uvedla, že klientela z České republiky bude muset v letošní turistické sezóně čítat ve Vysokých Tatrách s cenami o 20 % vyššími než občané Slovenska. Vyrovná se tím prý zvýhodnění Čechů oproti Slovákům v důsledku kursovní odchylky české a slovenské koruny. Není tomu tak dávno, co jsem na tomto místě horlil proti praktikám některých českých „turistických podnikatelů“ ožebračovat prostřednictvím dvojích sazeb za služby nechutně zámožné návštěvníky ze Západu. A hle - ještě mi pero ani nestačilo oschnout, a již jsem sám označen byznysmany Mečiarovy země za jednoho z nich. Stačí neprozřetelně utrousit v Tatrách české slovo a hned mám na krku dvacetiprocentní přirážku za to, že jsem Čehún. Nech sa páči. Jsem zmaten z toho, s jakou rychlostí mě společnost Interhotel Tatry postrčila do Evropy. Nevím však, mám-li být pyšný na to, že jsem jistou tatranskou úřednicí vhozen do stejného pytle s imperialistickými bohatci, nebo zda se mám znepokojovat, že se snad nad česko-slovenskou hranicí vznáší přízrak nové železné opony. Zatím ještě existuje lék proti chamtivému slovenskému neosocialismu. Recept na něj lze vyčíst ze závěru prohlášení paní Šedivé, kde se praví, že po jisté době útlumu zájmu Čechů o pobyt ve Vysokých Tatrách vykazuje tento opět stoupající tendenci. Kdyby však čeští „západáci“ strávili letošní dovolenou namísto ve Vysokých Tatrách někde mezi Šumavou a Máchovým jezerem, třeba by slovenští přátelé nad pohárikom borovičky rychle přišli k rozumu a vrátili nás z líbivé pozice zámožných cizinců tam, kam ve skutečnosti patříme. Teď už víme, kdo jsme. Nedalo nám to a přeložili jsme stať zmíněnou v recenzi ke knize «Praha, (ne)jen pro ženy» (Zpravodaj č 6/95) Kristině Rohrbein Malá psychologie českého manžela Jakou úlohu mají manželé a otcové v českých rodinách, když už se nepodílejí ani na vedení domácnosti ani výchově dětí? Odpověď zní: Žádnou. ...Čeští manželé mají podle mého zjištění často status jen trpěného podnájemníka, o kterého se v podstatě nikdo nezajímá. Když už vůbec, dá se jim - podle staré české ženské moudrosti - včas jídlo na stůl. "Nakrm tu bestii, (ať tě nechá na pokoji)!" Když navštívím jednu svou českou přítelkyni, která mimochodem nese dík svému svobodnému povolání nejméně 80% rodinného rozpočtu, zavře ze všeho nejdříve dveře od pokoje svého muže. "To není opravdu potřeba, aby někdo viděl, jak to tu vypadá!" komentuje svůj počin. Ona sama vstupuje do této místnosti jen jednou v roce, když tam o vánocích ukládá na šatník krabici se zásobou vánočního pečiva. Téměř je člověku toho chlápka líto. "Vlastně je tu opravdu útulno jen tehdy, když ten můj není doma", řekla mi uvolněně jednou jedna známá, samozřejmě pracující a matka dvou dcer. Jiný manželský pár, jediný ze zná- 28 [pageend30]Zpravodaj 9/95 Vyhrál jste naši soutěž "hospodyně v domácnosti"! mých, ve kterém to jak se zdá jakž takž klape, vyřešila problém radikálně: Manžel si podržel v bytě svých rodičů svůj mládenecký pokoj: Tam si může dělat binec, jaký se mu zachce. Zůstává otázka: Co se vlastně tváří v tvář takové ostentativní lhostejnosti v mužských srdcích děje? Jednak se jim přirozeně prima daří - mohou si tito čeští mužové dovolit téměř všechno, čeho se jim zachce, mají poměrně hodně volného času, ve kterém mohou holdovat těm nejprapodivnějším koníčkům, v případě rozvodu jim nehrozí prakticky žádné risiko. Na druhé straně se musí cítit nějak hloupě a přebytečně, což je přirozeně žene do hospody, nebo do náručí jiných žen a doslova nutí ze sebe vydat ještě více machoismu. Což ženy ještě více utvrzuje v úsudku, co je to za extrémně přebytečná stvoření. Přitom většina českých žen touží po "správným mužským", jakého by mohly obdivovat. Bohužel však selhávají muži v očích svých žen nejen v soukromí - mýtus jejich důležitosti v zaměstnání utrpěl rovněž. Konečně chodí podstatná část žen také do práce. Oproti svým západním kolegyním, které často žijí v představě o hrdinském úsilí svých manželů, které ze sebe v zaměstnání vydávají, utrpěla tato představa u českých žen značným úbytkem. Vědí, jak to tam chodí. "Nám je přece jasné, že jsme mnohem učinlivější než muži", řekla mi jednou má přítelkyně, "ale přesto sníme o chytrém, úspěšném a pečujícím manželovi, který v každém okamžiku ví, co se má dít". Poněvadž toto přání je ve vlastním životě nerealizovatelné, je přenášeno na dospívající dcery. Ty jsou pevně přesvědčeny, že jejich nastávající bude zcela jiný než jejich papínek. A v osmnácti se provdají za svého prince z pohádky, aby ve dvaceti seděly se svým dítkem samy doma a telefonovaly své matce: "Mami, mohla bys mi pomoci? Honza zase už trčí s kamarády v hospodě." Nejspíš příprava na novou frakci či rafinovaná předvolební taktika? V Podsedi- cích mají sociální demokraté starostu. Ký div, že se tam na besedě s občany sešli vysocí straničtí zástupci. Předpokládáme-li, že se o společném postupu napřed dohodli, vyvolalo jejich počínání dohady o zcela unikátních plánech ČSSD pro předvolební boj. Poslanec a člen rozpočtového výboru sněmovny Josef Wagner tam jednu ubalil hezky plochou rukou na tvář svému stranicky nadřízenému poslanci Václavu Grulichovi, otočil se, upadl a spěšně opustil jednání. Obšťastněný je volebním leadrem ČSSD pro jihomoravský kraj. O úspěšném zahájení předvolebního boje neprodleně podal zprávu jiný přítomný příslušník pražské stranické elity. Nechce však být jmenován, poněvadž se obává případných následků. Poslanec Wagner je prý známý divoch. Upálí se. Oznámil ostravský občan Josef Fojtík v otevřeném dopise sdělovacím prostředkům, pokud mu úřady okamžitě nesníží nájem za čtyřpokojový byt. "V roce 1990jsem platil sedmdesát korun měsíčně, dnes je to téměř desetkrát tolik. Náš sladký mateřský jazyk se stále dotváří. Vzpomínám si, jak v roce 1939 - byla to doba jazykového purismu - jsem poprvé slyšel tehdy uměle vytvořený pojem «dálnice». Ošíval jsem se tenkrát při jeho použití, dnes je nám jako by tu dálnice byla odjakživa. Jak jsem si bahnil po letech abstinence styku s domovem s mně neznámou vazbou «nic moc», které od Pražáků slyšíš pomalu v každé druhé větě v nejrůznějších a nejnemožnějších spojeních. Zapochyboval jsem, že moderní čeština akceptovala «ženistku» jako označení pro militantní 29 [pageend31]Zpravodaj 9/95 feministku. Co teď ale řeknete «harašení», když se mluví o sexuálním obtěžování (harassment)? Jiří Stránský z LN zpravuje o jeho aplikaci v rozhovoru vyslechnutém v tramvaji: "Nevím co s tím, člověče. Žena mi sdělila, že napříště se budeme milovat, jen když to bude chtít ona. Jinak je to harašení. Dosud nám to tak klapalo. Ted ta blbost o harašení a všechno je v pytli". Ze světa kultury Autorské čtení a výstava v Galerii Nievergelt 28.9. až 21. 10. 1995 Vernisáž s koncertem se koná 28. září v 19.30 hodin. Helena Aeschbacher-Sinecká a Irena Brežná předčítají v pondělí 16.10. vl9.30 hodin. Rozhovory vedené A. Bännigerem 19.10. v 19.30 hodin. Jindřich Lion, (Vídeň) Krvavá komedie Jak se dalo očekávat, tvořilo hlavní náplň letošních vídeňských Festwochen 50. výročí konce 2. světové války. Odráželo se to ve výběru divadelních her i koncertních skladeb, které měly z velké části vztah k událostem před 50 lety. Jednou z nejzajímavějších her tohoto druhu byla krvavá komedie, jak ji označovali v programech, nesoucí název Otec. Je to dramatizace vzpomínek syna někdejšího Hitlerova zástupce v Generalguvemementu Polsko Hanse Franka. Mladý Niklas Frank v ní s pomocí původních dokladů, soukromých fotografií, zvukových nahrávek a filmových záběrů účtuje s válečnou činností svého otce, který patřil k nej obávanějším a nejkrutějším nacistickým funkcionářům Třetí říše. Byl popraven v Norimberku v roce 1946. Niklase Franka jsem poznal osobně před několika lety při představování knihy, jejíž autor Peter Sichrovsky pohovořil s - tehdy samozřejmě už dospělými - dětmi pohlavárů tisícileté říše, aby přišel na kloub nelidskému jednání jejich kdysi všemocných předků, kteří způsobili tolik zla a neštěstí. Autorovi knihy se podařilo přivést několik jejich potomků na tiskovou konferenci osobně a přimět je tam ke zpovědi a vylíčení vzpomínek na atmosféru doby jejich dětství. Zatímco se většina nositelů nechvalně známých jmen snažila ve svých příspěvcích omlouvat krutost otců příkazy shora a nemožností postavit se jim na odpor, byl mladý Niklas Frank jediný, který činnost svého otce odsuzoval a prohlásil, že se za něho styděl od okamžiku, kdy pochopil hloubku jeho zločinů, jež vyšly za norimberského procesu najevo. Do té doby nepovažoval svého milujícího a k němu vždy něžného otce za schopného zkřivit nějaké lidské bytosti vlas na hlavě. „Styděl jsem se za něho tak, že jsem mu přál odsouzení k smrti a po jeho popravě jsem pocítil velkou úlevu", prohlásil tenkrát k velkému překvapení všech přítomných. Své pocity zachytil Niklas Frank v knize, která dala nahlédnout do nitra a mentality krvežíznivých monster nacistické říše. Ale nejen jich. Mladý Niklas líčí například přepych, v němž žila jeho rodina, když matka určovala bez odporu prodavačů ceny potravin a předmětů, jež chodila ve Varšavě nakupovat. Brávala ho s sebou při návštěvách ghett, kde získávala kožichy a jiné přepychové zboží od žen před nastoupením transportů do koncentračních táborů. Ženy doufaly, že u ní najdou přímluvu před nastávajícím pronásledováním a odsunem do neznáma. Když měla být kniha zdramatizována a převedena na jeviště, obrátil se Niklas Frank s výzvou ke spolupráci na izraelského dramatika Joshua Sobola. Společně pak - syn oběti a syn vraha - napsali hru, která bude mít v polovině června světovou premiéru v rámci vídeň30 [pageend32]Zpravodaj 9/95 ských Festwochen. Bude to otřesná zpověď syna, který vnikl do mozkových závitů svého otce, který studoval kořeny jeho zbabělosti, důvody jeho chtivosti, metody jeho krutosti. Výsledkem byla nesmírná nenávist k vlastnímu ploditeli, která našla výraz v divadelní hře, nesoucí nic neříkající název Otec. „ Chci svou hrou ukázat divákům, z nichž mnozí ještě ani dnes nechtějí uvěřit výpovědím nemnoha přeživších osobních svědků oné doby, zrůdnost vzdělaných pachatelů od psacího stolu, kteří si v ničem nezadali s primitivními, krvelačnými vykonavateli jejich rozkazů. Můj otec k nim patřil a jsem rád, že se mu dostalo spravedlivé odplaty, “ praví autor nej- senzačnější hry letošního vídeňského jarního kulturního festivalu. Ve své multimediální hře používá i nahraného původního hlasu svého otce. Snad věční pochybovači uvěří alespoň tomuto důkazu. Čapkové očima své neteře Knihu Čapci očima rodiny z pera neteře bratří Čapků Heleny Kože- luhové-Procházkové (1907-1967) vydalo jako svůj první ediční počin pražské nakladatelství B. Just. Rodinné paměti, jež dosud vyšly ve dvou exilových vydáních a jež se od „idealizovaných“ portrétů obou umělců (Scheinplugová, Koželuhová st.) značně liší, vznikly v poúnorové emigraci. Analyzují například literární rozchod obou bratří a Karlův příklon k potřebám veřejného života označují „za oběť jeho nadání“. Editorem textu je redaktor Jaromír Slomek z Literárních novin, které před časem rovněž přinesly ukázky z této knihy. Ivan Klindera Ohlas knihy T. Schwarzenbergové v Rakousku Značný ohlas vyvolala v Rakousku kniha Theresy Schwarzenbergové, manželky bývalého kancléře prezidenta Václava Havla Karla Schwarzenberga, částečně ochrnuté po úrazu na lyžích v roce 1992. Kniha pod názvem Má cesta zpět do života, vydaná v těchto dnech ve Vídni, líčí nepředpokládané uzdravení a silnou vůli této ženy, vzděláním lékařky, a poodha- luje poměry v její rodině. Therese Schwarzenbergová (55), původem z rakouské šlechtické rodiny Hardeggů, utrpěla při lyžování v rakouských Alpách v prosinci 1992 úraz s těžkým poškozením pátého krčního obratle, který ji podle dobrozdání lékařů odsoudil k dožití na invalidním vozíku. Schwarzenbergová však podle vlastních slov „spojila zlobu s agresivitou“ a po dvou letech návštěv u největších světových kapacit, od neurochirurgické kliniky v texaském Hustonu po nejmodemější elektroléčbu amerického odborníka Milana Dimitrijeviče, může nyní chodit, i když o holi. Schwarzenbergová přiznala, že ji to stálo hodně peněz, ale že jich má dost. Kromě vlastních zdrojů má totiž i podíl na majetku Schwarzenbergů, přestože se svým manželem již téměř dvě desetiletí fakticky nežije a v roce 1988 se dali formálně rozvést. Švýcarský občan Karel Schwarzenberg - kromě nemovitostí ve Vídni - vlastní v rakouském Štýrsku 22'000 hektarů půdy, z toho 17 000 hektarů lesů, s prosperujícími pilami, pivovary a kamenolomy. Léčbu bývalé manželky však financoval z výnosů nadace, kterou má v Lichtenštejnsku. „Karel žije převážně v Čechách a zabývá se renovací hradů a zámků, které tam po pádu železné opony dostal zpět v restituci,“ konstatovala exmanželka. Dodala, že i když jsou 31 [pageend33]Zpravodaj 9/95 rozvedeni, bývalý manžel o ni v době ochrnutí pečoval, a dnes je soužití obou spolu se třemi dětmi prakticky opět v pořádku. Kronika míru, války a exilu. Zdena Kaprálové, Zítra bude lip, vydalo 1992 nakladatelstvíSURSUM Tišnov Autorka se narodila v roce 1913 ve Vrbátkách, malé obci mezi Prostějovem a Olomoucí. V Československu prožila předválečná léta, německou okupaci a osvobození jižní Moravy Rudou armádou. Koncem roku 1946 za příznaku nové, komunistické diktatury s manželem a dvěma malými dcerami odešla z vlasti. Žila v Indii, kde se rodina stala nedobrovolným zajatcem občanské války, později v Austrálii a od roku 1957 trvale ve Spojených státech. Je napínavý, velice dobře psaný příběh o osobních obětech, o utrpení a zápasu o přežití. Příběh autorčina života znovu dokazuje, že hrdinové jsou vlastně docela obyčejní lidé, kteří se za mimořádných okolností dovedou hrdinsky chovat. Dojímavé poslední řádky epilogu, myslím si, že mluví za mnohé z nás: "Naši nově nalezenou vlast máme velmi rádi. Zachovala se k nám laskavě a dobrotivě. Ale když přijde večer a slunce pomalu klesá za vzdálený obzor, často vzpomínám na Říčky a na naše údolí plné kouzelné krásy a půvabu. Znovu naslouchám zpěvu ptáků a šumění stromů, znovu jsem přemožena sladkou vůní květin a borovic v našich hlubokých lesích. A studená, křišťálově průzračná voda v říčce vesele tančí kolem malých oblázků a vypráví jim, jak šťastný a plný radosti by byl svět bez války, bez nenávisti..." Jožka Pejskař napsal k anglickému vydání: Samotný název knihy "Zítra bude lip" srozumitelně napovídá, že autorce se jednalo hlavně o to, aby dosvědčila na případě své rodiny, že když se člověk ocitne v situaci,která se jeví jako beznadějná,nemá propadnout beznaději, nýbrž má věřit a doufat, že se situace obrátík dobrému. Román Zdeny Kaprálové je příběh ze skutečnosti. Jeho hrdinou je celý národ a československý stát jako součást tohoto světa. Čtenář však brzo rozpozná, že spoluhrdinkou je autorka sama. Pozoruhodné dílo, které by nemělo chybět v žádné české a slovenské domácnosti. Irena Dubská Dana Seidlová Pod patronátem UNESCO O okresní knihovnu ve Zdaru nad Sázavou se stará pan Petr Peňáz. Poslali jsme mu několik exemplářů exilové literatury normalizačního času a on nás odměnil sličnou propagační brožurkou. Je vypravena tak pečlivě, vkusně a kvalitně, že se s ní můžeme pochlubit na celém světě. Nejvíce nás upoutala fotografie poutního kostela sv. Jana Nepomuckého na Zelené hoře - opravdový klenot z první poloviny 18. století. Když jsme pak dostali do rukou neméně zdařilou brožurku České Centrály Cestovního ruchu o architektuře v Čechách a na Moravě, konstatovali jsme s uspokojením, že ani tady obrázek půvabného zelenohorského kostela nechybí. A nyní se dozvídáme, že tento klenot ve stylu barokní gotiky, vrcholné dílo českého architekta Jana Santiniho, bylo zapsáno do světového kulturního dědictví UNESCO. Slovem - výjimečnost poutního kostela ve Zdaru nad Sázavou učarovala nejen českým kulturním pracovníkům, ale získala si i světové experty, kteří o zařazení do seznamu kulturních památek v UNESCO rozhodují. Až pojedete do České republiky, zajeďte si tam. Prohlédněte si onu pozoruhodnou stavbu a zastavte se v okresní knihovně na Havlíčkově nám. 5. Přineste 32 [pageend34]Zpravodaj 9/95 panu Peňázovi knížku z předlistopadového času: připravíte si pěkný výlet a panu knihovníkovi vítaný dárek. Rudolf Němeček Delegace města Olomouce ve Švýcarsku Ve dnech 8.-11.6.95 byla ve Švýcarsku delegace města Olomouce, primátor Dr. Ko- satík, náměstek Dr. Studený, náměstkyně Mgr. Vláčilová a člen rady města Dr. Neužil. Olomouc má partnerský vztah s městem Lucernem, delegace Lucernu navštívila Olomouc v květnu t.r. Účelem cesty bylo jednat o zavedení nové technologie nakládání s odpady, tedy problém, který pálí kdekoho, a navštívit na pozvání město Lucern. Mnoho času si účastníci na cestu nevzali, den na technické jednání, den na přijetí v Lucernu a dva dny na cestu. Naložili toho na sebe dost, přesto byli členové delegace po celodenníjízdě autem ochotni již večer pohovořit o dění doma a seznámit se s naším životem zde. Svůj průvodní dopis k odpovědím na otázky, které jsme mu pro Zpravodaj po skončení cesty položili, uzavírá pan primátor: Děkuji Vám za vše, co děláte pro nás Čechy v České republice i pro Čechy a Slováky ve Švýcarsku. Za těch uplynulých několik let po listopadu 89 jsme už slyšeli mnohá, podstatně jinak laděná vyjádření čelných reprezentantů z ČSFR a později z ČR o nás v zahraničí, která způsobila hodně roztrpčení, nechce se je už ani opakovat. Tím více dovedeme ocenit, když někdo přichází s otevřeným postojem, se snahou poznat, případně se poučit ze zkušeností jiných, poznat blíž nás zde. Za to patří těmto reprezentantům zase náš dík. Odpovědi pana primátora na naše otázky předkládáme našim čtenářům. Zpravodaj. Jak hodnotíte výsledek jednání o technologii nakládání s odpady. Je možné se poučit ze zdejších zkušeností, aie i chyb? Primátor. Cílem naší cesty bylo právě seznámení se s technologiemi nakládání s odpady a dále získání zkušeností, které s touto problematikou má naše partnerské město Lucern. Poznatky, které jsme získali lze shrnout asi následovně. Při likvidaci komunálního odpadu ve Švýcarsku hrají rozhodující roli spalovny na rozdíl od české republiky, kde dosud převládá ukládání netříděného odpadu na skládky. Jako velice zajímavý a snad i perspektivní způsob řešení hodnotím technologii ORFA, se kterou jsme se seznámili v Leibstadtu (způsob, kdy se odpad zpracovává na opět použitelné suroviny, jako: organická vlákna, minerály, neželezné kovy, umělé hmoty, palivo, absorbér oleje, organické hnojivo, kompost, lisované desky, karton, zbytek, jen cca 10% se ukládá na skládku; pozn. Zpr.). Pokud by se nám podařilo ve spolupráci se švýcarským partnerem učinit ještě některé nezbytné kroky, mohli bychom - zjednodušeně řečeno - přejít od skládek přímo k systému ORFA a vynechat tak etapu spalování. Myslím si, že je to jeden z konkrétních příkladů, jak se snažíme využít švýcarských zkušeností. Takových příkladů existuje víc. Z. Jaké dojmy si přinášíte z přijetí v Lucernu? P. Velmi příjemné. Na prvním místě chci uvést srdečné přijetí, kterého se nám dostalo u městského presidenta a radních v Lucernu. I u partnerských vztahů vždy záleží na lidských vztazích. Město Lucern jsme všichni účastníci navštívili poprvé a opravdu se nám moc líbilo. Jako patriot musím říci, že obě partnerská města, jak Lucern, tak Olomouc jsou krásná, příjemná a historická města. Z. Můžete porovnat a eventuálně zhodnotit samosprávu obcí v České republice a ve Švýcarsku a to přesto, že vývoja tradice jsou značně rozdílné? P. Pokud srovnání nemá být příliš obsažné, uvedu například některé rozdíly samosprávy ve Švýcarsku a v české republice.U vás je vždy menší počet členů městské rady než u nás a obdobně je tomu s počty členů zastupitelstva města. U vás se často používá jako nástroj demokracie referendum, u nás se důsledně preferuje model zastupitelské demokracie. Jak však uvedeno v otázce, je to dáno určitým historickým vývojem a tradicemi. V naší zemi bylo oboje 33 [pageend35]Zpravodaj 9/95 na čtyřicet let přerušeno a proto pro nás mají velký význam právě poznatky a skutečnosti těch zemí, ve kterých má demokratický systém kontinuitu. Olomouc očima staletí. ... sídlo přemyslovských knížat, biskupství od r.1063, do pol. 17. století "metropole Moravy", svým významem pro Moravu srovnatelná s Prahou v Cechách, universita od r. 15 73, město okupované Švédy za třicetileté války do r. 1650, zničené a vypálené, znovustavěné, dobyto Prusy 1741, vybudováno za Habsburků jako pevnost, arcibiskupství 1777, hradby zbourány až koncem 19. stol. Pro mimořádné umeleckohistorické hodnoty je Olomouc městskou památkovou rezervací. Dnes kulturní a politické centrum střední a severozápadní Moravy. Známé mariánské poutní místo Sv. Kopeček u Olomouce bylo po návštěvě Sv. Otce povýšeno na basiliku minor. Náměstí Míru v Olomouci Ve vlastní věci Splnil jsem, co jsem slíbil a po redakčním zpracování pěti čísel Zpravodaje se vracím k dřívějšímu, na rodinu soustředěnému způsobu života. Na rozloučenou si neskrovně vypůjčuji od Mistra Jana Stránského Doslov k Respublica Bohemiae. Jako bývalý horník Vás zdravím nostalgickým Zdař Bůh! Po tu dobu zcela Váš Milcův Dubský LASKAVÉMU ČTENÁŘI PŘÁNÍ ZDARU Skončiv takto výklad o království národa svého, podaný stručně a poněkud neobratně - vždyť je jistě toho mnoho, co mi uniklo - musím i v tomto druhém vydání, jež je proti prvnímu vydání očištěno jak od značně hojných tiskových chyb, tak od nejednoho mého vlastního poblouznění, vysloviti k Tobě, přátelský čtenáři, prosbu. Prosbu, abys to, co bylo psáno chatrněji, než se slušelo, a nedosti přesně, nebo co snad nedopadlo nejrozumněji, vlídně přičetl spíše nedostatečnosti mého nadání, jehož jsem si jasně vědom, nežli zlé vůli, spíše nepřízni doby, než ledabylosti, a abys mne proto omluvil a bud mne přátelsky upozornil na to, v čem se mýlím, anebo sám sepsal, co by plněji a přesněji mohlo sloužiti k objasnění českého státu a národa, a sdělil to s lidmi, kteří pro takové věci mají zájem a lásku. BUD ZDRA V! z********************************** Novým redaktorem byl na zasedání redakční rady zvolen její mnohaletý člen ing. Jiří Nápravník. Funkce se ujímá počínaje 10. číslem tohoto ročníku. Mnoho úspěchů! Žádáme své dopisovatele, aby nadále neposílali poštu na adresu dosavadního redaktora, který bude po delší čas mimo domov. Předání by se tím značně zdrželo. 34 [pageend36]Zpravodaj 9/95 Sdělení. Radio Praha, externí služby vysílá pro Evropu (greenwichský čas): Vinohradská 12., CZ 120 99 Praha, tel. 0042 2 242 222 36 česky německy Síla vysílače je vesměs 100 čas kHz m 0530 - 0557 5930 49 k\W, údaje pro ostatní řeči (an- 1230-1257 6055 49 1000-1027 6055 49 glicky, Španělsky a jrancouz- 1400-1427 5930 49 7345 41 sky) a pro mimoevropské re- 1530-1557 5930 49 1200-1227 6055 49 giony lze získat na nahoře 1730 -1757 5630 4 9 7345 41 uvedené adrese. 1500-1527 5930 49 * **** ** ** * >1« * **** * ****** *** * Redaktor v minulém čísle mrzoutil. Mýlil se však v tom, že by p. dr. Uhl podal návrh na objednání návrhů zákonů. Slíbil toliko toto usnesení výboru realizovat. Písemnou omluvu opakuji ještě touto cestou. Skutečností však zůstává, že činovníkům Svazu uniklo zavedení nového způsobu výpočtu penzí, kterým budeme právě my značně poškozeni. Pokus o nápravu by měl stále ještě být jedním z předních bodů programového prohlášení. Ze svazového a spolkového života Programové prohlášení předsednictva Svazu Činnost spolků a Svazu byla od února 1948 do ledna 1990 zaměřena na podporu boje proti komunistické totalitě a za obnovu nezávislého, demokratického Československa. Následná etapa se vyznačovala především úsilím o spoluúčast na rozvoji obrazujícího se státu. Domníváme se, že naše práce a její výsledky za uplynulých 45 let se důstojně řadí k úspěšné činnosti našich předchůdců ve Švýcarsku za prvé a druhé světové války. V současné změněné situaci nutně dochází ke změně priorit. Naším nejdůležitějším úkolem do příštích let se znovu stává udržení a posílení české a slovenské národní větve v zahraničí. Součástí tohoto úkolu je samozřejmě i prohlubování styků a spolupráce se starým domovem a případné intervence na příslušných místech v otázkách dotýkajících se zájmů zahraničních Čechů a Slováků. Základním předpokladem těchto snah je rozvoj činnosti a členské základny našich spolků. Tato programová směrnice přispěla v rozhodující míře k úspěšnému, nepřetržitému trvání Svazu již ve čtvrté krajanské generaci ve Švýcarsku. Pro předsednictvo a výbor Svazu z toho vyplývají především tyto úkoly: • zvýšená koordinace a spolupráce jednotlivých spolků, část každé schůze výboru bude věnována zprávám o činnosti spolků. • Na základě návrhů členů výboru bude založen a doplňován seznam členů, kteří by byli ochotni v jiném spolku uspořádat přednášku, literární, filmový nebo kulturní večer apod. • zvláštní program aktivit bude organisován v oblastech, kde spolková činnost silně upadá. • organizace pravidelných celošvýcarských setkání (jako dříve např.Payern, Romainmôtier). • Připravit na jaro 1996 všeobecný nábor členů do spolků. • organizace zájmové činnosti na celošvýcarské bázi (např. filmové kluby). Další oblastí, ve které by nečinnost mohla přivodit nenahraditelné ztráty, je archivní zajištění materiálů a dokumentů jednotlivých spolků a Svazu. Tomu lze bezplatně předejít prostřednictvím FAE v Ženevě (Fondation Archives Européennes). Ve Švýcarsku existovala řada spolků během let zaniklých. O jejich dokumentačních materiálech, které bychom chtěli do sbírky také zahrnout, není nic známo. Mezi ně patří např. československá be- 35 [pageend37]Zpravodaj 9/95 sedá Bern, Havlíček Bern, Jan Hus Schaffhausen, J.A.Komenský St.Gallen, F. Palacký Lu- cern, Pokrok Lausanne. Libri prohibiti. Upozorňujeme ještě jednou na Klub zahraničních přátel společnosti Libri prohibiti,která rovněž úzce spolupracuje s FAE. Odborné komise. Pokládáme za povinnost - jak Svazu tak i spolků - sledovat pečlivě vývoj v české a Slovenské republice a při tom si všímat především problémů týkajících se zahraničních krajanských obcí a jednotlivých občanů. Jako cestu k tomu navrhujeme vytvořit komise kvalifikovaných odborníků nebo určit jednotlivce jako poradce, jejichž úkolem by bylo soustavně studovat problematiku v daném oboru a v pověření Svazu jednat s příslušnými úřady či kompetentními činiteli a v dohodě se svazovými či spolkovými orgány provádět účinné intervence. Hledají se takoví odborníci např. pro oblasti: sociální včetně otázek důchodů, restituční, volební právo, občanskosprávní záležitosti, daňové a finanční. S vyhrnutými rukávy. Předsednictvo Svazu rozeslalo na adresy jednotlivých spolků elaborát ze dne 26. června 1995 určený všemu členstvu, který má být projednán výborem Svazu 30.9. t.r. V denním shonu se jaksi na Zpravodaj zapomnělo, takže jej ve výtahu otiskujeme až dnes. Pracovním programem předsednictva pro dané volební období, který tak vznikne, se dostává členským spolkům do ruky nástroj, který umožní věcně hodnotit práci svazových orgánů. Bu- de-li tak chápán, bude mít zcela jistě mobilizační účinek. Vedle zastupování zájmů zahraničních Čechů a Slováků se vypočítávají v šesti bodech nástroje, které mají být k dosažení výchozího cíle použity. Proti žádnému z nich jednotlivě nelze namítnout ani slovo. Jejich souhrn je však velmi náročný, v porovnání s dosavadními aktivitami se předpokládá jejich takřka explozivní zvýšení. Podaří-li se jej alespoň z větší části splnit, klobouk dolů. Zaslouží si proto všestranné podpory. Předsednictvo mělo šťastný nápad, přenést těžiště činnosti do rukou odborných komisí či pověřených expertů. Staví tak na známé zkušenosti, že nejlepších výsledků se docílilo především vždy tam , kde dílčí úkoly táhne zanícený jedinec nebo malá skupinka. Zpráva kulturního referenta je toho dokladem. Tento organisační princip byl použit také již pověřením ing. Němečka organisovat činnost směřující k novelizaci § 40 zákona o státním občanství. Již teď je vidět úsilí takové intensity, že se dá očekávat positivní výsledek nebo alespoň konečné vyjasnění této problematiky bez diskriminace části občanů. Při definitivní formulaci tohoto programu se nesmí ztratit ze zřetele decentralisační smysl stanov, které odkazují úkoly Svazu do organisační sféry a hlavní úlohu ponechávají členským spolkům. Tak například není možno náborovou akci nařizovat, se strany Svazu může být jen podnícena, organisačně podporována a koordinována. Přechod k expertnímu principu orga- nisace činnosti však ukazuje, že v celkovém pojetí svého pracovního programu zůstalo předsednictvo oběma nohama na zemi a nesklouzlo do centralisačních tendencí. Návrh vychází z poněkud diskutabilní premisy, že změna poměrů ve vlasti nutně vyvolává krizový stav uvnitř spolků a tím i požadavek změny priorit. Zcela vpředu vidí posilování české a slovenské zahraniční větve obou národů. Aniž by byl přeceňován význam slov či formulací, zdá se, že místo do neurčitosti zavádějícího pojmu «posilování» by např. «předcházení asimilaci péčí o národní uvědomění a podporou národních tradic» asi bylo výstižnější. Redakce Matiné k 28. říjnu Lavaterhaus Curych, pátek 27.října 1995 v 19:30 hod. Letos bude našim hostem významná osobnost přední české politické garnitury, předseda Úřadu pro vyšetřování a dokumentaci zločinů komunismu Václav Benda. Po podepsání Charty v r. 1977 pracoval jako topič a v létech 1979 - 83 byl vězněn. Patřil k nejsledovanějším a nejpronásledovanějším disidentům. Zatím co mnozí dnešní politici a státní orgány dodnes 36 [pageend38]Zpravodaj 9/95 považují vlastizradu za kavalírský čin, vydupal jeho úřad z šerých zákoutí archivů podklady o provinění celé řady osob, o jejich spolupráci při přípravě srpnové okupace a již i na některé podal trestní oznámení. To mu vyneslo podrážděnou kritiku s četnými údery pod pás. Pozoruhodné je, že se pod záminkou legitimity připojil i městský prokurátor Kredba - zaštítěný vrchním státní zástupcem Grygárkem a nejvyšší státní zástupkyní Kopečnou. Ačkoli bylo možno diference vyřídit bez velkého pozdvižení, nafoukli je do veliké aféry, kterou je bezesporu nutno hodnotit jako pokus o diskreditaci jeho osoby a s ním i jeho úřadu a tak ovlivnit potrestání vlastizrádců. Beseda SvatojyCuk Čech Důležitá sdělení kulturního referenta Během rozhovorů s dr. Kolářem a ing. Plíš- kem (tj. bývalým a nynějším ředitelem odboru krajanských a nevládních styků MZV) dr. O. Černý projednal řadů bodů, z nichž některé vyjímáme. V detailech se obraťte na dr. Černého, tel 022/734 46 21. Informace pro krajany. Odbor vydává čas od času publikaci s tímto názvem. Je k nahlédnutí či vypůjčení u jednotlivých členů předsednictva Svazu či zástupců spolku. Podněty k článkům jsou vítány. Český dialog. Tento časopis vychází měsíčně s podporou MZV. Možno předplatit. Učebnice češtiny. Učební pomůcky, knihy atd. Připravuje se seznam vybraných děl. Učitelé češtiny. Jsou vysíláni z republiky především do míst, kde existují české školy. Bylo by však možné požádat prostřednictvím Svazu o vyslání učitele také např. na letní tábory. Veškeré náklady spojené s cestou a pobytem učitele nese MZV. Stipendia na českých vysokých školách. Čeští studenti ze zahraničí mohou zažádat o stipendium v rozsahu jednoho až dvou semestrů především v těchto oborech: čeština, historie, etnológie a teologie. Kursy češtiny pro zahraniční bohemisty bez ohledu na původ a státní příslušnost. Žadatelé musí být doporučeni spolkem a Svazem. Jak v případě stipendií, tak i u těchto kursů musí být prokázána prospěšnost těchto studií pro krajanský život v zemi působení stipendisty. Kursy jsou bezplatné a náklady pobytu hradí MZV. Nadace Člověk v tísni. Prostřednictvím této nadace mohou potřební krajané zažádat o podporu při návratu do ČR. Případné žádosti se podávají přes Masarykův fond. LIBRI PROHIBITI. Z iniciativy kulturního referenta obdržela tato společnost od MZV příspěvek, který umožní vydání katalogu exilové literatury. Katalog má vyjít ještě v tomto roce v nakladatelství Primus. Z domova Pád statistických čísel zastaven a křivka se obrátila vzhůru. Průmyslová produkce dosáhla v prvém pololetí nárůst 7,7%,. Očekává se, že nejdůležitější ukazatel Hrubý domácí produkt bude koncem roku vyšší o 4 % než loni. Uznání patří nejen ekonomům, především ale našim spoluobčanům, s jakou příkladnou trpělivostí snášeli všelijaké - někdy řádně bolestivé - újmy v důsledku restrukturalizace. Teď už všechno může být jen lepší, mínilo dnes RFE Penízky, penízky se proto kutálejí mezi lidi. Ministerstvo financí očekává koncem roku vyšší příjmy o 24,3 mia. Kč a vláda již rozhodla o jejich rozdělení, i na pensisty se pamatuje (v mia Kč): 2.8 - valorizace důchodů; 1.3- státní sociální dávky; 2,0-dotace na teplo; 3,5-úpravy platů; 0,6 - půjčky nemocnicím; 4.8 - invest., reserva a ostat.; 9.3- nebude použito. Cizinci se při vstupu do ČR od 1. září budou muset vykázat hotovostí v minimální hodnotě sedm tisíc korun, děti do 15 let polovic. Slovensko již dříve zavedlo 15 $ na den, (od českých turistů se nepožaduje) a Polsko připravuje podobné opatření. Kontrola tohoto opatření se bude provádět jen namátkově vČeský Play Boy má nového šéfredaktora, Stal se jím známý spisovatel Arnošt Lustig, který chce k spolupráci v jím řízené literární rubrice přizvat přední české spisovatele. 37 [pageend39]Zpravodaj 9/95 Premiér doc. ing. Václav Klaus CSc. se uchází o vysokoškolskou profesuru. Přednášku nazvanou Ekonomická teorie a realita transformačních procesů přednesl před vědeckou radou fakulty financí a účetnictví VŠE. Hovořil mimo jiné o směnném kursu, slaďování nízké nezaměstnanosti a ekonomického růstu a také o deficitu zahraničního obchodu, který podle něj není překvapivý a je vysvětlitelný jako produkt potransformačního růstu. Z republiky se tolik nevyváží, protože se zvyšuje domácí poptávka. Komunistický ráj na Orlíku bude na prodej ve veřejné dražbě. Nájemní smlouvu do - savadního pachtýře - agenta STÁZI Gustava Strucka, který zaměstnává i bývalého hlavního hospodáře KSČ Petra Roseckého - se podařilo zrušit. Nekupujte! Podniká tam pan Pro vod, jehož smlouva je až do roku 2019 prakticky nevypověditelná. Obětoval se pro lid tento pan Provod. Na otázku novináře sice upřímně potvrdil, že byl vr. 1986 nepodmíněně odsouzen kvůli černým obchodům, dodal však: "Nebyl jsem ovšem žádný vekslák. Dovážel jsem elektroniku a kosmetiku, zkrátka dělal lidem radost". 90 The/ Velcuuxdo- Hotel/ 7963 'Bayýhore/ VrUve/, Treasure/ IýLcond/, Florida/ 33706 USA tel./fa#/ 813 - 360 6362 Dovolená na krásné Floridě Dovolenou v klidném, krásném a bezpečném prostředí u Mexického zálivu, Treasure Island, (S. Petersburg Beach), Florida, nabízíme všem krajanům s 10% slevou v našem Hotel - Pensionu DELACADO, kde najdete kompletně zařízená studia nebo aparte- menty. Nabízíme: Cable TV, pool (bazén), možnost privátního rybaření, výlety motorovým člunem, dvě minuty pěšky k čisté, široké a nepřelidněné pláži..., rodinná atmosféra. Dvě hodiny do Orlanda ke světoznámým atrakcím (Universal Studia, See World, Disney atd). Na přání Vám zařídíme ještě levnější letenky prostřednictvím naší CESTOVNÍ KANCELÁŘE, které dodáme buď na Vaši adresu nebo k vyzvednutí na letišti. Na Vaši návštěvu se těší rodina P.M.P. Koítomhvtiký Oznamujeme svým přátelům, že manželé Příhodovi z Pece pod Sněžkou, nyní 27 let ve Švýcarsku v emigraci, oslavují 15. září 95 výročí zlaté svatby. K tomuto jubileu blahopřejí děti: Miroslav Příhoda z Basileje, s rodinou, Olympia Matyová, dcera, Kloten, s vnukem, Jitka Příhodové, dcera, Kloten, Markus Příhoda, syn, Costa Rica, s vnučkou, Dana Příhodové, snacha s manželem Malý oznamovatel Čechošvýcarka nekuřačka 48/160, sportovní typ, hledá sportovní protějšek. Zn. "Okolí Aargau, Zürich" do adm Zpr. Pohledná, kultivovaná Čechošvýcarka 57r., bez závazků, žijící v Zürichu, hledá příjemného kamaráda do 70ti let. Zn. "Vycházky a kultura" do adm. Zpr. 38 [pageend40]Zpravodaj 9/95 Čechošvýcar, 46/176, hledá optimistickou přítelkyni na výlety, koncerty a vše, co život přinese. Prosím o odpověď na zn. "Zürich a okoli" do adm. Zpr. Hledám na cestování přítele nebo přítelkyni, jsem 561etá a předčasně pensionovaná. Zn. "Cestování" do adm. Zpr. Čechošvýcar, 56, bez závazků, hledá charakterní partnerku s duševní úrovní. Foto vítáno. Zn. "Teď" do adm. Zpr. Hledám pro kamarádku žijící v Praze, 60 r. 160/64, středošk., seriózního, tolerant, přítele - nekuřáka. Auto vítáno. Též i pro sebe: žena 67 r., 165/62, středošk., žijivZúrichu. Zn. "Vzájemné navštěvování" do adm. Zpr. Pronajmu v Praze (15 min. od centra) ve vilce pokoje s příslušenstvím. 1 osoba / noc 25 SFr. se snídaní. Tel. 0042 2 684 76 01 nebo 0042 2 684 73 25. Pronajmu v Praze blízko centra (Smíchov u Arbesova nám.) 2 pokoje (2-4 lůžka). Sfr 16 na osobu se snídaní. Tel. 00422/54 06 39. Praha - pronajmu 2 pokojový samost. byt u centra. Max. 6 osob. 25.- SFr /osobu.Výtah. Metro. M. Libichová, Chrudimská 3, 130 00 Praha 3, tel. 0042/2/73 29 114 nebo 994 23 95, Fax 0042/2/311 75 75. Národní park Šumava - celoroční hezké, tiché ubytování cca. 36 km od hraničního přechodu Žel. Ruda, za 15 DM na osobu/den se snídaní. Pokoje stylově zařízené, vlastní sprcha, WC, možnost použití vybavené kuchyně. Lyž. vlek v místě, vandrování, ryby, běžky, denní autobusové spojení do Prahy a zpět. Pension EVA, Eva Chalupná, CZ 341 64 Nezdíce na Šumavě. Prodám hezký dům 3+1, garáž, sluj ve skále, romant. zahrádka, 30 km od Prahy. SFr. 65.000 či byt v Praze. Tel. 01/371 77 89 (Zürich). Oprava telefonu z č. 7-8. Predám zariadený rod. dom s garážou a záhradou pri Topolčanoch na Slovensku. Všetko nové, západný Standart. Tel. 064-71 57 06 po 19. hod. Praha na neděli. Odjezd pátek Wil / SG, příjezd neděle večer. Inform.: 073 / 43 20 76. Wil - Praha obě cesty 160 Fr., jedna cesta 90 Fr. Pro skupiny od 5 účastníků zvláštní ujednání. Prodám druž. byt 3+1+ šatna 1. kat., výtah, 7.p., tel., v nejlepši části Ústí n/L. „Skřivánek“ za 19.000 Sfr. Zn. „Volný“ do adm. Zpr. Prodám lux. garsoniéru v Praze. 15 min. od centra, 9. patro, výtahy. Dosud nepoužitá, za 19 tis. Sfr. + nový nábytek a televize. Zn. „Volná, Praha“ do adm Zpr. VASE JISTÁ BUDOUCNOST V ČESKÉ REPUBEICE___ Autoservis Kutná Hora-Sedlec “ ^ Dílna, motorárna, pneu, mycí linka s čistírnou vody, showroom, kane., šatny, sklady. Pozemek: ca 5000m2, zastavěno 1100m2, zemní plyn. Cena: 9 000 000 Kč. Další rozvoj možný přikoupením sousedního pozemku. Dr. J. E. Přenosil, Herrenbergstrasse 63, CH-8964 Rudolfstetten, Tel. 0041 57 335834 ZÜRICH VERSICHERUNGEN Karlovy Vary - Pronajmu 2-pokojový samost. byt u láz. centra, výtah, max. 4 osoby. 15 SFr. na osobu/den. Roman Kašperko 0042 1 7 28 91 51 nebo paní Hostettler, CH 061 / 411 21 55 Životní pojištění s daňovými výhodami Vám spolehlivě zajistí Petr Blíženec z Bernu telefon 031/ 370 55 30, fax 031/ 370 55 24 39 [pageend41]zpravodaj /9 5 REISEBÜRO C-TOURS Effi Märt, Märtplatz 5, CH-8307 Effretikon Telefon 052 / 32 70 70 a 052 / 32 70 90 Fax 052/32 47 00 Vážení přátelé, vítáme Vás po dovolené a nabízíme novinky pro podzim a zimu. Nezapomeňte se u nás informovat na zimní ceny letenek do Prahy a zároveň zajistit své- vánočníiety. Zimní ceny zveřejníme v příštím čísle! Pro Prahu máme specielní nabídky s programem pro skupiny. Lety s ČSA: Zürich - Bangkog na vánoce Zürich - New York Zürich - Singapur Mnohé další lety z velmi výhodné ceny. Fr. 1 000.- Fr. 1 150.- Fr. 800.- Fr. 1 180.- Zürichu přes Prahu za Někam do tepla: do 12.11. Kenya 3*** 2 týdny Fr. 1 380.- 4**»» 2 týdny Fr. 1 650.- do 3.12. Mauricius hotel Berjaya*****, polopense 14 nocí Fr. 2 950.- hotel Maritim*****, polopense + gratis golf Fr. 2 950.- do 31. 10. Malaisia Marang Resort a safari,2 týdny Fr. 2 290.- pro rodiny Kuantan 2 týdny Fr. 2 290.- do 16.10. Costa Rica let, auto, hotel Fr. 2 490.- Bangkog - Hongkong - Filipíny - Bahrein 16 nocí Fr. 3 490.— Thajsko - Ko Samui 2 týdny Fr. 1 990.- + 2 noci Bangkog Fr. 100.- Bangkog - Ko Samui - Hongkong 2 týdny Fr. 2 390.- „Last Minute“ nabádky cca. 3 týdny před odletem: Zypr, Řecko, Tunis, Turecko, Israel, Egypt a všechny Karibské ostrovy. ZAJISTÍM STAVBU, rekonstrukci i správu Vaší nemovitosti v Praze i okolí, taktéž koupi pozemků. Zdena Sychrová, Jezdovická 314/4, 19000 Praha 9 - Hostavice, tel. 0042 2 72 83 89 Franz Zvoni, Schaffhauserstrasse 141, 8152 Glattbrugg, tel. 077 / 65 66 87 realitní a obchodní společnost se zastoupením v Zürichu 24 hodin 365 dní v roce tel. 089/420 31 24 fax 089/0420 31 24 KOUPĚ - PRODEJ - PRONÁJEM - SLUŽBY * byty, nebytové prostory, rodinné a činžovní domy * stavební činnosti, rekonstrukce, geodetické práce * právní a finanční poradenství, účetnictví, daně, audit * hledání dodavatelů a odběratelů na území CH a CZ * budování obchodních sítí na území České Republiky * prodej nemovitostí až s 50 % slevou z konkurzních řízení * nabídky ke spolupráci, zprostředkovatelské provize..... RANGO spot, s r.o. Bubenečská 28 160 00 Praha 6 - Bubeneč Česká Republika Tel. 0042 2 311 97 13 Fax. 0042 2 311 34 81 44 [pageend42]PRÁVNICKÁ KANCELÁR levně poradí, pomůže a zastoupí při: rozvodových a rodinných řízeních dědických a majetkových záležitostech před švýcarskými úřady (Beschwerden) pojišťovacích a nemocenských problémech vymáhání dluhů (Betreibung) právních problémech v samostatných firmách přihlašování švýcarských patentů zakládání společností (AG - Gründung) a jiných problémech a procesech ve švýcarském a českém právu A B IA AG Allg. Rechts und Unternehmensberatung Marktgasse 36 3011 BERN Telefon 031/32016 16 Fax 031/320 16 15 Ubytování ve Vídni vám poskytne MIROSLAV SEĎA A - 1070 Wien, Westbahnstr. 18 Tel. 1 / 938 81 12, nebo 607 40 19 cena od 28.— Sfr. na osobu Pravidelná osobní doprava Ostrava - Brno - Praha - Zürich - Bern a zpět Informace: CH 031 -371 96 34, 089 - 300 20 94, CZ 0042 651 576 10 JASMIN v il l a mo t e l nt Krajanský motel v krásném, slunném prostředí. Vaši hostitelé, rodina Naňákova 801 South Ocean Blvd. Pompauo Beach, FL 33062-6315 Tel: (305) 941-7930 • Fax: (305) 941-9717 Pro USA a Kanadu 1-800-941-9939 PREKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phil. I. Markéta KARASOVÁ Höfliweg 7 8055 Zürich Telefon 01 /463 96 10 Pro krajany podstatná sleva! ŠPANĚLSKO / DENIA RÁJ SLUNCE A ZDRAVÍ VÁŠ ALTERNATIVNÍ DOMOV U MOŘE Zajímavá nabídka pozemků, novostaveb a "objektů z druhé ruky". - Prodej a pronájem. Bližší informace podá: Věra Divoká-Plass, Pinet B-53, Marquesa I, E - 03700 Denia (Alicante). Telefon 0034 / (9) 6 / 642 22 78 Fax 0034 / (9) 6 / 642 21 33 nebo 578 34 48 INTERNATIONAL INVESTMENT HOLDING aj. TYLOVO NÁMÉSTl 1, PRAHA 2. ČSFR AUTODOPRAVA CR - CH nákladů (až 1,6 tun) rychle, spolehlivě, levně informace 037 /42 74 10 V centru Prahy, jen 777 kroků od Sv. Václava, cenové výhodné speciality v® švýcarské kvalitě. Rezervace pro jednotlivce i zájezdy. OSOBNI DOPRAVA CR - CH podle potřeby informace tel. 0042 / 362 48 74 19-22 hod. [pageend43]AZB 8048 ZÜRICH PP / Journal CH -8048 ZÜRICH ZPRAVODAJ Vydává: Svaz spolků Čechů a Slováků ve Švýcarsku Zväz spolkov Čechov a Slovákov vo Švajčiarsku • Redakce: Ing. Jiří Nápravník Postfach 1288, CH - 8058 Zürich Telefon 01 / 810 47 57 • Administrace, inserce: Zpravodaj, Rudolf Němeček Postfach 12, CH-5233 Stilli, Telefon 056/44 2515 • Sazba, grafická úprava a tisk: Druckerei Milan Cimburek, Badenerstrasse 698, CH - 8048 Zürich Tel.: 01 /431 68 78, Fax 01 '432 95 92 PC Konto: Zpravodaj, 80 -70357 1 Bank, konto: SKA, 8022 Zürich - Rathausplatz, Zpravodaj, 634699 - 71 Podepsané články nemusí vždy vyjadřovat názor redakce. Nevyžádané rukopisy se nevracejí. Postretouren an: Administration ZPRAVODAJ Postfach 12, CH - 5233 STILLI Switzerland Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku.........................................Sfr. 40.- v Evropě.................................................Sfr. 45.- zámoří (letecky).................................. Sfr. 50.- Ceny inserátů ve Zpravodaji: celá strana........................................380.-- 1 / 2 strany.........................................190.- 1 / 3 strany....................................... 130.- 1 / 4 strany.........................................100.- 1/6 strany...........................................70.- 1/8 strany...........................................55.- Malý oznamovatel: Za 1 řádek o šířce 40 písmen Sfr. 7.-. Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu : Zpravodaj, Postfach 12, CH - Stilli, Naše firma je Vám denně k dispozici již po dvě desetiletí na adrese: Kreuzplatz 20, 8Ö(58Zürich. Schweiz, © 01 - 932 32 22, Fax 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 šv. Fr. na osobu a den II! [pageend44]