HLAS SV CYRILA A METODA VÁNOCE 1987 Ladův originál Z\ c/ a. komunistická ťi ~jp rava SYN BOŽÍ A SYN ČLOVĚKA, OTEC BUDOUCÍHO VĚKA, DĚŤÁTKO! [pageend1]1 /éa&ffi/áťť V roce 1971 vyšel poprvé, v roce 1986 znovu a vždy mi ho někdo z vlasti poslal. Mám ho rád, protože je tak český a voní domovem. A přece bylo vydání na rok 1987 hrozným zklamáním. Ještě dobře, se toho Josef Lada nedožil. Kalendář má 12 listů a každý z nich obsahuje po 3 obrázcích po stranách a v širším pásmu uprostřed 4 a 6 kreseb. Všechny ilustrují charakteristické děje v každém měsíci ve starých Čechách. Obálka s letopočtem je věnována vánocům. Ale už na ní to začíná, běda, o běda! Zleva i zprava důvěrně známé scény: prodavač kaprů, vánoční ulice, dědeček s fajfkou za kamny a před ním koledníček, sněhulák, ponocný a spící děti ve Svaté noci, snící o zlatém prasátku. Ale uprostřed, pod zasněženým nápisem "Vánoce", kde je ten Ježíšek mezi oslem a volkem, kde je ta betlémská hvězda, kde jsou jesličky? Jsou fuč, jsou pryč, nejsou. Místo Jezulátka, v nápadném a proto i nevkusném prázdnu mísa s ovocem a vánočním pečivem, místo Betléma několik dřevěných hraček. Pojalo mne hrozné podezření. Rvchle otáčím první list. Leden: babička vypráví pohádky, rázem dvanácté se odbelhává starý rok a nastupuje mladý. Mlátí se : obili, dere se peří, je tu zabíjačka. Ale zde, v levém rohu, zde byli přece ministranti jako Tři králové, s korunami na hlavách a psali na dveře "K+M+B". Zmizelí. Místo nich obrázek chlapců, jek se vozí na ledě. Rychle obracím dále. Únor. Nová hrůza! Na první pohled se zdá vše při starém - ale hlavní obrázek uprostřed, tam byl přece se sekerou svátý Matěj. Stali mu kdysi hlavu a podle starých pranostik prý seká ledy. Rámeček zůstal, ale místo sv. Matěje několik kvítků, snad sněženky. S napětím otáčím na březen. Obrázky jako dřív: jaro přišlo, oře se, pasou se housata sází se stromky a kluci hrají káču. Ale veprostřed ve tradičním rámečku, kde se s lilií v ruce usmíval svátý Josef, který má 19.března svátek, je zase nějaké kvítí. A pak obracím list za listem: hotová botanická zahrada! V dubnu místo rytíře na koni, svátého Jiří v boji s drakem, pár jarních květů a kočiček s vajíčkem. V květnu místo sv.Jana Nepomuka zase nějaké byliny. V červnu místo svátého Antoníčka s Ježíškem na ruce kytice jahod. V červenci je sv.Anna nahrazena vlčími máky. V srpnu místo Matičky Boží s dětátkem, tak jako růže s poupátkem.už zraje chmel. Místo sv.Václava v září, jak ho známe i z kreseb Alšových - svátý Václave nedej zahynouti! - košíček hřibů a kde jeho svátá knížecí hlava vystupovala z rámečku k zacpání díry dvě zralé hrušky. I sv.Lukáš, evangelista v říjnu, je nahrazen nějakým býlím a z listopadového listu zmizel sv.Martin, přirozeně na bílém koni a bují tam v prázdném rámečku opět nějaká plevel. S napětím přelistovávám na prosinec. Zase vánoce - a to už je vrchol! Tam, kde Lada, národní umělec, namaloval dřevěnou maštálku se Svatou rodinou, jesličky, Jezulátko včetně svátého Josefa a Panny Marie zmizeli, zmizela betlémská hvězda a jen opuštěná stáj zůstala, ale byla, patrně nějakým tím "taky národním umělcem" přeměněna v ptačí krmítko, kde zobe pár vrabčáčků. A také na hlavní obrázek sáhla ruka censora: Místo známé scény s Mikulášem, andělem, čertem a modlícími se dětmi, je noční zasněžená krajina s hvězdným nebem. Napadá mi verš básníka: "Smutně mlčí hvězdná říše, vánoce, však bez Ježíše!" Pojala mne hrůza, pojala mne úzkost, zmocnil se mne smutek. Znovu listuji tím, tak mi drahým kalendářem, z rámečků místo laskavých tváří světců vyhlížejí kytice květů. A to mi něco připomíná: ano, už vím! Snad v Rudém právu nebo v Květech, když se slavilo deset let od února, byla fotografie ze zasedání Ústředního výboru pučistů. A tam, kde kdysi byla tvář generálního tajemníka Slánského, vedle Klementa Gottwalda, ta tvář zmizela a prázdné místo bylo zaretušováno obrovskou kyticí květů. Generální tajemník byl popraven a rozprášen. A tak se mi zdá něco hrozného: zda snad to radýrování svátých z kalendáře nesouvisí nějak s tím radýrováním lidí. A napadla mi jiná strašná myšlenka: to malé dítě v jesličkách, které muselo z kalendáře zmizet, mělo už jako dítě-své nepřátele. Král Herodes usiloval o bezžití dítěte, jak čteme v Bibli a Josef musel s matkou a dítětem prchat do exilu. Herodes se bál o svoji moc a dal tedy pro jistotu vyvraždit v Betlémě všechny chlapce do dvou let. Moc k tomu měl. Kdo to dnes usiluje o bezžití tohoto betlémského dítěte? Kdo se to dnes bojí o svoji moc a a je ochoten udělat vše, aby si ji udržel? Naši předkové říkávali, že se někdo něčeho bojí jako čert kříže. Kdo se to zde bojí kříže a toho, kdo na něm zemřel tak, že zakazuje náboženskou literaturu a trestá její rozšiřování? Kdo se ho bojí tak, že barbarsky kastruje z kalendáře národního umělce a vyřezává z něho vše, co kříž nějak připomíná? Takové myšlenky mi táhly hlavou nad novým vydáním Ladova kalendáře.Zamyšleně jsem jím znovu listoval a zastavil se u února. La- dův únor je plný masopustního veselí, jak ho kdysi slavili naši předkové. A na jedné straně je pak zasněžená krajina, ozářená slabým zimním sluncem,z brázdy vylétá skřivánek a dole je nápis "Hromnice". Ano, na hromnice musí skřivánek vrznout, i kdyby měl zmrznout. Na druhé straně je zimní krajina pod mrakem, bezútěšná a smutná, na holé větvi sedí havran. Tady ale také něco chybí. Nápis. Teď to místo zeje prázdnotou. Že by také něco nábožného? Rychle hledám ve svém starém vydání. Ano, už to mám. Byl tam nápis "Černý únor"! Msgr.Karel Fořt Nahoře původní jesličky a komunistický padělek dole sv.Václav a co z něho zbylo [pageend2]mámt $ nwg m@«o©w Při letošním každoročním zasedání Náboženského střediska Velehrad,které se konalo 25.-26.8. v Brixenu, předal Otec Dr.Jaroslav Škarvada, titulárni biskup litomyšlský, pověřený duchovní službou českých krajanů v zahraničí, dvěma českým kněžím dekrety, jimiž je Svatý Otec Jan Pavel II. jmenuje čestnými papežskými kaplany s titulem "monsignore". Jsou to Otec Pavel Kučera z Německé spolkové republiky a Otec Petr Esterka z USA. Msgra. Kučeru není asi nutné krajanům v Evropě představovat. Ročník 1932, rodem Pražák, působí již více než 20 let v táboře Zirndorf u Norim- berka, známém všem uprchlíkům. Tisíce a tisíce jich prošlo tímto táborem a všichni poznali laskavou a kompetentní péči Otce Kučery, který si proto vysloužil titul Otce uprchlíků. Nejnověji opravil táborový kostelík a byl jmenován jeho rektorem. Stejnou dobu je Msgr.Kučera také farářem české farnosti v Norimberku. At už v hradní kapli, kde slouží nedělní bohoslužby nebo ve Středisku Velehrad, kde se dobře vaří, vždy je Msgr.Kučera pečlivým a oblíbeným hostitelem. Jeho působení sahá ale i daleko za hranice jeho farnosti. Již léta je vítaným kazatelem exercicií a duchovních obnov ve farnostech svých spolubratři. Ti ho také zvolili nejen za člena kněžské rady v Německé spolkové republice, ale i za svého mluvčího ve výboru Náboženského Střediska Velehrad. Proto ho také Otec biskup Škarvada povolal do své pastorační rady. Druhý novopečený monsignore je známější na americkém kontinentu* Je mladší, narodil se před 51 lety v Bojanovicích na Slováčku, studoval v Brně, roku 1957 uprchl přes dráty do Rakouska, šel pak do římského Nepomucena a byl zde roku 1963 vysvěcen na kněze. Po doktorátu v Římě v r.1967 působí nyní v Minnesotě, kde učí theologii na College of St.Catherine a byl letos zvolen děkanem theologické fakulty. R.1985 byl jmenován Otcem biskupem Škarvadou jeho vikářem v USA a Kanadě a členem jeho pastorační rady. Založil Fond sv.Vojtěcha k podpoře Nepomucena, je vzdělavatelem Orla v USA a místopředsedou Svazu českých katolíků a k tomu všemu je i kaplanem u amerického letectva. Titul monsignore je sice jenom titulem čestným a uděluje se jako ocenění kněžské činnosti, znamená ale také závazek zvláště věrně a obětavě pracovat na vinici Páně. Oběma našim prelátům,Msgru.Kučerovi i Msgru Esterkovi nejen gratulujeme, ale i ze srdce přejeme a v modlitbách vyprošujeme pro jejich kněžskou práci hojnost Božího požehnání. Deus vos confirmet! STŘÍDÁNÍ STRÁŽÍ - Msgr.Fořt předal mnichovskou farnost svému nástupci. Střídání stráží je oblíbeným výrazem pro předávání úřadů nebo funkcí. I já jsem mohl při slavných bohoslužbách v předvečer svátku sv.Václava, 27.září t.r. v kostele sv.Štěpána uvést v jeho službu nového faráře naší krajanské církevní obce v Mnichově, důstojného pána Karla Janouška. Před 30 lety mne požádal můj, žel Bohu předčasně zemřelý předchůdce, Msgr.Dr.Alexander Heidler, abych přesídlil ze Severní Afriky sem do Německa a ujal se duchovní péče o naše krajany. Stal jsem se tak zvaným delegátem Německé biskupské konference pro duchovní službu mezi českými katolíky. Protože jsem bydlel zde v Mnichově, kde bylo našich krajanů nejvíce, a protože se zde již od roku 1951 konaly pravidelné bohoslužby, věnoval jsem se přirozeně zvláště intensivně budování zdejší farnosti. Když se později podařilo zřídit podobná náboženská střediska ve všech větších městech Německa, byl jsem jmenován i farářem naší církevní obce v Mnichově. Po smrti Msgra.Dr.A.Heidlera v r.1980 jsem byl nucen převzít i jeho úkoly jako redaktora náboženských pořadů v rozhlase Svobodná Evropa. Teprve nyní, po 7 letech,se našemu Otci biskupovi podařilo najít mladého kněze, kterému bych mohl jeden z těchto úkolů předat. Otec Karel Janoušek není našim zdejším krajanům nikým neznámým. Již jako alumnus římského Nepomucena zde u nás ve farnosti vypomáhal. Jáhenské a pak i kněžské svěcení přijal mezi námi, při našich tradičních poutích v Ellwangen a své jáhenské i kaplanské praktikum konal na jedné z předních far v Mnichově. 0.Janoušek, jak se nám sám kdysi v Hlase sv.Cyrila a Metoda představil, pochází z Moutnice u Brna, kde se narodil 27.října 1947. "Kromě všech dětských nemocí",jak rozmarně referuje, "prodělal školu základní, školu učňovskou, střední školu průmyslovou a zavadil i o školu vysokou." R. 1980 se mu podařilo dostat se do Říma a vstoupit do Nepomucena. Nyní tedy přejímá vedení naší krajanské farnosti v Mnichové. Přináší s sebou energii svého vyzrálého mládí a my se všichni těšíme na jeho působení mezi námi. Čeká na něho množství úkolů. Děti nových uprchlíků čekají na křest, rodiny nových uprchlíků čekají na jeho návštěvu, nemocní na duchovní útěchu. Bez mezí je práce kněze mezí exulanty. Proto i jemu přejeme a vyprošujeme hojnost Božího požehnání. [pageend3]¿Oase vánoce Krajanskébohoslužbyvnašichfarnostech: FRANKFURT HANAU MANNHEIM WIESBADEN STUTTGART SCHW.GMÜND KARLSRUHE ULM PFORZHEIM FREIBURG NORIMBERK 24.12. Štědrý večer ve 22 h., Liebfrauenkirche 25.12. Hod Boží vánoční v 16 h., kostel Mariä Namen 27.12. Svátek Svaté rodiny v tutéž dobu tamtéž 26.12. Svátek sv.Štěpána v 16 h., Spitalkirche 1. 1. Nový rok v 16 h., kostel St.Andreas 24.12. Štědrý večer ve 23.40 vánoční vígilie s půlnoční 26.12. Svátek sv.Štěpána v 11 h. 27.12. Svátek Sv.rodiny v 11 h. 6. 1. Zjevení Páně v 11 h. 25.12. v 10 h. 1. 1. v 10 h. 25.12. v 16 h. 1. 1. v 16 h. 26.12. v 16 h. 6. 1. v 16 h. 27.12. v 16 h. 26.12., Svátek sv.Štěpána v 17 h. 24.12. Štědrý večer ve 24 h. půlnoční, hradní kaple 25.12. Hod Boží v 10 h., hradní kaple v 19 h., táborová kaple Zirndorf 26.12. Sv.Štěpána v 10 h., táborová kaple Zirndorf, po mši sv. Svatoštěpánská koleda 1. 1. Nový rok v 10 h., hradní kaple 6. 1. v 10 h., hradní kaple MNICHOV 24.12. Štědrý večer ve 24 h. půlnoční, Sv.Štěpán, Thalkirchnerstr.il 25.12. Hod Boží v 10.10 h., Sv.Štěpán 26.12. Sv.Štěpána v 10.10 h., Sv.Štěpán 27.12. Svátek Sv.rodiny v 10.10 h., Sv.Štěpán 1. 1. Nový rok v 10.10 h., Sv.Štěpán 6. 1. Zjevení Páně v 10.10 h., Sv.Štěpán Data ostatních krajanských vánočních bohoslužeb najdete ve věstnících místních Duchovních správ. VÁNOCE JSOU SVÁTKY LÁSKY, kterou nám sice Eán Ježíš přikazuje po celý rok , ale v tyto drny si Ji zvláště připomínáme a všichni po mí touž íme . Nikdo t>y o vánocích neměl být sám, hladový a smutný . Erosíme Vás tady, pamatujte na chudé,pamatujte na naše potřebné krajany, zvláště na ty, kteří v tomto roce přišlí nově mezí nás a hledají teprve pevnou půdu pod nohama. Nemáte—li Jinou příležitost, použijte přiložené složenky. Děkuj i Vám a požehnáné svátky vánoční přej í Vaši knéží P.Pavel Knespl OFM Cap. P.Josef Stojaspal P.Max Kandler P.Jan Holas P.Radim Valík OSB P.Dr.Libor Koval Msgr.Jaroslav Kubovec P.Karel Janoušek P.Václav Sedláček OSA Msgr.Pavel Kučera P.Jiří Pavelka P.Josef Malár Msgr.Karel Fořt AHOJ! Dnes bezpochyby u nás nejoblíbenější pozdrav, původu námořnického. Málokdo však ví, jak vlastně vznikl. Staří mořeplavci, n.př.Kryštof Kolumbus, psali na své lodě heslo "Ad honorem Jesu!" (Ježíšovi ke cti), nebot na svých objevných cestách chtěli také šířit Ježíšovo učení. Toto heslo pak zkracovali "AHJ" a z toho vznikl pak námořnický pozdrav Ahoj! Zdravíme-li se tímto pozdravem, říkáme tedy "Ježíšovi ke cti!, Ježíšovi čest!" A proto "AHOJ!" Ad honorem Jesu! [pageend4]HLÁSEK Dětská příloha Hlasu sv.Cyrila a Metoda T </>'cse*’ř&> WJF WIEGE DER NATUR '• OHI 1 :'. i.F . 125' m> ST ’.'A- IN S MAPTINO (130tí m> ■' r MAGDAltNA S MAGDALENA '398 m. •- .npusie-; J .' (‘''i Hauen A? •. Puštěna / c. Adige Italy A 0443 8. Mnichovští skauti zdraví ze St.Martina Nadšená skautka Radka Tuháčková z Norimberka oslavila 15.narozeniny. Blahopřejeme! Norimberští skauti a skautky se zúčastnili slavných svatováclavských bohoslužeb. 3.října pak měl pro ně Msgr. Pavel Kučera polní mši nedaleko Eichstáttu [pageend5]K prvnímu sv.přijímání přistoupil ve Frankfurtu devítiletý Filip Kostílek. Ačkoliv to bylo v německé farnosti, vyzval pan farář Franz Befart jeho a jeho maminku, aby přišli k této slavnosti v krojích (ve kterých byli už také na pouti v Ellwangen). Po bohoslužbách se s nimi nechal vyfotografovat. Děkujeme mu touto cestou za jeho pochopení. Jak jsi krásné, Jezulácko! 777 e ' '-t • ' [pageend6]SME KRV JEDNA oá At Křtem SVATÝM BYLI DO CÍRKVE BOŽÍ PŘIJATI Renata Lásková v Hamburku Philipp Bernd Hessling v Bocholtu Pavel Tomášek ve Frankfurtu Franziska Ruzicka, Rostislav Antoš a Martin Tomáš Hochman v Zirndorfu. Oba posledně jmenovaní přijali i svátost biřmování a přistoupili k l.sv.přijímání Jakub Strych v Norimberku Daniel Kozák, Nicole Franc, Nadia Anna Lošonská, Kateřina Jánská, Michael Janout, Alexandra Kobrle v Mnichově. ABYS V NÁS MILOST KŘTU SV. ZACHOVATI RÁČIL - PROSÍME TÉ, VYSLYŠ NÁS! K PRVNÍMU SV.PŘIJÍMÁNÍ PŘISTOUPILI Lucie Sommer v Hannoveru Filip Kostílek ve Frankfurtu Martina Kovaříková v Norimberku ABYS V NICH OHEŇ SVÉ LÁSKY ROZNÍTIL - PROSÍME TÉ, VYSLYŠ NÁS! SVATOSTÍ manželství své životy spojili Elisabeth Hucková a Burkhard Weber a Ivana a Martin Vackovi v Mnichově ABYS TYTO MANŽELE V LÁSCE A SVORNOSTI ZACHOVATI RÁČIL - PROSÍME TÉ, VYSLYŠ NÁS! NA VĚČNOST NÁS PŘEDEŠLI Milan Kohoutek v Bocholtu, Dr.Vladimír Bar v Bónnigheimu, Dr.Jiří Camra v Brémách, Anna Vinšová v Československu, Jiří Zachař v Československu, Ing.Vladimír Rejč, dlouholetý obětavý pomocník naší Duchovní služby, v Mnichově, Vlasta Huhsam a Eva Kutinová v Mnichově, Hana Šklíbová v Norsku, evangelická teoložka Dagmar Eisnerová ve Švýcarsku ABYS NÁM ŠŤASTNÉ SHLEDÁNÍ S NAŠIMI ZESNULÝMI DOPŘÁL - PROSÍME TÉ, VYSLYŠ NÁS! BLAHOPŘEJEME P.Antonínu Bernáčkovi ke 40.výročí kněžského svěcení. Jeho bohatá činnost téměř po celé Evropě pokračuje nyní v jižní Francii. P.Františku Revesovi, faráři Slováků v Paříži k 45.kněžskému jubileu. Otci Jiřímu Pavelkovi, který se stará také o krajany v oblasti Ingolstadtu k 30.výročí kněžského svěcení. Josefu Švambergovi v Norimberku k 65.narozeninám Otci Karlu Janouškovi v Mnichově ke 40.narozeninám Msgru.Juliu Gašparíkovi, rektoru Slovenské katolické misie ve Francii ke jmenování papežským prelátem A všem o jejichž jubileích jsme se nedozvěděli. ZAPIŠTE SI DO KALENDÁŘE: Ve dnech 29.1. (pátek 18 h.) až 31.1. (neděle 12 h.) 1988 se v Ellwangen konají tradiční exercicie. Vede Msgr.Pavel Kučera. Přihlaste se u svých duchovních správců do 20.ledna. Cena celkem 30 DM. HLEDÁTE VHODNÝ DÁREK K VÁNOCŮM? Nezapomeňte na české náboženské knihy z nakladatelství České křestanské akademie. Také předplatné na Nový život nebo na nábožensko-filosofickou revui Studie je pěkným dárkem. Obrátíte se na své duchovní správce nebo si napište přímo do Říma na adresu: Česká křestanská akademie, Via Concordia 1, 1-00183 ROMA. VŠETCI SME BRATTA WIR SIND ALLE BRÜDER VŠICHNI JSME BRATRI Na obrázcích Křest Pavla Tomáška ve Frankfurtu, novomanželé Weberovi, Otec Jiří Pavelka, Dipl.Ing.Vladimír Rejč [pageend7]...jedna rodina Česká katolická církev v němečku P.Pavel Knespl, 4530 Ibbenbüren, An der Mauritiuskirche 3, Tel.05451/4140 P.Dr.Josef Stojaspal, 4660 Gelsenkirchen, Stolzestr.3a, Tel.0209/205162 P.Max Kandier, 5 Köln 1, Postf.290201, T.0221/316355 P.Jan Holas, 6 Frankfurt/M. Oskar-Sommer-Str.15-17, T.069/637508 P.Radim Valik OSB, 7 Stuttgart 1, Rosenbergstr.53a, T.0711/617812; Velehrad: Rottenwaldstr.96 P.Dr.Libor Koval, 78 Freiburg/Brsg., Habsburgerstr.120, Tel.0761/273903 Msgr.Jaroslav Kubovec, 7945 Langenenslingen 1, T.07376/308 P.Karel Janoušek, 8000 München 5, Klenzestr.66, Sál Velehradu, Kreuzstr.16, I.089/2603331 P.Václav Sedláček OSAE, 8372 Zwiesel, Postf.220, T.09922/1040 Msgr.Pavel Kučera, 8502 Zirndorf, Postf.1310, T.0911/606 301; Velehrad: 85 Nürnberg, Zufuhrstr.8, T.0911/268684 P.Jiří Pavelka, 8821 Absberg 56, Tel.09175/802 P.Josef Malár, 8881 Bachhagel, Waldstr.88, Tel.09077/264 Msgr.Karel Fořt, delegát, 8000 München 40. Rheinstr.39, T.089/349894 FRANKFURT - Farníci uspořádali výlet do Bad Durkheim za historií a krásami okolí. V rámci pravidelných středečních večerů se konala přednáška p.Schrodra "Jak správně napsat testament". 31.října se uskutečnilo setkání s norimberskou farnosti v Iphofen u Wůrzburku. Přátelskému posezení ve vinném sklípku předcházela bohoslužba u hrobu sv.Kiliána ve Wůrzburku. STUTTGART - 27.záři oslavili krajané sv.Václava. Po bohoslužbách bylo přátelské posezení odpoledne, které bylo zpestřeno vystoupením tanečního souboru Ondráš z Ulmu pod vedením p.Oravce a zábavnou hudbou p.Jonáše a Karhana. V létě hodlá Otec Valík podniknout pout do Flúe, La Saletty a Lurd. Zájemci se mohou již nyní u něho hlásit. NORIMBERK - Tak jako v německých farnostech je zvykem pořádat před prázdninami farní slavnost, uspořádala ji i krajanská farnost norimberská i v neděli 19.7. Svatováclavské posvícení s krajany oslavil a při mši sv.kázal P.Jan Bárta z Říma. Při setkání s frankfurtskou farností v Iphofen hrál k tanci a poslechu Frank Marian a Zdeněk Bartoš. MNICHOV - Slavnými svatováclavskými bohoslužbami oslavili mnichovští krajané našeho zemského patrona a zároveň se rozloučili se svým dosavadním farářem, Msgr.Karlem Fořtem a přivítali faráře nového, Otce Karla Janouška. Pozdravné projevy pronesli předseda farní rady, kníže Ing.Jaroslav Lobkovic, slovenský farář Otec Vojtěch Zeman a duchovni Ackermann Gemeinde Pfarrer Tassler. Po bohoslužbách se v sále Velehradu konalo posvícení. ELLWANGEN - Ve dnech 4.-5. října se zde konala pravidelná schůzka českých kněži z Německa a přilehlých zemí. KOLÍN N.R. -19.září se krajané z aachenské a kolínské diecéze zúčastnili jíž tradiční pouti do Banneux v Belgii. Pout vedl Otec Kandler. Obrázky vlevo nahoře: svatováclavské bohoslužby v Norimberku, vpravo nahoře: pout krajanů z Kolína a Aachen vlevo dole: Frankfurtský výlet do Bad Durkheim, vpravo: Setkání s krajany z Norimberku v Iphofen HIAS SV.CYRILA A METODA - Seelsorgebrief -Hrsg.Tschechische kathol. Delegatur verantw. Msgr.Karel Fořt s redakční radou, Rheinstr.39, 8000 München 40, T.089/349894 [pageend8]