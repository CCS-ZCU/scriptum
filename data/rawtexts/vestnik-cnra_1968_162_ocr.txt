ČESKOSLOVENSKÉ NÁRODNÍ RADY AMERICKÉ DEMOKRACIE "NĚJAKÁ". Naděje, které se upínají k osobním změnám v politickém vedení v Československu, jsou nepochybně přemrštěné — v diktaturách změna osob málokdy znamená změnu základního zla a tím je ovšem celá soustava. Když se stal předsedou československé vlády Jozef Lenárt, také se vyrojily kombinace o “oblevě” a liberalisaci — as poukazem na baťov- skou minulost Lenártovu i proroctví o hospodářských změnách. Nyní zmizel Lenárt, jenž ještě nedávno podnikl “triumfální” cestu po Francii, a místo něho přichází y čelo vlády předseda Státního plánovacího úřadu Oldřich Černík. Optimisté očekávají, že uplatní reformy dávno navrhované skupinou národohospodářů, které dosud zůstávaly na papíře. Jak svobodně si bude při tom moci počínat, když československé hospodářství je tak pevně vetkáno do plánů komunistického bloku, je otázka, na kterou nebude lehká odpověď. Nejvíc zájmu vzbudila změna týkající se Antonína Novotného. Zůstává už jenom presidentem republiky, což je ve většině států, hlavně komunistických, jen funkce ozdobná. Svou moc vyvozoval Novotný dosud z postavení prvního tajemníka komunistické strany Československa. Ale spojení těchto dvou funkcí bylo od Stalinovy smrti snad ve všech komunistických zemích zrušeno, aniž se tím ovšem změnila svrchovanost strany a podřízenost vlády a parlamentu. Hlavou komunistické strany v Československu stává se po Novotném Alexander Dubček, první tajemník ústředního výboru slovenské komunistické strany. Čteme v posudcích exulantského tisku, že Dubček jako Slovák má nebo bude vymáhat, aby v Československu bylo dovoleno více politických stran, aby spisovatelé směli svobodně psát a aby byli propuštěni na svobodu všichni, kdo byli uvězněni pro známé události na spisovatelském sjezdu a v souvislosti s manifestem intelektuálů, o jehož pravosti se ovšem leckde pochybuje. Nepokládáme za vhodné takové rozdělování republiky a národa: vládní komunistický teror byl všude stejný a Alexander Dubček se dosud neprojevil jako zastánce demokratických svobod v Československu, ač měl k tomu mnoho příležitostí. Ostatně — mluvíme-li o svobodách a srovnává-li se spisovatelský manifest s památným prohlášením českých a slovenských spisovatelů z r. 1917, spisovatelé byli vždycky mluvčí národa a svobodu chtěli pro celý národ, nejen pro sebe. Některé novinářské články v Československu projevuji nápadnou zdrželivost v posuzování výměny osob ve vedeni republiky a obsahují spíš ironické poznámky, které nasvědčují tomu, že nové vedení má hlavně unevnit jednotu strany a “kvalitně” připravit XIV. sjezd. List mládeže na př. odmítá “placenou reklamu novopečeného týdeníku Reportér,” který se prý pokouší diktovat celé žurnalistice a “udávat tón”. List vtipně usvědčuje vedení strany z nepravd a polopravd i v souvislosti se zprávami o změnách. Úřední zpráva totiž uváděla, že změny jsou “v souladu s procesem demokratisace ve státněpolitické oblasti, v zájmu dělby práce a nových vztahů mezi vrcholnými stranickými a státními orgány a pro zvýraznění!!) presidentské funkce jakožto symbolu dělnické a socialistické moci v tomto státě . . Původní prohlášení ústředního výboru komunistické strany mluvilo jen o “pověstech”, ale druhý den autoři úřední zprávy nevěděli kudy kam a zaobalili rozhodnutí do dlouhých nesrozumitelných frází, jako na př. že se “uplatnily zásady demokratického centralismu a vnitrostranické demokracie na základě celkové koncepce stranické politiky směřující k vytváření hluboce demokratické a rozvinuté socialistické společnosti . . .” (Výrazu “společnost” se nyní užívá místo zastaralého a prý buržoasního slova “národ”.) Co tedy je a co bude ta hluboce demokratická společnost v Československu? O tom se “hluboce tajemně” vyjádřil v “malém nočním interview” jistý nejmenovaný, ale prý významný čs. revisionista, když se ho vyptával stálý spolupracovník, také nejmenovaný, jednoho krajanského týdeníku. Pronesl moudře hlubokou a dosud nikým neobjevenou pravdu, že je velký rozdíl mezi tím, co si přejeme a co je opravdu proveditelné. Tak na př. “humanistická demokracie” byla by prý velkým pokrokem proti stalinské době i proti tomu, co je dnes. Občané by měli základni lidské svobody, jako cestovat do ciziny, kupovat západní noviny, kri- tisovat v tisku vládní činitele. Jenomže taková “stoprocentní” demokracie prý neexistuje nikde, a nesmí se prý také zapomínat, že Československo je v sovětské zájmové oblasti. Tak ani revisionisté nemohou si dovolit “jít jedním skokem” k údobí let 1945-47, kdy existovala i jedna nesocialistická strana, praví onen informátor. Revisionisté, jak vidět, budou se držet Haškovy strany mírného pokroku v mezích zákona. Pro “bezprostřední budoucnost” chtějí založit nebo obnovit “další socialistickou stranu s rozdílnou interpretací Marxe než má dnešní komunistická strana.” Tato nová strana by prý kontrolovala mocenskou stranu konstruktivní oposici — zrovna jako ve Spojených státech, “ovšem v rámci socialismu.” Tohle ušlechtilé snažení se prý jistě podaří, ale zhatilo by se, kdyby začala "honba na komunisty”, to by prý ovšem zasáhl Sovětský svaz. A tak ten významný, ale opatrný československý revisionista, jenž si myslí, že lid nečeká na nic tak dychtivě, jako na nový výklad Marxe, má skvělou radu: “Udržime-li pořádek, zůstaneme-li členy varšavského spolku (t. j. spolku na komunistický výboj) a dodržíme-li své závazky k Sovětskému svazu, Rusové nás nechají na pokoji.” Tajemný host skončil v “malém nočním interview” toto vyznání revisionistické víry prohlášením, že tedy bude “nějaká demokracie”, že bude lepší než žádná a proto prý čehonové o její zřízení usilují. Poučili jsme se nesmírně. Pamatujeme se na takové vý- kladv už ze starého Rakouska, a vidíme, že opatrnictví, i to hanebné, rozbujelo se zas v československých zemích přičiněním nacistických i komunistických okupantů. Kvete bohužel divokými květy i v exilu, kde někteří lidé zahalují VĚSTNÍK Číslo 162 Leden 1968 [pageend1]VESTN I K JANUARY 1968 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRAN KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VESTNÍK LEDEN 1968 Orgán Československé národní rady americké Vychází měsíčné (s výjimkou dvojčísla v červenci-srpnu) Předplatné $2.00 ročné. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 Šmeralovo austrofilstvi do náležitě zřaseného roucha Pa- lackého vět. Ale co budou platný všecky hospodářské reformy, které revisionisté a gradualisté očekávají od nynějších změn, když Československo má zůstat dále vasalem Sovětského svazu a řídit se jeho mírou svobody, jež se tak skvěle projevila v novém procesu se spisovateli? Co bude “nějaká demokracie” ? Bude to dále diktatura hrstky lidí a jedné strany, totiž komunistické. —J. F.— LEV ZELENKA LERANDO: PROHLÁŠENÍ NEZÁVISLOSTI ČESKOSLOVENSKÉHO NÁRODÁ. (Pokračování z minulého čísla) Československé prohlášení nezávislosti bylo v mnohém ohledu přímým důsledkem prohlášení a uznáni Národní rady československé de facto vládou a přetvoření této vlády ve vládu prozatímní. Na vytvářeni událostí dalších mělo nesporně vliv veliký, neboť na odpověď presidenta Wilsona ze dne 18. října, ministerský předseda hrabě Andrassy již nemohl jinak odpovědět, než jak dne 25.-26. téhož měsíce odpověděl: přiznáním práva sebeurčení a samostatnosti zemím československým. A den na to, dne 28. října, proveden byl v Praze převrat. Leč nebuďme optimisty, a neklamme se: Samotné prohlášení nezávislosti by nebylo samojediné prospělo. Ačkoliv v celém americkém tisku psáno bylo, že “odpověď presidenta Wilsona učinila konec dynastii Habsburků,” události jiné, vskutku velkolepé a přimo opojující, pomohly tlačit. Byly to pamětihodné dny 23.-26. řijna 1918. Ty nesporně nám pomohly momentálně nejvíce. Málokdo skutečně přesně ví, co se tehdy ve Filadelfii v ony dny událo. Všeobecně se má za to, že dne 26. října 1918 profesorem Masarykem bylo o poledni podepsáno v památné síni nezávislosti prohlášeni československé nezávislosti a samostatnosti, že krátce na to listina ta byla presidentem Masarykem předčítána davům lidu shromážděným před domem nezávislosti, při čemž dokonce zvoněno bylo na “zvon československé svobody”. Vzhledem k tomu, že tato nepravda byla i v paviloně československém při světové výstavě ve Filadelfii r. 1926 zdůrazňována, jest záhodno a nutno, v zájmu historické pravdy, události ty a fakta s nimi související přivésti na pravou míru. Pisatel byl očitým svědkem oněch památných událostí, byl pověřen již v listopadu r. 1918 sebráním všeho historiografického materiálu nejen českými spolky filadelfskými, ale i americkými (anglickými) historickými společnostmi. Věc měla se vskutku takto: Ihned po prohlášení československé nezávislosti, pozvaly Federace vlasteneckých společností amerických — Society of the Sons of the American Revolution; Daughters of the American Revolution; Colonial Dames, prostřednictvím svého čestného předsedy generála S. B. M. Younga, Organisovaná práce, prostřednictvím D. W. Paynea od Central Labor Union of Washington, a Amer. Agricultural Society, prostřednictvím generálního výkonného tajemníka Amer. Agricultural Association, pana G. W. Stearna, Středoevropskou unii, by odbývala další konference své v Domě nezávislosti ve Filadelfii, tedy místě v očích každého Američana nejposvátnějším. Tisk filadelfský zprávu o tom přijal s nelíčeným nadšením a jásotem, a učinil co mohl, by konference nabyla dalekosáhlého významu politického. Město Filadelfia přijalo patronát celé konference a stálo v čele celé záležitosti. Ustanoven byl zvláštní slavnostní komitét s p. W. Brickerem v čele, ačkoliv prof. Masaryk si žádné oslavování nepřál. A tak se stalo, že od 23. do 26. října zástupcové deseti národů tvořících unii se sešli v svatyni nezávislosti a svobody americké. Původním úmyslem bylo, by deklaraci podepsali pouze zástupci deseti národů a národnosti, t. j. Češi, Poláci, Jiho- slovani, Ukrajinci, Uherští Rusové (Podkarpatští Rusové), Litvíni, Rumuni z Uher, ujařmení Řeci, italští Irredentisté a Albánci. Žádost Arménů a Zionistů předal prof. Masaryk panu Stearnovi k rozhodnutí, a týž rozhodl v jich prospěch dne 25. října dopoledne. Bylo tudíž oněch národů a národnosti dvanáct a třináctý národ, národ finský, přihlásil se, zúčastnil se konferencí, nebyl však k podpisu připuštěn. “Ideál ovšem byl, abychom se shodli a na mírovou konferenci přišli s dohodnutým plánem. To ovšem byl ideál.” (Světová revoluce, str. 299.) V konferencích těch pracováno bylo na praktických detailech pro mírovou smlouvu, dle zásad sebeurčení národů a čtrnácti bodů navržených presidentem Wilsonem. Tato konference na sebe obrátila zájem celého amerického světa i ciziny, a zpravodajové stylisovali patřičně své zprávy. Všeobecně psáno bylo, že se založily ve Filadelfii Spojené státy evropské. Šlo se dokonce tak daleko, že bylo tvrzeno, že mírová smlouva, i kdyby byla jinde sjednávána, bude podepsána v domě nezávislosti, a že v těch místech, kde svoboda americká byla uzákoněna roku 1776, svoboda evropských ujařmených národů a trvalý mír světový budou zpečetěny a zaručeny. Předsedou konferencí byl prof. Masaryk. Témuž poslal president Wilson do domu nezávislosti dne 25. října telegram následujícího znění: Profesor T. G. Masaryk, Independence Hall, Philadelphia, Pa. Prosím vyřiďte moje srdečné pozdravy zástupcům ujařmených národností střední Evropy a ujistěte je mým hlubokým pocitem radosti, že mezi námi existuje taký impresivní a neochvějně jednomyslný soulad vzhledem k zásadám a účelům týkajícím se velikých otázek, které jsou blizky našim srdcím v tomto velikém zápase v zájmu spravedlnosti, na němž národové světa béřou podílu. Woodrow Wilson. Konference odbývány byly nahoře v prvém poschodí, v tak zvaném dlouhém sále, svého času presidentem Washingtonem používaném k státním plesům. Prof. Masaryk seděl v historické židli tak zvané Penn Peace Treaty Elm Chair, 2 • VĚSTNÍK [pageend2]zhotovené ze dřeva jilmu, pod nímž Vilém Penn, zakladatel Pennsylvanie, smluvil věčný mír s Indiány, kterýžto mír nikdy nebyl podepsán a nikdy nebyl zrušen. Konference skončily v sobotu dne 26. října, k poledni, a přesně o dvanácté hodině polední sestoupili zástupcové ujařmených národů a národností do deklarační síně, kdež na historickém stole Jana Hancocka, na němž r. 1776 pode- psáno bylo americké prohlášení nezávislosti, podepsali tak zvané Prohlášení společných zájmů neodvislých národů střední Evropy. Obřad ten byl přímo pod mimořádným patronátem města Filadelfie. Síň deklarační byla naplněna zvanými hosty a výkvětem společnosti filadelfské, deputacemi amerických spolků, deputacemi politických stran, deputacemi ujařmených národů a prominentních osob z Washingtonu, Bostonu, New Yorku, Chicaga, Clevelandu atd. Deputace ujařmených národů dostavily se s prapory svých zemí. Tyto prapory, spolu s originálními prapory původních třinácti amerických kolonii zdobily pozadí síně. Nálada všech byla vážná a slavnostně povznesená. Slavnostními řečníky byli vrchní soudce Nejvyššího soudu státu Pennsylvanie W. Porter ve jménu vlasteneckých společností Ameriky, Dr. E. Cattell, zástupce pres. Wilsona, starosty a městské rady a všeho občanstva města Filadelfie. Profesor Masaryk byl prvým, jenž listinu podepsal. Za hrobového ticha namočil pero do kalamáře, který r. 1776 použit byl poprvé při podpisování amerického prohlášení nezávislosti. Podepsal a podal pero dr. Helinskimu, zástupci Poláků, kterého Paderewski z Chicaga k podpisu poslal. Pak následovali dr. Hinkovič za Jihoslovany, pánové Ceglinski za Ukrajince, Zsatkovich za Podkarpatské Rusy (Uhro-Rusy), Naruševičius za Litvíny, kap. Stoica za Rumuny, redaktor Tomazolli za italské Irredentisty, pan Vassilakaki za ujařmené Řeky, pan Dako za Albánce, Ittamar Ben-Avi z Jerusalema za Zionisty a pan Pasdermadjian za Armény. Třináctá národnost, Finové, nebyli k podpisu připuštěni. Po skončeném podpisu deklarace odebrali se všichni na velké náměstí neodvislosti před domem nezávislosti, a tam za hrobového ticha přečetl prof. Masaryk deklaraci právě podepsanou. Ihned na to zazněl nový zvon svobody středoevropské, replika to amerického zvonu svobody. Prof. Masaryk, co předseda Středoevropské unie, přečetl Souhrn zásad středoevropské unie, dokument jím sepsaný, v němž práva národů, národnostních menšin, odnárodňování, trans- migrace a budoucí školství osvobozených národů byly zdůrazněny, a politické čile unie byly načrtnuty. Poslední odstavec tohoto dokumentu zněl: “Unie bude hleděti, by cíle jednotlivých národů byly mírové konferenci řádně předloženy, a aby jednotlivé národy byly tam zastoupeny. Demokracie nemůže dopustit, aby osudy celých národů byly rozhodovány bez národů, jichž se to dotýká.” CO NAPSAL MASARYK O PROHLÁŠENÍ. V předcházejících kapitolách z pamětí Lva Zelenky je jasně prokázáno, že Prohlášení nezávislosti Československa bylo sepsáno ve Washingtoně a že ve Filadelfii byla pode- psána Deklarace středoevropských národů. K blížícímu se 50. výročí je záhodno, abychom již neopakovali starou chybu o podepsání Deklarace nezávislosti ve Filadelfii. V jiných bodech s autorem paměti je možno nesouhlasit, klade důraz na jiné lidi a jejich práci, přehlíží některé osobnosti, neb podceňuje jejich důležitost. To však je věcí historiků, aby to zvážili. Nejdůležitější osobou ovšem v tomto dění je prof. Masaryk a proto se vracíme k jeho Světové revoluci, co o těchto pohnutých dnech sám napsal. Ve Washingtonu navazuje Masaryk na staré známosti. Uvádí např., že Richard Crane byl sekretářem Lansingo- vým, a “s ním, jako s jeho otcem, byl jsem ve stálém styku.” Jmenuje hlavně soudce Brandeise, pány Bakera, W. Philipse, Polka, B. Longa, F. K. Lane, Houstona. “A nade vše musím uvést vlivného rádce a důvěrníka Wilsonova pluk. House, s nímž jsem jako s jinými velmi podrobně probíral všecky otázky války a očekávaného míru.” “Rakousko-Uhersko ve své nabídce výslovně akceptovalo program Wilsonových XIV. bodů a jiných prohlášeni........... Ve Vídni myslili, že si takovou úslužností Wilsona získají — nerozuměli odmítnutí na mírovou nabídku minulého měsíce.” “Tím větší bylo ve Vídni a v kruzích austrofilských rozčilení, že Amerika neodpovídala Rakousku tak dlouho, dokonce se ve Washingtoně oklikou sondovalo; když konečně odnověď přišla, byla neočekávaná.” “Já jsem se v téže době dověděl, že císař Karel chystá manifest, slibující přetvoření Rakouska — ne Uherska — ve stát spolkový Byl to poslední pokus tonoucího, bylo v tom však nebezpečí, na které autoři spoléhali a bylo nutno zabránit efektu, který by manifest ještě mohl mít v kruzích, v nichž pro Rakousko dosud zbylo mnoho Sympathie. Proto jsem použil tohoto okamžiku k vydáni Deklarace nezávislosti, na níž jsem pomýšlel již delší dobu. Logicky tato deklarace vyplývala z konstituováni naší Zatímní vlády dne 14. říina Spojencům ohlášené; forma bvla volena tak. aby Americe připomněla krásnou deklaraci vlastní: konečně bvla její cena taktická; když Karlův manifest byl publikován, vlály již na domě, v němž jsem jako předseda naší Zatímní vlády bydlil, prapory svobodného státu Československého, právě se prohlásivšího suverénním pánem svých osudů . . .” “V Deklaraci jsem odmítl Karlův pozdní pokus o rakouskou lžifederaci a načrtl hlavní zásady, které Zatímní vláda klade v základy nového státu. Prvý náčrtek jsem dal přečíst řadě svých přátel (mezi jinými Brandeisovi a red. Ben- netovi); k jejich věcné a formální kritice vzalo zřetel malé komité, které vykonalo poslední revisi po stránce formální i právní (seděl v něm znamenitý odborník a právník Mr. Calffee); byl to pěkný příklad harmonické spolupráce a zároveň prvý státní akt velkého stylu, sdělaný za mého vedení.” “Deklaraci jsem odevzdal státnímu sekretáři Lansingovi, abych si už napřed zajistil souhlas americké vlády; také abych ještě v poslední chvíli před odpovědí Rakousku připomněl Wilsonovi naše stanovisko. Krok se neminul úspěchem; úspěch byl velký nejen ve veřejnosti a v tisku, ale i v kruzích vládních a zejména v Bílém domě. President Wilson v listě mně poslaném praví, že jej Deklarace nezávislosti hluboce pohnula, jak uvidíme z jeho odpovědi Rakousku- Uhersku. A odpověď tato, vydaná 19. října, je shodně s naší Deklarací datovaná 18. října.” “Ve své odpovědi Rakousku-Uhersku president Wilson zdůrazňuje, že Spojené státy změnily svůj názor o Rakousku-Uhersku a jeho poměru ke Spojeným státům, jak se zejména jeví v uznání Československé národní rady za vládu československého národa de facto. Stejně Spojené státy uznaly národní snahy jihoslovanské. President se tudíž nemůže spokojit s pouhou autonomií těchto národů, jakožto podkladem míru, jak ještě měl za to ve svých XIV. bodech v měsíci lednu. Ne on, nýbrž tito národové sami musí být soudci nad jednáním rakousko-uherské vlády, jímž by měly být splněny jejich snahy a jejich pojímání vlastních práv a osudů.” “Je v diplomatické literatuře málo příkladů tak mužného a čestného odvolání vlastního staršího názoru: právě tím bylo tak účinné. Vůbec president Wilson neskrýval, že postupem válkv své názory modifikoval a jak na př. v lednu 1917 pluk. House oznamoval Bernstorffovi, že president nesouhlasí s podmínkami míru Dohodou formulovanými, pokládal ie za nemožné, avšak už v dubnu dospěl k vyhlášení války Němcům a již tím byl přiveden k revisi svého evropského programu.” VĚSTNÍK • 3 [pageend3]Oslavy 50. výročí vzniku československé samostatnosti nabývají konkrétní podoby. Výzva Čs. národní rady americké k národním organisa- cím amerických krajanů, aby se podílely na pořádání celo- amerických a celosvetových oslav 50. výročí 28. října 1918, byla s nadšením přijata. Další organisace exilové i zahraniční se spontánne přihlašují k účasti. Některé z organisací již plánují zájezdy a jiné cesty, jak oslavu učinit co nejkrásnější a nejmohutnější. Tak ČSA odhlasovala účast uváděcích a pěveckých sborů, a jiné organisace budou jistě následovat. Čs. národní rada americká se snaží, aby oslavy byly věcí nás všech. Proto program připravuje jen rámcově, tak aby byl postupné propracován v souladu a se souhlasem všech. Cílem oslav bylo určeno: 1. Plnou účastí všech českých a slovenských organisací čestným a důstojným způsobem vzpomenout 50. výročí prohlášení čs. neodvislosti před americkou a světovou veřejností. 2. Toto výročí nám dává příležitost probudit v americkém lidu českého a slovenského původu — hlavně v generacích již zde narozených — hrdost na český a slovenský původ. 3. Oslavy dají našemu českému a slovenskému lidu v Americe nejkrásnější příležitost, aby manifestoval svou věrnost a oddanost americkým principům demokracie, svobody a samostatnosti. 4. Těmito oslavami budeme zároveň manifestovat svůj požadavek, aby lidu podmaněných národů byla svobodnými volbami dána příležitost určit formu a náplň vlády jejich zemí. Manifestací tohoto požadavku dosvědčíme svůj pevný postoj vůči komunismu. Jak známo, oslavy se mají konat ve dnech 17.—20. října t. r. ve Washingtonu, D. C. Pořad sám byl prozatímně určen tak, že dny čtvrtek a pátek, 17. a 18. října, budou věnovány sněmování zdejších organisací s účastí zahraničních hostí, pokud už hosté budou ve Washingtonu přítomní. Tato část programu bude ukončena banketem. Na sobotu 19. října je plánováno zasedáni všech účastníků jako mluvčích svobodných Čechoslováků z celého světa. Po něm by měl následovat průvod Washingtonem. Večer závěrečný banket, v neděli dopoledne rozloučeni. Tento hlavní program bude zpestřen řadou kulturních podniků, na jejichž přípravě se už horlivě pracuje — mimo jiné zejména v odbočce ČSNRA Washington. Velkému zájmu se jistě bude těšit velmi zajímavá výstavka dokumentů, které provázely vznik Československa. Výbor pro pořádání oslav při předsednictvu Československé národní rady americké odesílá pozvání a výzvu všem demokratickým organisacim Čechů, Slováků a Podkarpatských Rusínů v Americe i jinde ve světě a bude postupně uveřejňovat další podrobnosti o programu oslav, tak jak se budou jasněji rýsovat. Rada doufá, že bude možné svolat schůzi všech pořádajících organisací, aby konečné a podrobné provedení oslav bylo dohodnuto. Tato schůze by se měla uskutečnit před jubilejním sjezdem Československé národní rady americké, který bude pořádán v dubnu 1968. Organisační výbor ČSNRA. PAMATUJTE NA RADU SVÝM PŘÍSPÉVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! 4 • VĚSTNÍK 18. prosince 1967. Sl. Vlasta Vráz, předsedkyně, Československá národní rada americká, 4125 záp. 26. ulice, Chicago, Illinois 60623 Milá předsedkyně Vrázová: Národní svaz českých katolíků hodlá přispěti k oslavám 501etého prohlášení československé neodvislosti způsobem mu příslušným a souhlasí s konáním programu slavnostního dne a večera, které Rada na podzim chystá ve Washingtoně. S krajanským pozdravem, Josef Čada, předseda. Jeannette F. Krippner, tajemnice. Výstava dokumentů ve Woodrow Wilson House. V rámci oslav 50. výročí založení Československé republiky uspořádá odbočka Washington Československé národní rady americké ve Woodrow Wilson House na “S” Street, N.W., Washington, D. C., výstavu dokumentů a památek, které mají vztah k ustavení ČSR. Na naši výzvu adresovanou krajanské veřejnosti, která byla otištěna v čs. krajanském a exilovém tisku, odpověděli krajané z USA, Kanady, Austrálie a Evropy a poslali nám mnoho památek. Došel nám kupř. diplom s nadpisem "Národní daň 1918”, vystavený Bohemian National Alliance krajanu A. R. . . za věrnou a účinnou pomoc při osvobození československého lidu ze staletého utrnení a útisku . . nebo “odbojové” pohlednice, které propagovaly nábor amerických občanů českého a slovenského původu do československé armády apod. Otiskujeme pro zajímavost výňatky z několika dopisů, které jsme obdrželi od krajanů: “. . . K Vašemu dopisu z 3. ledna t. r., jimž potvrzujete příjem mého příspěvku k Vaší výstavě, sděluji, že mne bude jen těšit, ponecháte-li si zaslané. Stejně jsem čekala na příležitost, abych mohla zmíněné tiskoviny zaslat do vhodných rukou. Vaše B. K. . . “. . . Četl jsem Vaši výzvu, že sháníte dokumenty o prvním odboji. Mám několik památek na tu velkou dobu, tak Vám je posílám. Jsem v Americe 58 let, přijel jsem sem v r. 1909. Je mi 84 let a před třemi léty jsem se jel podívat na ten ráj, který komunisti připravili národu. Je to dobré pro kočku. Vesnice a malá města jsou špinavá, i Praha je špinavá. Nejprotivnějši jsou ta různá hesla na ruské bolševiky a ty protivné rudé hvězdy — i českému lvu dali tu bolševickou hvězdu na hlavu. Hanba jim. Byl jsem rád, když jsem ten ráj opustil. Nazdar — a aby se Vám to vydařilo. Váš R. . . Kromě památek od krajanů došly nám též další kopie různých dokumentů, které jsou uloženy v archivech různých universit ve Spojených státech, jako ku př. kopie zápisů o schůzích Středoevropské Demokratické Unie (Democratic Mid-European Union), jimž předsedal president Masaryk, fotografie nástěnné many prof. Millera evropských ujařmených národů (1918) apod. Prosíme přátele a krajanské organizace, aby dopisy a zásilky adresovali na jednatelku washingtonské odbočky ČSNRA: Mrs. Anna M. Faltus 4708 Kenmore Ave. Apt. 303 Alexandria, Va. 22304 (USA) [pageend4]A. ŠALOMOUN: Z UDÁLOSTÍ V ČESKOSLOVENSKU. ÚNOROVÝ KOMUNISMUS NA ODCHODU. Nadešel rok 1968 a s ním 20. výročí února, který byl tragickým omylem tak zvané komunistické revoluce v Československu. K tomuto názoru docházejí i dnešní mladí komunisté vyrostli v komunismu, kteří jasně vidí nedostatky dnešní Čs. republiky pokulhávající za ostatními státy, které k ni kdysi vzhlížely jako ku vzoru státu vysoké ekonomické i kulturní úrovně. Status quo, které si drží tak zvaná třída “kádrů”, zabraňuje jakémukoliv rozvoji. Lidé byli dosazeni na významná místa z moci strany, aby hájili zájmy a výdobytky ne už strany, ale pouze jedné skupiny ve straně, která vládne terorem a je ochotna plnit veškerá přání Moskvy a je za to Moskvou ochraňována. Jak na tyto lidi nahlíží nová mladá generace komunistů, vyjádřil Jan Procházka v časopise MY 67 č. 10, kde píše: “. . . Přes všechen pokrok se pochopitelně ještě najdou instituce, které se opírají se zvláštní oblibou o lidi, kteří by se potřebovali sami o něco opřít. Chtěl jsem tím vyslovit naději, že funkcionářů toho typu, kteří jsou ochotni vám podrobně vysvětlovat, že slimák se kupříkladu pohybuje docela jinak než pták, zaplať pánbůh, už ubývá. Dokonce jsme se dopracovali k poznání, že jenom když člověk soustavně pracuje, začne mu práce ubývat. To se jenom zdálo, že revoluci můžeme uskutečnit s pomocí rezolucí. . . . Byli jsme střediskem vzdělanosti, dovednosti a poctivosti: dnešek by měl mít přirozenou ctižádost včerejšek překonat. Bez živého dotyku s minulostí nemůžeme pomýšlet na obstojnou budoucnost. Několikrát jsem napsal, že národ je kontinuita minulosti, přítomnosti i budoucnosti. Týká se to pochopitelně i národa, který se ocitl v socialismu. Nestačí však, připustíme-li, že předcházející společnost vedle svých záporů měla i klady. Sociální hnutí v naší minulosti bylo procesem demokratického uvědomování. Snad by se mělo jednou důkladně zhodnotit, co všechno pro naše národy, jejich svobodu, rozmach, znamenaly všechny ty spolky, společky, krejcarové podpůrné pokladny, vzdělávací jednoty, listy při životě udržované solidaritou našich dědů. Učili sebe i své syny, že člověk nemá před nikým padat na kolena, má hájit pravdu, nemá krást, potřebuje-li podat pomocnou ruku, má mu ji někdo nabídnout. ... To se jenom zdálo, že k ničemu nevede rozpažo- vání a dřepy a poskoky, které ordinoval národu dr. Tyrš a dr. Fügner. A že je jenom projevem maloměšťáctví a ba- ráčnictví ochotničení v národních krojích, pořádání zpěvo- kolů, alegorických maškarád, kde v průvodech, na plátech pivovarských valníků rozpažovala ruce Libuše a věštila slávu Prahy. Účastníci a diváci těchto sletů a srazů pak v sedmnáctém roce ochotně pokropili krví těch šest kilometrů u Zborová, a i když nevěřím, že by umírali rádi, přece jenom si myslím, že svůj čin i jeho důsledky považovali za svoji přirozenou povinnost. Zabýváme-li se dnes nepřetržitě otázkou lhostejnosti, měli bychom se alespoň zabývat trochu tím, co ji způsobilo. Čechy a Slovensko přece nikdy nebyly územím duševní opotrebovanosti. Právě naopak. Socialismus v našich podmínkách by tedy měl být stále demokratičtější, neměl by přehlédnout, že čtvři sta spolků zapsaných v roce 1886 u zemského úřadu mělo ve svém názvu slov;čko: dobrovolný! Máme-li dnes ještě půl národa kvalifikovaných na místech nro nekvalifikované, je to viditelný pokrok oproti včerejšku, kdv jsme ani polovinu nekvalifikovaných nemohli vystrnadit z míst nro kvalifikované. Samozřejmě žádný důvod k nadšení to není Chápejme kritiku jako účast. Pokusme se nechápat mlčení jenom jako souhlas, ale pokusme se ho chápat i jako lhostejné ignorováni. Nikoho by tedy nemělo překvapovat, že člověk nemíní používat hlavy jenom na kývání, neboť to není skutečně její hlavní funkce . . Uvědomíme-li si, že autorem těchto úvah je spisovatel Jan Procházka, který byl pro svou kritiku pronesenou na sjezdu spisovatelů v létě 1967 proti politice vlády a strany pouze zbaven funkce kandidáta ÚV KSČ, svědčí to o tom, jak silná je oposice nové generace vůči kádrové klice Novotný- Hendrych. Kritika pronesená na sjezdu spisovatelů, spisovatelský manifest a listopadové studentské demonstrace měly velký ohlas nejen doma, ale i v zahraničí, Novotnému se již nepodařilo zastrašit oposici a zahnat ji do kouta. Příliš mnoho nesnází se obrátilo proti němu, ať již právem či neprávem, a jeho věrní ho počínali opouštět jako krysy potápějící se koráb. President Novotný se topil ve velkých potížích v prvním týdnu měsíce prosince, kdy při zasedání ÚV KSČ naň byl činěn nátlak, aby resignoval na funkci 1. tajemníka KSČ a zůstal pouze ve funkci presidentské. Byl zachráněn jen zásahem Brežněva, který bez ohlášení, ale na doporučení východoněmeckého W. Ulbrichta, přibyl neočekávaně do Prahy 8. prosince. Před dvěma měsíci všichni 3 členové ÚV KSČ, Slováci Lénart, Dubček a Chudík, požádali Novotného, aby se vzdal obou funkcí, protože zavinil neúspěch nového hospodářského plánu. Obvinili ho též z diskriminace vůči Slovákům a z nedostatečného budování průmyslu na Slovensku. K nim se přidal Oldřich Černík, který je vedoucím Státní plánovací komise. Oposice rychle rostla, a před příjezdem Brežněva měl Novotný proti sobě již 8 členů ústředního výboru. Pouze Otakar Šimůnek a Václav David, ministr zahraničí, který prý je agentem Moskvy, zůstali při Novotném. Oposice též plánovala sesadit muže č. 2. Jiřího Hendrycha. Návštěva Brežněva změnila však situaci a předseda vlády Lénart a Michal Chudík se připojili k Novotného skupině, když Brežněv získal pro Slováky od Novotného značné ústupky. V posledních fázích zasedání se dostali do konfliktu Novotný se svým věrným soudruhem Hendrychem, který tak neohrabaně dirigoval sjezd čs. spisovatelů. Hendrych po ostré slovní potyčce se postavil proti Novotnému. Nové zasedání bylo stanoveno na 20. prosince. Avšak bylo již známo, že Brežněv si vynutil odklad jakýchkoliv změn, a požadoval, aby Novotný zůstal v úřadu ještě Část příštího roku. Při zasedání 20. prosince byla obsazena obě pražská letiště, obrněné vozy projížděly Prahou, a tisk i rozhlas zatvrzele mlčel. Třídenní zasedání skončilo beze změn ve vedení. Ve svém novoročním projevu Novotný takticky změnil své názory a prohlásil, že jeho vláda je ochotna využít všech prospěšných způsobů ve výrobě, zásobování a prodeji, i kdyby pocházely z kapitalistického systému. Je ochoten přebírat i prvky kapitalistického myšleni v kultuře, technice, vědě a umění, bude-li to prospěšné. Byl to pravý opak toho, co prohlásil ve svém projevu v létě 1967, kdy vyhrožoval spisovatelům za jejich kritiku proti stranickému a vládnímu vedení. Tehdy řekl, že strana uvádění komunistických zásad do života bude pevně prosazovat, v té věci že nepřistoupí na žádné kompromisy, a prohlásil, že všichni, kdo toto neuznávají, stojí na druhé straně. Řekl dále: “. . . nepřipustíme také obnovování jakýchkoliv národně socialistických, reakčně klerikálních, pravicově sociálně demokratických a jiných směrů. Jen nevědomý člověk, nebo člověk, který sleduje nečisté cíle, může obviňovat stranu z nedostatku objektivity.” Avšak překvapení přišlo v prvním týdnu r. 1968 při novém zasedání, z něhož vyšel Novotný již jako pouhá loutka zastávající funkci presidenta, a novým prvním tajemníkem KSČ se stal Alexandr Dub"ek. Provádět oposici v policejním státě je zcela nemožné. Proto skutečná oposice nekomunistů je předem odsouzena k porážce. Vyvstalo však nové organisování oposice, a to uvnitř strany, vznikla oposice v řadách lidí, kteří jsou členy strany. Ovšem, že je to oposice komunisticky konstruktivní, ale i ta má tolik možností k zlepšení údělu čs. lidu, že lehko nachází úrodnou půdu podpory, zvláště čteme-li kritiku Vaculíka, nebo úvahy Procházky, který nedávno napsal: "Aby VÉSTNIK • 5 [pageend5]byl člověk šťastný, k tomu od nepaměti potřeboval především svobodu. Svobodu myšlení, činů i volby.” Nutno říci, že Procházka byl kandidátem na členství ÚV KSČ. Tito lidé ví, že nemají svobodu ani pro sebe, a že ji nemá ani lid. Je mnoho lidí, kteří by mohli dnešní situací v Československu pohnout, ale nejsou ochotni sloužit skutečnou snahou k zlepšení situace jen pro popularitu rodné strany, a nejsou též ochotni stát se v rámci příruček a nařízení obětními beránky za všechno to, v čem strana neuspěla. Proto někteří mladí komunisté počali flirtovat s možností oposice, oposice sice socialistické, ale takové, která by byla úspěšnou jak v řešení hospodářských a správních nesnází, tak v boji o podchycení zájmu znechuceného a lhostejného lidu. K jaké situaci může dojít, nelze dnes domyslit, ale je to jediné východisko jak přivést čs. národ k živelné činnosti a nazpět tam, kam před vládou komunistů patřil. Mnohým je jasné, že je nutné jít prozatím se Sovětským svazem, ale proč proti celému svobodnému světu, když z toho pochází jen škoda. Provazolezeckým trikem je dnes provádění oposice — u vědomí, že otevřená vzpoura nespokojené většiny lidu by nepochybně zavdala příčinu k ozbrojené intervenci Sovětského svazu, jak se stalo v Maďarsku, a zvrátila pokrok opět o mnoho let nazpět. Čechoslováci v zahraničí mohou v tomto boji býti značně nápomocni prohlubováním styků s lidem doma, jak na základě osobního přátelství, tak hlavně při obchodních, hospodářských a kulturních stycích. Je to to nejmenší, co můžeme pro zlepšení situace a dobré jméno čs. národa zatím udělat. POHLAVEK NEBO POHLAZENÍ? Lidová demokracie přinesla soutěž pod názvem: “Hrozit, nebo nadbíhat mladým?” Redakce obdržela velké množství dopisů, z nichž některé uveřejnila. “Nedávno si mně posteskla starší matka-vdova, že její syn, který studuje novinářství a dokonce píše básně, jí zcela bezostyšně řekl do očí: “Mami, ta úcta k rodičům je jen planý žvást a buržoázni přežitek.” “Pohlavek či pohlazení? Rozhodně pohlavek — ale ne mládeži.” * * * “Sama mám tři děti, dvě dcery a Sletého synka. Ta první je vzorná, protože ještě rostla v méně bláznivé době. Ta druhá je výlupek dneška. . . . Kde jsou ty doby, kdy bývali Čechové statní junáci? Dnes jsou to padavky, které snadno vydělávají zpěvem, ale k práci se postavit neumí. Jsme národ prolhanců a farizejů. Nehrabte se lidem v soukromí, nakonec si to musí každý z nás vyřešit sám.” (— čtenářka z Prahy.) ❖ * * V Československu se bude stavět 320 km dlouhá dálnice Praha-Brno-Bratislava. Povolená rychlost bude 120 km na úseku Praha-Brno, a 150 km Brno-Bratislava. NOVODOBÁ POŘEKADLA V ČESKOSLOVENSKU. Je zle, začne-li se stagnace považovat za stabilizaci. Svoboda lidí je úměrná útlaku pitomců. Kdo neblbne s námi, mysli proti nám. Díky nějakému tomu přežitku se dá i současnost vydržet. Kde se na blahobyt nedá vydělat, tam se na něj zbytečně šetří. PÁD NOVOTNÉHO A NÁSTUP NOVÉ GENERACE. Odchod Novotného neznamená jen odchod jednoho oddaného komunisty, ale odchod éry komunismu. Dostává se za pravdu komunistickým spisovatelům a všem Čechoslovákům, že to byla doba “druhého temna” pro Československo. Lidská důstojnost lidu českého a slovenského nebyla v tomto století tolik ponížena — vyjma nacistické okupace -— jako za posledních 20 let vlády komunismu. Musela přijít nová generace, i když komunistická, aby setřásla vládu dogmat, příruček a směrnic napasovaných na poměry před 100 léty. Únorový puč nebyl proveden v zájmu uvedení ideí humanitního socialismu v praxi, nýbrž byl zosnovaným spiknutím hrstky oportunistů a ctižádostivců — za pomoci mezinárodního komunismu — k zmocnění se moci nad národem, kterému neměli co dát, ale z kterého chtěli žít. Dokazuje to fakt, dnes v komunistickém bloku přiznávaný, že přes všechny nedostatky zaviněné neodborným řízením hospodářství má lid v Československu stále ještě vyšší životní úroveň nežli v Sovětském svazu. Kdo se zmocnil moci v únoru 1958? Jaký lid . . . ? Přiznal to jasně aparátčik Vrabec v rozhlasovém projevu o významu 28. října 1967: “Ve snaze o upevnění toho, co přinesl únor 1948, jsme, jak se říká, vylili s vaničkou i dítě. Aby se vykořenil buržoasní vliv na naše myšlení, scvrkla se nám historie 20. století. Cokoliv, o čem se myslelo, že o to mají zásluhu jiní, se z dějin ztratilo. . . . Tak nám z dějin vypadl i 28. říjen. Dnes však můžeme s uspokojením říci: Zaplať Pánbůh, že je to za námi.” Únor 1948 byl tedy počátkem historie zvůle komunistických vládců. Tito nejen žalářovali, mučili a popravovali vlastní lid, ale vraždili se sami mezi sebou. Roku 1953 šlo 11 věrných soudruhů, odsouzených vlastními soudruhy, na šibenici; roku 1963 byla tato vražda prohlášena za justiční omyl. President A. Novotný byl jedním z hlavních strůjců tohoto fingovaného procesu. Jeho soudruzi spolupracovníci, kteří se s ním této komunistické ostudy aktivně zúčastnili, byli jeden po druhém odstraněni, a Novotný, jeden z posledních stalinistů, který po 15 let hrál úlohu muže č. 1 v neslavné historii KSČ, odchází nyní. Tak zvané kádry — to je komunistický “lid”, který spravoval zemi od r. 1948 nikoli na základě svých odborných znalostí, ale z milosti strany, jíž věrně sloužil za dobrou odměnu •— po léta dusily veškerý kulturní a hospodářský vývin; policejní teror, nesvoboda a nespravedlnost korumpovaly morálku mladých i starých. Situace dospěla ku kritickému bodu, takže i sami komunisté museli nahlédnout, že jedině alespoň částečné uvolnění poměrů jim může přinést prospěch a záchranu. Uvolili se provést určité změny v hospodářství zavedením t. zv. nového hospodářského modelu, jenž měl čerpat užitečné prvky z kapitalistického hospodářství. Tato snaha však ztroskotala na nezájmu a neochotě velkého počtu kádrováků dosud neomezeně vládnoucích v podřadných správních funkcích jak v průmyslu, tak ve státní správě. Strana je nemohla vyhodit, neboť bez nich by padla i strana. Ekonomik prof. Oto Šik neuspěl, a Novotnému to přišlo vhod. Větší škodu však komunistům přineslo částečné uvolnění styků s cizinou a zmírnění kontroly tisku. Mladá inteligence a odborníci, kteří byli z Československa vysláni do svobodného světa, vraceli se domů nejen s obdivem pro to, co viděli v cizině, ale též s pocitem zahanbení a roztrpčení nad tím, že Československo, které mělo po válce nejlepší předpoklady být jednou z předních zemí Evropy v kulturním a hospodářském dění, zůstalo trčet na periferii tohoto vývoje. Inteligence kritizovala, ostřejší a ostřejší se stávala kritika spisovatelů — a kádry často volaly, aby se s nimi “zatočilo”. Novotného skupina proto odkládala IV. sjezd čs. spisovatelů; a to se jí stalo osudným. V době, kdy sjezd byl z milosti strany konán, prošel komunismus velkými morálními otřesy. Prvním byl útěk Stalinovy dcery Světlany a hned dalším bylo bleskové vítězství israelských vojsk nad arabskou armádou vyzbrojenou komunistickým blokem. Kocovina, která následovala po tomto konfliktu, kdy pražští komunisté byli donuceni papouškovat v zasedání Společnosti národů, a podporovat stanovisko hájené Sovětským svazem, že Israel je útočníkem, přiváděla některé čs. intelektuály k nepríčetnosti. Čechoslováci byli zvláště citliví v otázce 6 • VĚSTNÍK [pageend6]směšného nařčení Israele z útočnosti, neboť postavení Is- raele připomínalo tolik postavení ČSR v době mnichovské krise. Jak směšné by bylo, kdyby se bývalo ČSR, obklíčené ze všech stran nepřáteli, bránilo a bylo označeno za útočníka. Proto byla kritika vyslovená spisovateli tak silná a tak spontánní. Zákrok Novotného skupiny proti spisovatelům a převedení Literárních novin (tiskového orgánu čs. spisovatelů) pod kontrolu ministerstva informací vyvolalo značný odpor i u členů Svazu čs. spisovatelů dosud stojících stranou celého konfliktu. Mimořádná pozornost věnovaná těmto událostem v zahraničním tisku vyvrcholila uveřejněním Manifestu čs. spisovatelů ve všech velkých dennících zahraničního tisku. Domácí čs. tisk se však snažil problémy a nesnáze zamlčovat, a tím ztratil poslední zbytek důvěry, kterou čs. lid ke komunistickému tisku ještě choval. Nakonec listopadové demonstrace studentstva, k němuž se přidal značný počet Pražanů, a to, že při nich došlo k hrubým zásahům policie, bylo činem, proti kterému se postavili i mnozí význační komunisté uvnitř Novotného skupiny. Mnozí z nich podpořili požadavky a protesty studentů, a zdá se, že tato událost zavdala příčinu ke konečné a nesmlouvavé oposici proti Novotnému. Koncem měsíce listopadu 1967 při zasedání ÚV KSČ byl učiněn na Novotného nátlak, aby se vzdal funkce 1. tajemníka strany, a to hlavně ze strany Slováků, kteří ho obvinili z neúspěchu nového hospodářského systému a z neochoty uspokojivě podpořit výstavbu Slovenska. Novotný se nato odebral do Moskvy na krátkou návštěvu k oslavám 50 let Říjnové revoluce. Mezitím oposice sílila a nové zasedání stanovené na 20. prosince bylo ve znamení neodkladného pádu Novotného, který se však pokusil o poslední zoufalý únik. Za pomoci intervence východoněmeckého stalinisty W. Ulbrichta pozval velkého bratra a vůdce kom. strany Sovětského svazu do Prahy, a to bez vědomí většiny členů ÚV strany. Brežněv přemluvil předsedu vlády Lenárta, kterému též vymohl u Novotného značné ústupky ve prospěch Slováků, aby oposici proti Novotnému zastavil. Novotný se snažil použit politiky silného klacku prostřednictvím závodních milici a přítomností zvýšeného počtu vojska na strategických místech v Praze a na letištích. Snažil' se též namluvit kádrům, že se jedná o pravicové spiknutí nepřátel, kteří se snaží násilně přerušit přátelská pouta se Sovětským svazem. Na zasedání samém přednesl sebekritiku, žádal, aby bylo upuštěno od hlasování, a slíbil, že během roku 1968 dobrovolně odstoupí. Komunistický tisk zaznamenal pouze to, že zasedal ÚV komunistické strany a jednal o důležitých opatřeních. Zdálo se, že se Novotnému podařilo skutečně vykličkovat, ale první týden v lednu 1968 přišla překvapující zpráva o novém zasedání ÚV KSČ, ze kterého Novotný vyšel už jen jako figurka zastávající presidentský úřad. Novým vůdcem strany se stal 461etý Slovák Alexandr Dubček. Po 1. světové válce se jeho rodiče po krátkém a nešťastném pobytu v USA odstěhovali zpět do ČSR a r. 1925 do Ruska, odkud se r. 1939 vrátili opět do ČSR. Dubček skončil školení v Moskvě r. 1958 a byl jedním ze 3 Slováků, kteří jsou členy ÚV KSČ. Ovšem rozdělení posic teprve přijde a nejsou vyloučena různá překvapení, jako odstranění starých podnorovatelů Novotného kliky, jako byl Hendrych, páter Plojhar a další. Dubček je stoupencem umírněných komunistů, přístupný novým myšlenkám a směrům. jež by přinesly prospěch čs. lidu. Každopádně je to velké zlepšení pro budoucnost a naděje pro lepši vztahy čs. lidu se svobodným světem. Skutečnost, že ani intervence Brežněva nezachránila Novotného, dokazuje, že tito mladí lidé si jsou vědomi své moci, a jsou odhodláni nepoklonko- vat všemu, co přijde z Moskvy. A. ŠALOMOUN. Prosíme, nezapomeňte si OBNOVIT předplatné Věstníku - $2.00 ročně. NEPEVNÁ NAŠE TVRZ . . . Jsou na světě věci nad lidské síly a k nim patří i otázka udržení mateřského jazyka. Ne tam doma, kde je o to dobře postaráno, ale všude jinde. — Kdyby sis tisíckrát slíbil a třeba se i přísežně zavázal, že tvůj rod — ať v kterémkoli prostředí —■ navždy zůstane věren své mateřštině, kdyby ti v srdci ani na okamžik nepřestaly znít junácké verše pochodu slavného muzikanta Kmocha, kde se nadšeně provolává, že “zde se bude stále zvučně českým volat jazykem,” prohraješ to nakonec, příteli, a tvoji vnuci budou říkat se správným českým přízvukem už jenom “nazdar”. To je náš osud a života krajanského truchlivý běh. — Co bychom za to dali, kdybychom to mohli nějak změnit a udělat z té naší češtiny či slovenštiny ne sice běžný dorozumívací jazyk, ale něco jako chrám či přepevný náš hrad, k němuž bychom se uchylovali nejen v mimořádných chvílích života, ale i u svého rodinného krbu, kdykoliv se nám zachce cítit se opravdu doma. Snadno bychom asi spočítali, komu se to podařilo a vzácné jsou rody, kde se ještě v třetím pokolení nezapomíná hovořit po našem. Mluvil jsem nedávno s jedním starým vlastencem. Byl tu na návštěvě — poprvé po dlouhých letech — a vracel se domů — s teplem v srdci. Proč? — Inu, u nich se to, aspoň v té prvé generaci, podařilo! Chodíval zde se svým vnoučetem, malým ještě školákem, denně na procházky. Vyptával se na všechno možné i nemožné a nejvíc na to, jak to je s tou angličtinou. “To máš tak, dědečku” — vece vnouče — “tady je ve škole sice všechno anglické, ale u nás doma se mluví normálně.” — A to se dědovi líbilo, že radostí až povyskočil. — Ano, normálně! A kdyby se kolem pletlo deset jazyků, normálně to může být jen česky a to by se prý, na mou duši, s každým vsadil, že tu češtinu klukovi už nikdo z hlavy nevytluče. — Samozřejmě, že jsem souhlasil ■— hlavně s tím, že se o to nikdo nebude pokoušet, ale také proto, že první generace není ještě problém. Víme však, jak to jde dál — “kapka ke kapce” — a byť byl každý z nás z křemene — prostě — přes tři generace to nevydrží. Poznal jsem tu nedávno také další starý český rod. Takový, který bych se nebál zařadit mezi krajanskou aristokracii. Pěkní lidé. Dobrých sto let už si u nich doma vyprávějí o svém původu, že jsou Češi, ale hovoří o tom už jen anglicky. Ten první z nich, praděd, stál ještě roku 1848 na pražských barikádách. Skvělá romantická postava. Jmenoval se Opeslý, student Jaroslav Opeslý prosím, v dnešním slova smyslu odbojový pracovník a rebel. V ruce šavli a kolem prsou červenobílou šerpu. Dopadlo to tehdy špatně v té naší Praze a Jaroslavovi nezbylo, nežli ze studenta stát se exulantem. Přijala ho ráda Amerika, ale on byl odhodlán co nejdřív se vrátit a tu prohranou věc tam jak se patří dobojovat. Šivot šel zatím kolem klidně dál, doma se také začalo střízlivě psát, že kdyby Rakouska nebylo, musili bychom ho vytvořit, dostalo to všechno prostě jinou příchuť, nespěchalo to a v té době se náš student a vlastenec v Americe oženil. Už tenkrát nebyl vlastně exulant, spíše emigrant a podle toho se i zařídil. Počal užívat i svého druhého jména a poněvadž mu všichni říkali George, začal se tak i podpisovat. A ostatní, aspoň po té vnější stránce dovršil jejich irský farář. Nejstaršiho syna zapsal totiž do matriky po svém a tak se stalo, že se v americkém světě objevilo nové, irskv vyhlížející jméno rodové — O’Pesly. Rodina se sice bouřila, otec se s reverendem i pohádal, ale nakonec toho nechali. Opeslý či O’Pesly -— je konečně jedno, jak se to píše; hlavně, že se to po česku čte. A na Jaroslava došlo pak hned v další generaci, kdy se proměnil v Jerryho. Dožil se hezké řádky vnuků ten statečný rebel z barikád a zakladatel rodu, ale proces byl dovršen — krůpěje prorazily kámen. Dalšího z toho rodu najdete v newyorském telefonním seznamu pod jménem George Jerry O’Pesly. Ph.D. Je to specialista v oboru atomické fysiky a umí ještě dvě či tři české písničkv, jak je zpívala babička. Jeho syn si dal však právě na uniVÉSTNÍK 7 [pageend7]versitě zapsat češtinu. Posvátnou relikvií je pro ně všechny zažloutlá červenobílá šerpa, která se po babiččině smrti našla v jejím prádelníku. To jsou tedy konce českého rodu Opeslých, a podobné historie by vám asi mohli vyprávět i jiní, třeba Mr. Mac- Haty — tedy pan Machatý — nebo někdo z rodiny Van Sure, to jest z rodu Vančurova. Snad si myslíte, že o nich mluvím s nadbytečným respektem. Takových prý bylo víc! Rád souhlasím. Nikdy však dosti těch, kteří během všelikých těch proměn nezapomněli, že jsou českého původu. A o to zde běží především. Vědomí původu zdá se být totiž často pevnější než dědictví jazyka. Někomu se podařilo zachovat svou mateřštinu vlastně jen proto, že rodina po leta žila v českoameric- kém prostředí, druhé zas v jejich isolovanosti hřály spíše vzpomínky na zvyky a zděděné vlastnosti českých předků a jen výjimečně působilo obojí. Všude však něco přežilo a je dnes znovu objevováno jako tradice. A tradice — té si tady dnes začíná vážit nejen řádka starých rodů z generace “otců poutníků”, ale i celá moderní a rozlehlá dvěstěmilionová Amerika. Jak říká náš TGM pro každého má jistou cenu, že jeho předkové něco znamenali a byli slušnými lidmi. A mít v rodině či rodu skvělý vzor a tradici, je šťastný osud. Proto se mi také vnucují slova o krajanské aristokracii, kdykoli mluvím o lidech, v jichž žilách proudí poctivá a uvědomělá česká krev, o rodinách, které se tak či onak zasloužily, že Nový svět, kam byli přesazeni, i když nemohl převzít jejich řeč, přijal tolik dobrých českých či slovenských vlastnosti, v nichž nalézáme sebe. Nemyslím jen naši demokratickou tradici, náš respekt k pravdě, na výsledky českého relormačního úsilí, ale i na bohatý fond nadání v hlavách našich dětí a zvláště pak na pracovní poctivost, píli a slušnost, v níž se řadíme k nejlepším složkám amerického národa. Mnozí se však budou asi ptát, kam se tedy poděly ty výjimečné vlastnosti československého člověka, když tam doma, v Evropě, se národ nechává vláčet po cestách tak ubohých, jaké mu připravuje komunismus. — Je na to jednoduchá odpověď: Za prvé — není ten boj dosud skončen a pak — spočítejte mrtvé! Spočítejte šibenice a tisíce let kriminálu či koncentračních táborů a přičtěte i hladovou bídu starců a stařen, kteří obětovali všechno, aby zachránili svobodu, jež měla být jejich odkazem nastupujícímu pokolení. Nezapomínejte, že tam o tyto hodnoty bojuje i vaše krev, stejně jako američtí vojáci ve Vietnamu, že tam čeští Mac- Hati a O’Peslí či jiní z české či slovenské krve, vaši pokrevní příbuzní, znovu hájí nejvyšší hodnoty lidskosti, stejně jako kdysi vaši předkové na pražských barikádách, po nichž zde zbyla na památku už jen ta červenobílá stuha praotce Opeslého. Než do vážných úvah jsme tentokrát nechtěli příliš zabíhat. Pouze připomenout, že i tam, na evropském bojišti, v jehož středu je právě naše stará vlast, usiluji Češi i Slováci, jako věrní bojovníci pravdy o svátou věc. Neni věru zač se stydět a právem můžeme se hrdě hlásit nejen k té slavné minulosti, ale i k dnešnímu spravedlivému československému boji. I ten dnešek bude jednou slavnou naší tradicí a důvodem k poctivému sebevědomí. A americký lid, ten obří národ svobodných národů, to dvousetmilionové společenství národního nadcelku, nás také vždycky přátelsky bude přijímat a poskytovat i dosti místa pro hřejivé teplo staré naši vlasti, jejíž ideály — tak blízké novému našemu domovu, dále neseme ve svých srdcích. Jedno však je jisté — že nechceme zapomenout. -—la— Zašlete zdarma ukázkové číslo Věstníku na: JMÉNO __ _________________________ ________________ _ ADRESA __________________________ Anna Tvrzická — poslední ze spolupracovníků TGM. Ve Washingtonu zemřela 29. listopadu 1967 paní Anna Tvrzická ve věku 82 let. Rodem Pazderková, narodila se na hradě Křivoklátu v Čechách a s oblibou vzpomínala na své romantické rodiště. Do Ameriky přijela krátce před první světovou válkou a v Chicagu se provdala za Josefa Tvrzic- kého. Od samého počátku se oba plně zapojili do česko-americké protirakouské propagandy, Tvrzický jako tajemník Českého národního sdružení a potom v tiskové propagační službě ve Washingtonu a jeho mladá žena pracovala s ním a přihlásila se do kurýrské služby, kterou pro T. G. Masaryka organisoval v Americe kapitán Emanuel Voska. Oba manželé se velmi obětovali v čs.-americkém úsilí pro dosažení čsl. samostatnosti a Josef Tvrzický záhy podlehl následkům přepracovanosti za války. Stal se prvním tiskovým ataché nového čs. vyslanectví ve Washingtonu, ale již v září 1920 zemřel. Tehdejší čsl. vyslanec Jan Masaryk vystrojil mu pohřeb na Kongresním hřbitově ve Washingtonu a rodné město Prachatice v Čechách pomohlo zřídit pomník ze šumavského žulového balvanu. Tiše a skromně žila Anna Tvrzická trvale ve Washingtonu a vydělávala si překladatelskou prací. Za druhé války ještě se zúčastnila krajanských akcí k podpoře druhého čs. odboje, ale potom žila zcela osaměle a několik posledních let strávila v ústavu pro zestárlé (Geriatrie Clinic) v St. Elizabeth Hospital ve Washingtonu. — Ale nebyla zapomenuta. Několik krajanů starší generace ji navštěvovalo a postarali se, aby byla pohřbena ke svému manželu na Congressional Cemetery. Pohřeb se konal 2. prosince a nad rakví opět promluvil čs. vyslanec — tentokrát býv. čs. velvyslanec Dr. Juraj Slávik. Tklivě vzpomněl, že oba, Josef Tvrzický i Anna Tvrzická, si zajistili čestné místo v historii boje za československou samostatnost. —j.k.— Dary pro Československou národní radu americkou: Český Národní Hřbitov, Chicago, Ill..............................$200.00 Dar odboček Long Island a Manhattan, Jackson Heights, N. Y............................................................. 97.35 Mr. Jaroslav Zich, New York, N. Y.............................. 50.00 Charlotte G. Masaryk Society, New York, N. Y......... 25.00 Mr. Albert P. Kalabza, St. Petersburg, Fla................. 25.00 Mrs. Frank Soukal, Chicago, Ill.................................... 20.00 Mrs. Josefina Vacek, Los Angeles, Calif...................... 20.00 Mrs. Vera Kurka, Cedar Rapids, Iowa......................... 15.00 Mrs. Marie Vitek, Cedar Rapids, Iowa....................... 15.00 Mr. Joe Jira Sr., Rush Center, Kan.............................. 13 00 Mr. and Mrs. Charles Váňa, San Bernardino, Calif. .. 12.00 Mrs. M. Elsik and Son, Chicago, RI............................ 10.00 Dr. Joe Malik, Tucson, Ariz........................................... 10 00 Mr. Vladimír Smutný, Detroit, Mich............................ 10.00 Mr. A. J. Suster, Brecksville, Ohio ............................. 10.00 Mr. and Mrs. Jan R. Janač, Chicago, Ill.................... 10 00 Mr. and Mrs. Fred Štěpánek, No. Miami, Fla............. 10.00 Mrs. Annette Macoun, Miami Shores, Fla.................... 8.00 Mr. Anton Sourek, San Diego, Calif............................ 8.00 Mrs. Pauline Frus, St. Charles, Mich.......................... 6.00 Mr. Karel Erba, Chicago, Ill........................................... 5.00 Mr. Joseph Hojdar, Cleveland, Ohio ........................... 5.00 Mrs. Milada Barcal, Chevy Chase, Md.......................... 5.00 Mrs. Emilie Bodlák, No. Miami. Fla............................ 5.00 Dr. Francis Masin, Santa Barbara, Calif..................... 5.00 Mr. and Mrs. Harry B. Jozifek, Montana, Calif......... 5.00 Mr. Karel Hlasný, Pacific Grove, Calif........................ 5.00 Mr. Charles Dvorský, Miami, Fla.................................. 5 00 Mr. Vsevolod Pospisil, Lewittown, Pa............................ 4.00 8 • VĚSTNÍK [pageend8]JAROSLAV VRCHLICKÝ - (1853-1912) Je tomu již šedesát let ode dne, kdy jsem poprvé zaslechl jméno Jaroslava Vrchlického . . . vyslovené mým nejstar- šim bratrem s takovým obdivem, že vzbudilo můj zájem. Bylo to ještě v Praze, doma v Dlouhé třídě, a bratr Josef vyprávěl mamince a mým starším sourozencům o svém setkání s Vrchlickým na jakémsi výročním plesu, kde — jak bratr vysvětloval —• . ten obr českého písemnictví byl čestným hostem” a kde bratr, jako člen pořádajícího výboru, mu byl představen. “On se vlastně jmenuje Emil Frida,” pamatuji si, jak bratr vykládal naslouchající rodině, “a jméno Vrchlický je jeho pseudonymem; vybral mu jej jeho přítel Josef Thomayer a jde vlastně o slovní hříčku, v níž se odráží jméno potoka Vrchlice u Kutné Hory.” Deset let uplynulo jako voda od onoho dne, kdy jméno Vrchlického upoutalo moji pozornost poprvé. Dlouhá třída 42 byla zaměněna za 1903 již. Kedzie ulici v Chicagu a pražská škola za americkou high school, když jsem se opět setkal s jménem Jaroslava Vrchlického. Maminka byla upoutána na lůžko a jako tak často jindy mne požádala, abych jí recitoval české básně. Takřka bezmyšlenkovitě jsem vzal do ruky vkusně vázaný výtisk Vrchlického Satanely a začal jsem číst monotónním hlasem, v příštích chvílích však již s rostoucím zájmem a obdivem: Roderigo Gonvazales, rytíř řádu Johanitů, vyšel sobě kdysi z rána, jak to míval v obyčeji, ježto Rhodos tenkrát býval baštou lidu Křesťanského proti Turku neznabohu. Snad mne zaujalo též to, že jméno Roderigo Gonvazales bylo tak blízce spjato s mým jménem — snad to byl obdiv, a ten jistě především, k slovní bohatosti a rytmu Satanely, který mne okouzlil do té míry, že jsem se stal ctitelem velkého básníka a překladatele Jaroslava Vrchlického a láska k jeho dílu zůstala provždy mým vyznáním v oboru básnické tvorby. Uznávám, že nejsem kvalifikován, abych rozbíral život a dílo Jaroslava Vrchlického podle stávajících pravidel literární kritiky a chtěl bych se proto omezit jen na vyjádření osobního dojmu a prožitku, který ve mně dílo Vrchlického vyvolalo — a na subjektivní ocenění díla tohoto velikána české literatury. Můj obdiv patřil za prvé nevyčerpatelné rozmanitosti jeho tvorby. Je mnoho básníků, ať již z řady českých či světových, kteří prosluli buď básní romantickou, reflexivní, epickou, tragickou nebo naopak rozmarnou. Ale Jaroslav Vrchlický byl mistrem kterékoli z těchto forem a je to neuvěřitelná rozmanitost dokonalé, bohaté tvorby, kterou u něho musíme obdivovat. Počet jeho vydaných původních básní je nejlepším důkazem jeho přímo gigantické tvůrčí síly. Od roku 1875, kdy vyšla první sbírka jeho básní pod názvem Z hlubin, bylo vydáno více než sto svazků jeho básní původních — a snad padesát až šedesát svazků jeho mistrných překladů ze světové literatury. Ve svých prvních básních je Vrchlický ještě pod vlivem romantiky devatenáctého století a jeho Belladona (ze sbírky: Z hlubin) je plna krásných slovních obrazů: Nač kolem skráně mojí otáčí tvá ruka lásky růži zkrvavělou? Nač zápal ten? — Mně slza dostačí, já spokojím se s immortelou! O dvacet let později v Sonetech samotáře jsou již jeho básně jen ozvěnou jeho zklamáni, duševní deprese a resig- nace nad marností veškerého snažení: Tak lhostejně zřím ke dnům budoucnosti; nad hrobem všeho, co mi kdysi milo, sloup časem zvětralý, má pýcha stojí . . . Ve své básnické tvorbě se Vrchlický snažil vyjádřit celý duševní a citový komplex člověka. V básních epických se opíral o dějiny lidstva a jejich vliv na člověka devatenáctého století. Sám o tom napsal: . v knihách lyrických chtěl jsem vysloviti jen sebe, v epických a smíšených pak svým prostředím člověka XIX. věku, jak se dívá na rozvoj lidstva a jak chápe jeho úkoly.” Původní básnickou tvorbu Vrchlického lze dělit na básně lyrické, básně reflexivní, díla epická a epopeje. Během skoro čtyřicetileté činnosti, kdy jeho básnické nadšení a bohatá tvůrčí schopnost daly vzniknout tak mnoha svazkům básní, věnoval se Vrchlický se stejným tvůrčím elánem též překladům vybraných děl světové literatury. Jeho překlady z němčiny, francouzštiny, angličtiny, jazyků nordických i orientálních, jsou mistrnými ukázkami umělecké tvůrčí schopnosti básníka schopného přetlumočit věrně a přesvědčivě city, právě tak jako filosofické úvahy, z cizího jazyka do jazyka jeho bohaté češtiny — a v neposlední řadě jsou zajisté i ukázkami ohromného jazykového nadání. Stačí jen letmo se zmínit o Vrchlického překladu básní Victora Huga, Rostandova Cyrana z Bergeracu, Dantovy Božské Komedie, překladech básní Shellyho, Mickiewiczovy Tryzny či Pohádek Hanse Christiana Andersena, abychom si mohli učinit alespoň částečnou představu o té nesmírně plodné, vytrvalé a neutuchající činnosti tohoto velkého genia. Nevím o žádném jiném básníku, jehož životní dílo by se v soubornosti a bohaté rozmanitosti literární tvorby mohlo rovnat dílu Jaroslava Vrchlického. Rád bych se ještě alespoň krátce zmínil o nejvýznamnější epické básni Jaroslava Vrchlického Bar Kochba, která je mně osobně zvláště blízká. Asi před dvacetipěti léty jsem začal s překládáním tohoto velikého díla a od té doby jsem se marně pokoušel a dosud pokouším, aby anglický překlad Bar Kochby vyšel tiskem. Bohatý děj epický pojednává o posledním zoufalém boji starého národa židovského proti císaři Hadrianovi a kritika se dodnes nemůže rozhodnout, zda Bar Kochba je dílo básnické či dramatické. Setkal jsem se s tímto kritickým názorem i tehdy, když jsem předložil překlad Bar Kochby různým povolaným autoritám. Nakonec mně bylo řečeno, že bych měl překlad zkrátit o celou třetinu anebo dílo přepsat jako dramatický děj pro jeviště. Jiný boj se rozpoutal kolem Vrchlického epiky, když přišla na přetřes otázka, zda měl básník ve své epické básni Bar Kochba na mysli pouze dějiny židovského národa, či je-li v básni slyšet též hluboce cítěný smutek nad bolestmi českého národa. Když konečně byla Bar Kochba uvedena u příležitosti 75. výročí narození Vrchlického na scénu v úpravě Miloše Weingarta, drolila se kritika na několik skupin; nejzajímavějším shledávám posudek vyňatý z literární kritiky z roku 1928: “Bar Kochba činí tu heroickou zkazku židovskou zároveň hrou vroucně českou; ušlechtilý nacionalismus se tu zpovídá z vlastní nenávisti k Vídni a burcuje národ k víře ve své síly. Proto měla prý ta inscenace Bar Kochby přijít za válečných let; byla bv vyvolala bouře nadšení.” Vrchlický sám nejlépe vyjádřil, co jej vedlo ku stvoření tohoto vynikajícího epického díla, když úvodem k původnímu wdáni Bar Kochby (asi roku 1894) napsal: “Záhadná postava Bar Kochby, posledního samostatného vladaře Israele, vížící se na poslední životní vzplanuti židovství jako samostatného státu proti ohromné přesile světoborné moci římské, zajímala . . . již od drahných dob. Autor snil též o velké epopeji lidstva, v které měla historie o Bar Kochbovi být článkem, asi tak jako jest jím . . . Hil- larion neb Julian Anostata. Nabytou zkušeností let pozdějších padl celý plán roztříštiv se na pouhé menší ‘zlomky eponeie’.” Když pročítáme Zlomky Epopeje, nahlédneme konečně v duši nesmrtelného básníka a poznáváme, iak hluboce pře- mvšlel o hádance života a jak se snažil odhrnout clonu, za níž zůstává utajeno tajemství lidského vývoje. Studiem dě- VÉSTNÍK • 9 [pageend9]jin lidstva seznal, že od prvopočátku se světové dějiny snažily střidavě ovlivňovat čtyři proudy. Byly to myšlenkové proudy severní, jižní, západní a východní, a každý z nich přinášel své době naděje a přísliby všeobecného míru, poselství hojivé moci umění, síly vzdoru, a požehnání práce — a sen o příští volnosti, rovnosti a bratrství mezi lidmi. V dile a osobnosti Jaroslava Vrchlického je něco prorockého, mesiášského. Vysvětluje dávnou minulost a vplétá obrazy dojmů již dávno pohaslých do svého vlastního prostředí a doby, do dějin jemu soudobých. Místy lká nad ztraceným štěstím, nad marností veškerého snažení, a náhle se vynoří opět jeho hesla bojovná, volající věrné pod prapor odboje a k cestě vedoucí k vítězství. Je bolestnou ironií lidského života, že se Jaroslav Vrchlický nedožil zlatých dnů československé samostatnosti, dnů Masarykovy demokratické republiky. Jeho časem varovný, časem burcující hlas básníka zněl však již jasnou předtuchou blížícího se velkého vítězství, když napsal: “Ó, stavte, stavte umění své všecky mu poklady stři v cestu triumfálnou tvář země v slzách žalnou ať vyjasní zas šťastný úsměv dětský! Ať celý vesmír v hymnu padne valnou, již lidstvo víry v sebe, práce, činu pět bude budoucímu Hospodinu.” RODERICK GORMAN ŠŤASTNÝ A VESELÝ . . . Každý rok se to opakuje, nikam to nevede, ale co svět světem bude, sotva s tím přestaneme. Vina je hlavné pošta, pro kterou je sváteční gratulační řádění vydatným zdrojem výdělku. A sice pošta moderní. Za starých časů ještě, kdy se dopisy posílaly z atlantického pobřeží do Kalifornie koňmo, nikoho ani ve snu nenapadlo štvát ubohé zvíře napřič Amerikou jen proto, aby strýček v San Francisku věděl, že mu synovec z Bostonu přeje šťastný nový rok. — Za to dnes se nad americkým kontinentem v době vánoční rozpoutává přímo fantastický papírový hurikán. Přetížené vlaky, plné busy či trucky, rozžhavené aeroplány a hlavně spocení pošťáci kruté proklínají ten zatrachtilý gratulační zvyk, z něhož se na konci roku stává přímo obludné, ač jinak celkem dobromyslné masové hnutí. Ne snad proto, že by to vinšování někomu pomohlo, ale že to jaksi patří k dobrému tónu, že se to sluší a snad také proto, že je to vůbec řídká příležitost přihlásit se k lidem, od nichž právě nic nechceme a říci jim -— že jsme prostě tady. Nejhůře ze všech je na tom ovšem sám původce tohoto běsnění, gratulující Američan. Musí mnoho vykonat v těch dnech a mnoho vydržet. Především sehnat vhodné karty a mimo to — vzít si na to dovolenou, poněvadž jinak se to nestihne. Jsi-li však člověk prozíravý a začneš-li s tou prací hned pěkně v lednu (to jsou karty o polovinu levnější) a napíšeš-li jich pak každý měsíc jen deset procent, budeš si o vánocích libovat. Jinak spadneš před svátky do takového zmatku, že se z toho nevymotáš. Už proto ne, že máš zprvu asi zbytečně vysoké nároky. — Gratulační lístky jsou totiž každoročně horší než loni (to ti potvrdí každý' a poněvadž má z nich na adresáta dýchnout jednak něco o tvém vybraném vkusu a jednak i jakýsi respekt k osobě, jíž je lístek určen, dostavuje se nejprve pocit bezradnosti. Pobíháš po krámech celkem bezvýsledně a teprve kdvž zjistíš, že všechny lepší obrázky, které se ještě včera zdály přijatelné, jsou již vyprodány, začneš nakupovat bezohledně a pak už nevybíráš. Právem se jen děsíš, že přesně tentýž pochybný materiál dostaneš do čtrnácti dnů i ty na svůj sváteční stůl. Po všech letitých zkušenostech, které s vánocemi máš, ledačemus při tom hlouběji porozumíš. Především oněm několika podivínům, kteří navzdory všemu sedí v těch dnech trpělivě doma a vyrývají do kousku linolea nějaký ten vánoční motiv v předpokladu, že bude přece jen lepší, než ta dracounová a lesklým práškem posypaná tiskařská nádhera. Vedle jejich výrobků se pak v tvé novoročni poště dobře ještě vyjímají pěkné reprodukce starých mistrů, ale to ostatní nestojí už opravdu za řeč. Bývá tu sice někdy několik dobrých fotografií, ale jinak zase jen obvyklé obrázky lesních zátiší s jeleny a zavátými myslivnami, aleje pestrých svíček, hromady ojíněných větviček, také dojemné obrázky pejsků a kočiček, haldy biblických výjevů s nezbytnou hvězdou, důstojnými velbloudy a svátými Třemi králi, prostě celá ta obvyklá nádhera, do které každoročně balíme slávu nejskromnějšího a při tom nejslavnějšího narození. Nakonec pak k tomu všemu přistupuje i sám gratulant, aby připojil znamení ruky s výslovným přáním, aby nový rok byl šťastný a všechno napravil, poněvadž s tím starým to nebylo už k vydržení. — Vyskytují se však i jednotlivci, kteří své karty nepodpisuj!. Jejich přání zpravidla nejvíce přetékají zlatou nádherou a také asi nejúčinněji zavírají klevetná ústa člověka obecného, jenž si uvědomuje, že v tomhle případě nestál vlastně svému bližnímu ani za škrt pera. To všechno musíš tedy, milý gratulante, vděčně přijmout, za všechno srdečně poděkovat a teprv když jsi tak daleko, že tvůj příruční adresář je do poslední stránky počmárán všelijakými křížky a klikyháky, na znamení, že “bylo odesláno”, smíš si sednout klidně k oknu a dívat se na ulici na poslední fázi gratulačního reje. Varuji tě však, aby ses odvážil předčasně prohlížet svou poštu. Zjistíš pak totiž, že existují lidé, kteří píši i když jim ty sám nepřeješ zhola nic (snad proto, že je máš nejraději) a pak tedy musíš znovu do šuplíku, shledávat poslední lístky a psát a zase psát až k hořkému konci. Psychologický útok na amerického občana ve dnech novoročních je tedy vražedný a pokud vím, každý mu buď podlehne nebo aspoň předstírá, že ho to množství vylitého štěstí nějak zasáhlo. Proto snad také během roku nepotkáte Američana, který by na otázku “jak se vám vede” odpověděl jinak, než “fine”. Každý je šťasten z jednoduché společenské povinnosti. To jen Čech vám řekne “stojí to za starou bačkoru”, ale Američan nikdy ■— i kdyby na whisky nebylo. Při podrobnějším studování své novoroční pošty objevíte však ještě jinou krajanskou zvláštnost, která se týká výhradně českých gratulantů. Jsou totiž mezi nimi lidé, kteří vám — snad vědomě — přejí štěstí jen pro ten prvý den v roce. Osobně to člověku zajisté stačí, ale budete-Ii jednou už opravdu někomu štěstí přát a pro celý rok, a česky, nezapomeňte psát ten nový rok s malými písmeny. Když už česky, tak pořádně! Pokud se pak týče těch novoročních a vánočních karet — nu pravda — jsou s tím starosti, ale má to v sobě i cosi hezkého: že aspoň víme, kolik přátel či známých tu ještě kolem sebe máme a že si stojime za to, abychom si -— s velkým hubováním sice — ale přece jen aspoň jednou za rok napsali. — Tak tedy šťastný nový rok — s malým “n” a “r”, pěkně po česku a všem! —n— NOVÝ VÝBOR ODBOČKY V ST. LOUIS, MO. Předsedou byl zvolen Jan Burian, místopředsedou Stanislav Sulz, jednatelem Mir. Zima, zapisovatelem Bedřich Zdvihal, kulturním referentem Zdeněk Kallus, osvětovým referentem Václav Hlaváč a pokladníkem Václav Dvořák. Prosíme, oznamte nám včas změnu adresy. 10 • VĚSTNÍK [pageend10]Z OBLASTÍ A ODBOČEK. ODBOČKA “ZÁPADNÍ PŘEDMĚSTÍ”. Výroční schůze odbočky ČSNRA “Západní předměstí” byla početně dobře navštívena a odbývala se v srdečném, přátelském duchu a v předvánoční náladě. Konala se 20. prosince ve společenských místnostech Mid America banky, 5900 W. Cermák Rd. v Ciceru. Tato výroční schůze byla radostným a povzbudivým přehledem činné práce naší odbočky v rámci Čs. národní rady, kde v příkladné svornosti a obětavé píli spolupracujeme pro ty velké úkoly Rady, které vrcholí v neustávajícím a neúprosném boji s nepřáteli svobody. Schůzi zahájila předsedkyně Vlasta Vrázová. Byla vzdána pocta vlajce a uctěna památka zesnulých, sestry Kubátové, br. Millera a sestry Pšenkové. Br. tajemník přečetl pak zápis z minulé schůze, jakož i zápis z výroční schůze minulého roku. Oba zápisy byly na návrh br. Majovského přijaty v plném znění. Přečtené dopisy byly vyřízeny. Zprávy o příjmech a vydání byly podány sestrou Pavlou Janečkovou, která je účetní a pokladní odbočky. Předsedkyně sestra Vrázová podala svoji výroční zprávu zajímavou a věcnou formou a její působivá slova dodala přítomným chuť a nadšení k další spolupráci. Potom br. tajemník podal přehled činnosti za rok 1967. Sestra Janečková přednesla zprávy z oblastního výboru, pravila, že se tam činí přípravy pro náš tradiční ples, který je vždy společenskou událostí na začátku roku. Sdělila, že byla zadána novoroční oznámka do Hlasatele a že se připravuje zájezd na Floridu v údobí od 19. února do 11. března. Hlavním bodem schůze bylo provedení voleb úředníků, zástupců a výborů. Zvoleni byli: předsedkyní sestra Vlasta Vrázová, místopředsedou Louis Majovský, tajemníkem A. Vlček, účetní a pokladní Pavla Janečková; zástupci do oblastního výboru: bratři J. Miller, J. Janečka, sestry V. Vrázová a P. Janečková; náhradními zástupci: J. Millerová a E. Plotzová; do účtujícího výboru: F. Janečka a V. Pleva. Na pořadu schůze byly pak volné návrhy; do rozpravy zasáhl také br. Majovský, který řekl, že nás čeká mnoho práce, a to především v souvislosti s oslavou 50. výročí založení Československé republiky a současnou oslavou 50. výročí Rady. Tato výročí, pravil br. Majovský, dávají našemu lidu v Americe příležitost manifestovat věrnost a oddanost tradicím amerických principů demokracie, svobody a samostatnosti. Jen plnou účastí všech českých a slovenských organizaci bude možno oslavit 50. výročí čs. neodvislosti důstojným způsobem před americkou a světovou veřejností. K této všenárodní oslavě bude třeba vypnutí všech sil a spolupráce nás všech, každého z nás, tak aby tato historická oslava vyzněla v mohutnou a velkolepou manifestaci. Projev br. Majovského byl přijat s plným souhlasem. Člen předsednictva br. Frank Kratochvíl, dlouholetý záslužný pracovník, měl potom krásný, hodnotný proslov, ve kterém upřímnými slovy pochválil práci, kterou naše odbočka koná v rámci Čs. národní rady. Tím byl pořad jednání na schůzi vyčerpán, sestra Vrázová poděkovala přítomným za účast a schůzi ukončila. — Následovalo ještě pohoštění a br. Janečka předvedl krásný barevný film. A. Vlček. ODBOČKA “SLOVENSKÉ NÁRODNÍ POVSTÁNÍ” V OREGONU. Odbočka byla ustavena za dosti velkých obtíží, ale již pracuje. Členové i hosté se scházejí každý měsíc (kromě doby prázdnin) v domě br. Jana Martina v Portlandu, který se stal místem našich schůzí. Využíváme pohostinství pí. Martinové, která nám s našimi sestrami vždy připraví nějaké občerstvení. Na schůzích projednáváme nejdříve spolkové záležitosti, pak nám br. Martin zpravidla promítne nějaký český film. Po té při společné rozpravě sedáváme někdy pozdě do noci a rozjíždíme se až k půlnoci. Někteří členové dojíždějí do schůzí ze vzdálenosti více než 120 mil. Na říjnové schůzi bylo vzpomenuto prohlášení nezávislosti Československého státu. Přítomní vyprávěli své zkušenosti z říjnových dnů roku 1918. Bylo usneseno, že svoláme všechny československé spolky v Oregonu ke spolupráci na oslavě 28. října 1968, tak aby vyzněla v oslavu co nejdůstojnější a připomněla americké veřejnosti i americký přínos k tomuto výročí. Doufáme, že spolky již obdržely naše připisy a projednají je ve svých prosincových a lednových schůzích. Příští naše schůze začne poslední den v roce 1967 a protáhne se jistě do příštího roku, 1. ledna 1968. Pohovoříme si stručně o tom, co jsme udělali a co jsme zanedbali a do příštího roku 1968 vkročíme se zpěvem a s úsměvem ve tváři. J. Martin, jednatel. Z LOS ANGELES, CALIFORNIA. Československá národní rada americká — Odbočka Tomáše Garrigua Masaryka v Los Angeles, California, konala v neděli dne 10. prosince 1967 svoji řádnou valnou hromadu. Ačkoli byla valná hromada řádně a včas svolána, byla jen slabě navštívena. Většinu přítomných tvořili starousedlíci, ti věrní, kteří nikdy nevynechali schůzi v Sokolovně. Menšinu jsme tvořili my, kteří dnes máme za sebou už léta pobytu ve Spojených státech a stali jsme se občany této velké země svobody — na rozdíl od těch opravdu nově přišlých, kteří jsou mezi námi týdny nebo měsíce. Za předsednictví Jar. Čadka došlo k obvyklému pořadu jednání, byly přečteny zápisy a zprávy činovniků, s povděkem bylo vzato na vědomí kolik členů zaplatilo členské příspěvky a byla oceněna práce výběrčí, sestry A. Bílé. Ze zprávy pokladníka Vykydala bylo zřejmo, že se dobře hospodařilo a odbočka přechází do nového roku s jistou hotovostí v pokladně. Pak byly provedeny volby nového předsednictva. Návrh br. Solila, aby dosavadní předsednictvo bylo znovuzvoleno i pro rok 1968, neobstál a za předsednictví podepsaného byly provedeny volby. Vyšel z nich jako předseda Ladislav Er- ban, který je osvědčeným národním pracovníkem a po řadu let vedl úspěšně zdejší odbočku, místopředsedou byl zvolen Jaroslav Čadek, tajemníkem se stal podepsaný, pokladníkem je br. Vykydal, účetním R. Lněníček, Jiří Peřina byl povolán do výboru jako kulturní referent a K. Fink mu přislíbil spolupráci. Nové předsednictvo převzalo vedení odbočky pro jubilejní rok 1968, v němž svobodný svět oslaví padesáté výročí obnovení československé státní a národní neodvislosti. Lad. Erban pak vytýčil směr, kterým se bude ubírat naše organizační úsilí v novém roce. Vyslovil se pro spolupráci všech organizací jako rovných s rovnými — a vzdal dik těm, kteří odbočku zakládali. Byl to prof. Knížek, obětavá Ema Šmídová, Frant. Kubáč a ostatní, a zapsali se dobře do dějin národního snažení v Los Angeles. Byly to úctyhodné obnosy, kterými odbočka přispívala na činnost ústředí v Chicagu, Americkému fondu pro čs. uprchlíky, dětem a nemocným v táborech. Při hodnocení u příležitosti oslavy desetiletého trvání odbočky šlo o částku přes $8,000. nemluvě o hodnotě balíků posílaných do táborů atd., která vyčíslena v penězích představuje další $2,000. Na zdejší poměry jde o částky úctyhodné — a dnes dosáhly jistě ještě daleko většího obnosu. V Los Angeles býval i český rozhlas, a účast na podnicích bývala vskutku početná. Všechno lze znovu vyvolat v život — i když nám všem přibylo let a byli jsme postaveni před nové úkoly — i když mnozí z řad věrných, starých členů byli odvoláni ze života a ti mladí a nejmladší, odchovaní již zdejšími školami, ztrácejí o organizační život zájem. Chceme se o to pokusit. Tato země, říkají jedni, je velká tavící pec, v niž se národnostní rozdíly ztrácejí v nové hmotě amerického národa: jiní tvrdí, že je to velká mosaika složená z přemnohá kamenů a kamínků, podle toho, kolik sem který národ vyslal svých příslušníků a národní barvy září z této mosaiky pestrobarevně. Naše trikolóra v ní svítí jásavě a studujeme-li, čím český a slovenský živel přispěl VĚSTNÍK • 11 [pageend11]k růstu a kulturnímu rozmachu této země, nutno říci, že svítí a září právem a můžeme na to být hrdi. Na neděli 14. ledna svolává nové předsednictvo první členskou schůzi ČSNRA-TGM v jubilejním roce 1968. Přijďte v co největším počtu poděkovat odstupujícímu předsednictvu za dobře vykonanou práci a přijďte vyslovit své názory a přání novému výboru, přispějte spoluprací k tomu, aby naše odbočka, která nese jméno Presidenta osvoboditele, si tohoto jména plně zasloužila a aby přispěla důstojným způsobem k oslavám 28. října 1918-1968. Bohumil Smutník. KRAJANSKÝ VÝBOR, CLEVELAND, OHIO. Naše činnost v uplynulém roce byla poměrně uspokojivá. Podniky, které jsme pořádali, se setkaly s úspěchem jak finančním, tak morálním. Deset krajanských organizací v Clevelandu je členy Krajanského výboru. Spolupráce členů i organizací byla velice dobrá. Úzce spolupracujeme s Československou národní radou americkou v Chicagu, plně jsme zapojeni do jejího programu v boji proti komunismu a finančně podporujeme její činnost. V uplynulém roce Krajanský výbor věnoval na činnost Národní rady $800.00. Spolupracujeme s Národnostními skupinami, kde je předsedou náš místopředseda br. Perk, který v této organizaci vykonal veliký kus práce. Krajanský výbor jako organizace je též členem Matice vyššího vzdělání. V uplynulém roce se Krajanský výbor v Clevelandu dožil 30tiletého výročí svého založení. 10. března 1967 v rámci schůze jsme pořádali vzpomínkový večer na T. G. Masaryka. Hlavním řečníkem byl br. Kašpárek, který připravil velice hodnotný program. V rámci květnové schůze jsme pořádali naši tradiční oslavu svátku matek, která se dobře vydařila. 9. července jsme pořádali náš piknik na Odd Fellows Farm za účasti Čsl. sportovců v zahraničí. 17. července 1967 Národnostní skupiny v Clevelandu pořádaly v rámci týdne porobených národů manifestaci za svobodu porobených národů, Krajanský výbor se plně zapojil a zúčastnil a věnoval na tuto akci $100 00. 28. záři—1. října Svaz českých katolíků pořádal sjezd v Clevelandu, při kterém Krajanský výbor byl též sponsorem Pašiových her (které uvedl Club Domov z Chicaga) a byl silně zastoupen v dění celého sjezdu. 14. října 1967 Družina Čsl. legionářů v Clevelandu pořádala banket u příležitosti 50tiletého výročí odjezdu našich legionářů do Francie. I zde byl Krajanský výbor plně zastoupen a plně podpořil tuto událost. 29. října 1967 Družina Čsl. legionářů v Clevelandu s Krajanským výborem a Kulturní zahradou pořádaly oslavu 28. října, která vyzněla mohutně. V listopadu “Czech Guild” pořádal “Night in Old Bohemia” ve prospěch “Holy Family Home” pro oběti postižené rakovinou. Krajanský výbor byl plně zastoupen a podpořil tuto akci. 8 prosince jsme pořádali schůzi s vánočním programem, která měla velice dobrý úspěch. V uplynulém roce nebylo zanomenuto na naše exulanty, kteří pro nemoc nebo stáří nemohou emigrovat. Do Německa a Rakouska bylo zasláno $200 00 a $200 00 do Itálie. Též menšími obnosy jsme podnořili naše místní krajanské organisace a zúčastnili se jejich podniků. Našim hlavním úkolem však stále zůstává boj proti komunismu a snahy o osvobození naší rodné vlasti a všech porobených národů. Jos. Hokr, tajemník. ODBOČKA ST. PETERSBURG, FLA. V poslední době panuje mezi námi horečná činnost, neboť veškerá naše činnost se soustřeďuje na slavnostní den, čtvrtek 22. února, kdy uctíme památku velkých dvou presidentů, Jiřího Washingtona a Tomáše G. Masaryka. Současně vzpomeneme 50. výročí prohlášení samostatnosti Československé republiky a 50. trvání Čsl. národní rady. Pořádáme slavnost, která započne koncertem — a to hlavně československé hudby — ve Williams Parku ve středu města St. Peters- burgu; po koncertě bude následovat projev senátora Romana L. Hrušky, br. Jamese Krákory, řady jiných hodnostářů a veřejných pracovníků, a předvedení slavnostního čísla krojovanou skupinou. Po programu v parku odebéřeme se do místnosti Americko-československého turistického spolku, kde bude banket, po němž bude následovat společenská zábava a všeobecná veselice při hudbě br. A. Janáčka a jeho choti. K programu bude vydán vkusně vytištěný program. Mezi účastníky budou krajané z Miami, kteří přijedou ve dvou plných autobusech, někteří i v osobních autech, jakož i výprava Čsl. národní rady americké z Chicaga za vedení ses. B. Janoušové. Program bude i na televizi a tisk přinese podrobné zprávy. Frank J. Rosner, tajemník. ODB. T. G. MASARYK, LOS ANGELES, CALIF. První schůze Československé národní rady americké — T.G.M., konaná v neděli 14. ledna 1968, byla navštívena o něco početněji než prosincová valná hromada. Byl krásný den a v sobotu před tím jiná krajanská organisace pořádala zdařilý společenský večer — večeři s tancem, jíž se zúčastnilo mnoho našich členů, a to se ovšem den na to pocítí. Býv. předseda Jar. Čadek poděkoval všem spolupracovníkům z uplynulého roku za věrnost a úsilí v práci, byla přečtena došlá pošta, účetní a pokladník podali své finanční zprávy a bylo rozhodnuto odeslat do ústředí za 118 členů příslušnou část příspěvků. Br. Čadek vyzdvihl přiklad obětavé sestry Ant. Bílé, výběrčí odbočky, která se uvolila přispívat zdejší odbočce pravidelně týdně jedním dolarem. Je to manifestace oddanosti organisaci a příklad hodný následování. Sestra Bílá měla s sebou anglický letáček, v němž jedna z amerických organisaci vyložila v osmi bodech osm způsobů, jak lze zabít každou organisaci. Vysílal to Wendel Noble a volně přeloženo povídá se v něm asi toto: 1. Nechoďme do schůzí. 2. Rozhodneme-li se jit do schůze, přijďme pozdě. 3. Jestliže je počasí jen sebe méně nepříznivé, zůstaňme doma. 4. Zůčastníme-li se schůze, hleďme nalézat jen chyby, jichž se v organisační práci dopouštějí funkcionáři. 5. Nepřijměme nikdy žádnou funkci, protože je mnohem snadnější kritizovat, než pracovat sami. 6. Hněvejme se Jestliže nejsme ustanoveni do některého z podvýborů (committees), jsme-li tam však vysláni, nezúčastňujme se schůzí podvýboru. 7. Jestliže se nás někdo z vedoucích organisace dotáže na naše míněni v té nebo oné věci, řekněme mu, že nemáme co povědět. 8. Když je po schůzi, říkejme každému, jak se ta neb ona věc měla udělat. Letáček je pravdivý a protože mnoho z krajanů se jím řídí, organisace se tak tak drží oři životě. Neznámý autor měl pravdu, zkušenost to potvrzuje. Byly hledány cesty, jak zvýšit účast na schůzích odbočky, bylo rozhodnuto začít už nyní s nřínravami k důstojné oslavě padesátého výročí obnovení naší národní samostatnosti, zúčastnit se aktivně snolečných nrací všech krajanských organisaci k uvítání velikého syna naši země kardinála dr. Berana, až koncem dubna 1968 znovu zavítá do Spojených států a vstoupí na jejich půdu v Los Angeles. Jako vždy odbočka se zúčastní oslav narozenin Presidenta Osvoboditele T. G. Masaryka. Na druhou neděli v únoru 1968 přinraví kromě schůze též filmové představení, patrně film o Vietnamu. který nám už v minulosti rádi předvedli zástupci U.S. marinů. Protože jiné organisace pořádaly taneční podniky, připraví odbočka divadelní hru "Hadrián z Římsu” v režii dramat, umělce Jiřího Peřiny. Také dr. McBernay bude po12 • VESTNÍK [pageend12]žádán o přednášku o nebezpečí světového komunismu. Bude uvažováno o znovuobnovení rozhlasového vysílání v české řeči. Sestra Milka Dongresová, naše věrná členka, se uvolila převzít funkci zapisovatelky, aby ulehčila práci tajemníkovi. Je dobře si uvědomit, že je to program práce v jubilejním roce obsáhlý a že jeho základy byly kladeny v době, kdy se my všichni v Los Angeles, exulanti i krajané, scházíme na společné, jednotné základně — v dobré vůli, v lásce k svému národu a věrnosti k zásadám toho, jehož jméno naše odbočka nese. A tak lze doufat, že se naše schůze budou zase vyznačovat plnou účastí členstva a jeho podniky v roce 1968 ukáží těm, kdož se snaží zvenčí naše řady a úsilí oslabit, že i když se letos zjara doma ledy opět trochu pohnuly, my tady ve svobodném světě nepovolíme, dokud svou prací nevrátíme svobodu do vlasti Masarykovy a naší. Bohumil Smutník. Z PRVNÍ ODBOČKY NA LONG ISLANDĚ, N. Y. Každá naše měsíční schůze je po vyřízení spolkových záležitostí doplněna rozpravou o současné politické situaci, nebo promítáním obrázků, které členové dovezou z prázdninových cest. Tak nás bratr Frank Smola, náš umělec amatér, výborný fotograf, provedl montrealskou výstavou a sokolským sletem, kde s paní Mařenkou strávili několik dnů. Po druhé nám zase bratr Bubník —• obrázky a velmi poutavým a zajímavým výkladem pověděl o cestě západním Německem a Rakouskem — i o Československu, které po 20 letech navštívil. Vyprávěl o žalostném stavu českého venkova, který tak smutně kontrastuje s bohatým, prosperujícím Rakouskem. V prosinci jsme, jako už po řadu let, pořádali Mikulášskou zábavu — společně s odbočkou Manhattan a S.V.U. — ve velkém sále Slovenské Sokolovny v Astoria. Naše sestra Alice Lexová a bratr Sabat z manhattanské odbočky zorga- nisovali velice půvabný a umělecký program, v němž vystoupil bulharský virtuos na housle George Stalev a pianista bratr Lexa. Mistr Jan Snížek připravil velice humorný výstup -— a bratr Korec nám zazpíval písniček všelijakých, i rozpustilých. Mikuláš přišel s andělem a s čertem na řetězu — a všem pak slovy Thorovského pastýře z naší jihočeské vesnice popřál: “Šťastné a veselé svátky, abyste je užili s menšími hříchy a s větší radostí a po smrti se radovali, kde se Kristus pán raduje.” Jenom ta překrásná fanfára, kterou vždycky starý Fiala zatroubil na dlouhou pastýřskou troubu, tam scházela a velebná ozvěna tichou vánoční nocí, která bývala nepostradatelnou součástí našich dětských let. Výnos z mikulášské zábavy (něco kolem 100 dolarů) se souhlasem manhattanských i S.V.U. byl poslán na činnost Rady do chicagského ústředí. Lednová schůze byla schůzí volební. Předsedou byl zvolen bratr Pavel Blaho, místopředsedy bratři: Bušek, Svoboda, Havlík; pokladníkem Hynek Mařas, jednatelem br. Bubník. Do zábavního výboru byla zvolena sestra Lexová, tiskovým referentem F. Havlík, delegáty do oblasti bratři Bušek, Blaho a Havlík, revisory účtů Lexa a Smola. Potom nám bratr Bušek navrhnul program na zahájení činnosti k účasti na Panoramě. V naší Astórii žije dosud hojné uvědomělých krajtanů — mnoho těch starých, dobrých nám už umřelo — těch obětavých Čechů a Slováků, kteří tak skvělým způsobem se zasloužili o osvobození staré vlasti za prvé i druhé světové války. Všechny krajany i jejich pozůstalé bude nutno uvědomit a získat, aby se v zájmu své rodiny a svých drahých — i na památku svých rodičů a prarodičů — přihlásili do této velké, celokrajanské kroniky, uvedli odkud a kdy přijeli do Ameriky, jaké činnosti se zde věnovali, sdělili význačné životní události a podobná data. Historie jejich života bude v Panoramě, v této krásné knize amerických Čechů a Slováků, uložena a chována v příštích pokoleních jako za starých časů bývala v českých rodinách bible. Je jenom politováníhodné, že podobná publikace, jakou bude Panorama, nevyšla před 100 lety. Jaké krásné by to bylo čtení o historii našeho člověka, který se přistěhoval do této veliké země a přispěl svou prací a pílí k jejímu vývoji a blahobytu. Nebyl by dnes úplně zapomenut — jako tak mnozí, po kterých nezůstalo nic, než většinou jen zkomolené české jméno. Jsme snad jediní, kteří ze všech národů, co jich v této zemi žije, budou vydáním Panoramy dokumentovat svůj původ a připomenou Americe jak kladný přínos českých a slovenských přistěhovalců, tak i skutečnost, že nemá loyál- nějších a americké demokracii oddanějších občanů, než jsou Čechoslováci. Panorama neuvede životopisy jen výjimečně úspěšných krajanů —- a i těch je mezi námi dosti —• ale chce zachytit a zaznamenat historie životů nás všech. Většina z nás, kteří jsme přijížděli do Ameriky z českých a slovenských chudých vesniček, přinesla si s sebou jenom pilné a dovedné ruce -— a přes to se v této zemi neomezené svobody a příležitosti český a slovenský živel jako celek uplatnil velmi dobře — k dobru Ameriky i k dobru svému. Naše děti ve velké většině už mají kolejní vzdělání, dostalo se jim dobré výchovy a není mezi nimi zločinnosti či výstřednosti, která v přítomné době tolik hyzdí americký život — neznají ani problém chudoby. My věříme, že “chudoba není sice hanbou, ale není také žádnou ctností.” Věřím, že krajanská osada Long Island bude v Panoramě dobře zastoupena. Frank Havlík. ODBOČKA ČSNRA — JIŽNÍ WISCONSIN. Výroční schůze odbočky “Jižní Wisconsin” se konala 13. prosince 1967 o 8 hod. večer ve Wayside Hotel, Walworth, Wis. Předseda br. Šperl uvítal přítomné a ihned přistoupil k přednesení agendy jednatelem br. Bondy-Charvátem. Potom učinil br. Šperl proslov, v němž byla zahrnuta i zpráva předsedy za rok 1967, která vyvolala živou debatu a kritiku. — Br. Bondy-Charvát přečetl pak zprávu jednatele, v níž zaznamenal všechny spolkové události a pokud šlo o činnost a výsledky vykonané práce, nešetřil kritikou. — Pokladník br. Mikuláš předložil pokladní zprávu, která vykazuje pokladní hotovost $50.55 (po úhradě členských příspěvků ústředí ČSNRA za rok 1967 a po úhradě spolkových výloh). K této zprávě připojil dobrozdání revisor účtů br. E. Vosický, který shledal účetní a pokladní rozvahu za rok 1967 za správnou a doporučil přítomným, aby bylo br. Mikuláši uděleno absolutorium, což dal br. Šperl odhlasovat. — Knihovník br. Jaroslav Rek upozornil přítomné na příležitost vypůjčit si knihy, které jsou v úschově u br. Šperla a br. Pokorného, ale o knihy a čtení nebyl projeven valný zájem. Po zprávách funkcionářů přikročeno k provedení voleb úředníků na nové roční období 1968. Zvoleni byli: br. Šperl předsedou, ses. Zdenka Nováková mistopředsedkyní, jednatelem br. Bondy-Charvát, zapisovatelem br. Frant. Novák. Revisory účtů byli zvoleni bři. E. Vosický a Jar. Rek, pokladníkem br. Jos. Mikuláš, knihovníkem a novinářem br. Jar. Rek. Organizační a přijímací výbor byl utvořen z bří.: Em. Vosického, Jiřího Pokorného a Fr. Nováka, do zábavního a společenského výboru byli zvoleni: ses. Jaroslava Vo- sická, Věra Šperlová, Zdenka Nováková. — Redakční kruh pro kroniku “Panorama” byl ustaven z bří. Jar. Šperla, Em. Vosického a J. Studničky. Jelikož volby značně protáhly dobu schůze, upustilo se od volných návrhů a byl projednán pouze návrh br. Mikuláše, aby na příští schůzi byly přehrány gramofonové desky české hudby a písni. Předseda pak vyzval přítomné, aby s sebou na příští schůzi desky přinesli. — Bylo dohodnuto, aby napříště byly schůze odbočky konány místo každou třetí středu v měsíci, každé druhé úterý v měsíci. Příští schůze se tedy bude konat v úterý, dne 16. ledna 1968. — Na závěr poděkoval pak br. Šperl všem přítomným za účast a vyzval je k další, pronikavější a plodnější spolupráci v odbočce. Richard Otakar Bondy-Charvát, jednatel odbočky. VĚSTNÍK • 13 [pageend13]ČESKÁ KATOLICKÁ UNIE. Anna M. Veverka, president Úřadovna: 5349 Dolloff Road Cleveland, Ohio 18. ledna 1968 Československá národní rada americká 4125 West 26th Street Chicago, Illinois 60623 K rukám sestry Vlasty Vrázové, presidentky Vážení, oznamujeme tímto, že se výkonný výbor České katolické unie vyslovil pro spoluúčast na oslavách 50. výročí prohlášení nezávislosti Československé republiky. Informujte nás laskavě o dalším a sdělte, co je očekáváno od naší organizace. S bratrskými pozdravy, Česká katolická unie (Czech Catholic Union) Anna M. Veverka, Elsie M. Filous, presidentka sekretářka In memoriam: K uctění památky Mrs. Jarmily Němcové věnuje Odb. ČsNRA Washington, D. C., Alexandria, Va...........$25.00 K uctění památky zesnulého manžela Josefa Behenský a zesnulé sestry Emilie Tumpachové věnuje Mrs. Karolina Behenský, Chicago, Ill.................................... 10.00 K uctění památky milované maminky paní Marie Antene, která zemřela 24. prosince 1941, věnují Mrs. Hermie Rabštejnek, Oklahoma City, Okla.................. 10.00 a její synové................................................................... 5.00 K uctění památky maminky věnuje Mrs. Marie Hayder, La Grange Park, Ill..................................................... 10.00 K uctění památky maminky věnuje Mrs. Vlasta Hart- zel, Chicago, Ill........................................................... 5.00 K uctění památky strýce věnuje Miss Martha Peppel, Woodside, N. Y............................................................. 5.00 AŤ SLOUŽÍ KE ZDRAVÍ. Tento krásný pozdrav přivezený ze staré vlasti uskutečňujeme našimi léky. Denně dostáváme dopisy krajanů, jimž naše léky znamenitě pomohly. Tak píše tetička z Výšková na Moravě neteři M. Pitelové do Glencoe, Ill.: Koleno mě bolelo, že jsem nemohla slézti ze schodů a teď po užívání kombinace BOLVEN-ZDRAVI-TAMIN běhám opět jako nic a jsem 76 roků. I mé dceři tyto dva léky pomohly co jsi nám poslala. — A Frances Denk z Deerbrook, Wisconsin, napsala: “Zdraví- tamin a Bol ven jsou pro mne ty nejlepší léky, předčí i ty od lékaře. Co já měla bolesti v krku a se srdcem a od nich mi pomohly. Tak ať i vám slouží ke zdraví! Pošleme je za vás i vašim příbuzným do ČSR, když zaplatíte poštovné $1.60. EUROPEAN DRUGS Břetislav Jelínek, čsl. lékárník P.O. Box 927 Laguna Beach, Calif. 92652 Bol ven na 5 týdnů ...................................................... $2.90 Zdravi-tamin na 5 týdnů .......................................... $3.98 Zdravi-tamin na 10 týdnů jen ................................. $6.98 Danube herb laxative tablety ................................... $2.98 Moravské Mazání — 1 pint ...................................... $3.50 HLAVNÍ LÓŽE SLOVANSKÉHO DOBROČINNÉHO ŘÁDU VE STÁTĚ TEXAS (S.P.J.S.T.) Temple, Texas 25. ledna 1968 Sestra Vlasta Vrázová Československá národni rada americká 4125 West 26th Street Chicago, Illinois 60623 Vážená sestro: Oznamujeme s radostí, že Hlavni lóže Slovanského dobročinného řádu ve státě Texas (Supreme Lodge of the Slavonic Benevolent Order of the State of Texas) se na své výroční schůzi konané 11. ledna usnesla zúčastnit se oslav 50. výročí prohlášení nezávislosti Československé republiky. Souhlasíme, abyste jméno naši organizace uvedli na svých výzvách adresovaných dalším organizacím, aby se zúčastnily oslav této historické události. Doufáme, že jeden či oba členové předsednictva Československé národní rady americké, kteří jsou členy naší organizace, budou mít potěšení zúčastnit se oslav ve Washingtonu, D. C. Se srdečnými pozdravy, Slovanský dobročinný řád ve státě Texas, S.P.J.S.T. (Slavonic Benevolent Order of the State of Texas, S.P.J.S.T.) Edward L. Marek, R. A. Urbanovský, president sekretář ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato nřejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, III. 60650 Roční předplatné Věstníku neb American Bulletinu pro nečleny — $2.00 ročně 14 • VĚSTNÍK [pageend14]KRONIKA O KRAJANECH V AMERICE Prosíme vyžádejte si od nás další brožury pro své sousedy českého neb slovenského původu. Zašleme obratem a zdarma na Vámi udané adresy. — Pište na: Panorama Committee, Czechoslovak National Council, 4125 West 26th Street, Chicago, Illinois 60623 Jednejte o Panoramě ve všech krajanských schůzích. PANORAMA YEARS OF CZECHS AND SLOVAKS IN AMERICA PUBLISHED BY THE CZECHOSLOVAK NATIONAL COUNCIL OF AMERICA Z Washingtonu, D. C. Pracovní skupina Washington, D. C., Společnosti pro vědy a umění, pozorně sleduje události v Československu, pokud mají vztah ke kulturnímu a ideovému dění v posledních letech; její pozornost zvláště zaujal 4. sjezd československých spisovatelů —- který se konal v červnu 1967 — a důsledky sjezdu. Aby s děním v Československu seznámila širší krajanskou veřejnost, uspořádala místní skupina SVU počátkem ledna t. r. přednášku na téma: “Pravda teprve začala’’, s ukázkou tvorby českých a slovenských spisovatelů a básníků. Přednášel redaktor V. N. Duben, který byl za skvěle připravený rozbor situace v ČSR na poli kulturním a ideovém odměněn dlouhotrvajícím potleskem. Bylo vysloveno přání, aby přednášek na toto téma bylo skupinou SVU uspořádáno více. —afa— Z dopisu z Československa. Je to k neuvěření, když si člověk uvědomí, že našemu “vítěznému” únoru, který se v roce 1948 v Československu tak nečekaně stal vítězným před zraky většiny protikomunisticky smýšlejícího lidu — bude letos 20 let. Vítězným se stal díky chrabrosti závodních milicí opřené o poslední modely pušek, milicí připravovaných na tento “revoluční” zásah již dlouho před tím, a oproti sice většině, ale zato vyzbrojené holýma rukama a nepřipravené na záměry revolučních myšlenek ozbrojených komunistů. “Vítězným” a “slavným” únorem se v ČSR udržel po těchto mnoho let zavázán vděčností tajné policii, kterou se komunistům podle vzoru a instrukcí Moskvy podařilo v Československu rozšířit, její metody vskutku zdokonalit a vybudovat ve smutně osvědčený systém. To jediné se jim podařilo v ČSR vybudovat řádně a podle plánu — a to jediné jim ovšem také dokázalo po 20 let udržet moc, přes všechny hospodářské neúspěchy a nespokojenost panující dnes už i mezi těmi, kteří komunismu v ČSR sami dopomohli k vládnoucímu křeslu. Jaká nešťastná bilance a jaká národní tragedie! Jak neblahé výročí. 20 let klopýtání po cestách, na nichž jsme se podle Leninova hesla “učit se, učit se” naučili těžce klopýtat a tvářit se, že jdeme zvesela a rovně, pohazujíce statistickými čísly dosažených úspěchů, jež zůstaly vykázány jen ve statistikách. Zmíněné heslo a s ním tak mnohá jiná už dávno slouží k problematickému pobavení diváků v čs. satirických divadlech, kde lidé začasté slzí smíchy nad vlastním neštěstím a bídou. Ale je jim už dovoleno bavit se na vlastní účet — a je v tom dokonce velký kus pokroku. Za text hraný nyní čs. satirickými divadly by byl před léty autor měl po mnoho let příležitost posedět si ve věznici či nucené pracovat v pracovním táboře a těšit se tam ze svobody poskytované lidově demokratickým zřízením čs. lidu a z poskytované mu "všestranné” péče. Nuže přece jen se poměry v určitém smyslu mění k lepšímu, ale zdaleka ne tak, jak by bylo pro vysvobození národa z té lidově demokratické péče třeba. K jakým změnám u nás došlo v poslední době v kruzích vládnoucích stranických jedinců jistě víš. Mnozí si dělají naději, že Dubček je mužem, který může otočit směr vládnoucího kormidla do alespoň přijatelnějších vod. Já osobně tomu věřím pramálo. Lidé si to slibovali už od Lenárta. Jenomže kdyby si to znovu a znovu neslibovali, o to hůře by se jim žilo. Po 20 let se naši lidé drží novou a novou nadějí. Víš nač se nesmírně těším? Na to, jak a čím komunisté oslaví letošní výročí památného “vítězného” února. A jak se sesazenému Novotnému, který se chtěl udržet u moci stůj co stůj, bude oslavně mluvit o úspěchu socialismu, jednotě komunistické strany, a zda to bude opět neomylná mateřská KSČ, kolem které se má čs. lid družit a zda bude mluvit opět oddaně o všem tom, co jsme zvyklí poslouchat. Jedno je jisté, že v únoru 1948 byl by nikdo z nás nebyl uvěřil, že se komunismus v Československu udrží proti vůli většiny lidu 20 let u moci. Ti, co i dnes dost dobře neví a neumí odhadnout, co komunismus je, by se z případu zkoušeného Československa měli poučit. Čemu se smějí v Československu. — Myslíte, že by bylo možné zavést socialismus ve Švýcarsku ? — Bylo by to možné, ale bylo by to škoda. * * * Povídá komunista příteli: — Mám za to, že myšlenky komunismu by se uplatnily i v USA. Moudrý přítel odvětí: —■ Nu ano, ale kdo by potom živil Evropu? * * * Dřívější předseda čs. vlády Jozef Lenárt zastihl presidenta Novotného při dlouhém telefonickém rozhovoru. "Mluvím s Moskvou,” vysvětluje tiše Novotný. Následuje mnoho a mnoho minut dalšího rozhovoru, kdy Novotný v krátkých intervalech horlivě říká do telefonu: "Ano, ano.” — “Ano, ano.” Pak konečně jednou řekne také: “Ne, ne.” — “Ale vůbec ne.” Po skončení rozhovoru ptá se Lenárt: “Na co jste si to dovolil říci: Ne?” “Ale to se mne Brežněv jen ptal, zda mne to už neunavuje pořád říkat ano.” * * * Vypukla válka mezi SSSR a Čínou. První den zajali Rusové milion Číňanů, druhý den pět milionů, třetí den patnáct milionů. Čtvrtého dne války poslali Číňani Rusům ultimatum, ať se bezpodmínečně vzdají, jinak jim pošlou do zajetí sto milionů! VĚSTNÍK • 15 [pageend15]pnnoRnmn THE WHO’S WHO OF AMERICANS OF CZECHOSLOVAK DESCENT, to be published in English in 1968 by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovak or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands of Americans of Czech and Slovak descent who have contributed by their hard work, perseverance, honesty and personal sacrifices to a better life for the family and community. DETACH DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 ANNUAL DANCE SOKOL HAVLÍČEKTYRŠ CHICAGO FEBRUARY 17, 1968 SECOND CLASS POSTAGE PAID at Chicago, Illinois V É S T N I 4125 West 26th Street Chicago, Illinois 60623 RETURN REQUESTED [pageend16]