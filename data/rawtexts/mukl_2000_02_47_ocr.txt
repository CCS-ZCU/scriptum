Mukl 2/2000 2 /2000 - číslo 47 Ročník 13 My určení k likvidaci MUKL Vydává Světové sdružení bývalých cs. politických vězňů Příjemnou dovolenou všem čtenářům přeje redakce (z knihy „Povídali, že mu hráli" - vydal Albatros, Praha 1969) [pageend1]Mukl 2/2000 ' POLEDNE Pod splavem se prudce stříbro vaří, devatero vůní stoupá z blat. Anděl Páně prý sem chodí zvony odlévat. Ze všech opuštěných kaplí v poli zvoní poledne, Anděl Páně bezradně se při tom rozhlédne. Není nikoho, kdo poklekl by, jenom klasy se mu klanějí, jenom věčná světla vlčích máků hoří prudčeji. Jenom rybníky tu neústupně obraz nebe mečem ostřic brání, tající dech, aby nerušily slova Zvěstování. (Ze sbírky básní B. Kuklové - Jíšové „ Verše psané za mříží“) 2 [pageend2]Mukl 2/2000 Neodezírejte od toho, co se u nás děje (Apel ruských intelektuálů, určený pro západní veřejnost) Autor: Elena Bonner (vdova po A. Sacharovovi, zesnulém atomovém fyzikovi a nositeli Nobelovy ceny, která už po mnoho let bojuje za respekt k lidským právům v Rusku) Současné dění v Rusku jeví protiklad zcela zvláštního druhu. Zatímco Západ oslavil demokratické a hospodářské reformy Jelcina, vznikl v témže Rusku pod pláštíkem a v důsledku těchto reforem zmodernizovaný stalinismus. Pod Stalinem pracovala přibližně jedna třetina obyvatelstva zdarma, nebo za nějakou jen symbolickou mzdu. Nyní jsou to dvě třetiny. Přibližně pro 80% obyvatelstva je dnes zdravotnictví horší než za Stalina. Více jak jeden milion lidí se nalézá ve vězeních, tito zde vegetují za strašlivých podmínek, přičemž třetina z nich čeká už dva až tři roky na výslech příslušným soudcem. V době pětadvaceti let za Stalina ztratilo život kolem dvaceti milionů lidí - byli zastřeleni, vyhubeni hladem, nebo se stali obětí všeobecného hladomoru (oběti II. světové války v to nepočítaje). Na základě na výsost těžkých životních podmínek se v současné době zmenšuje počet obyvatel Ruska ročně přibližně o jeden milion lidí. K tomu je nutno připočíst oběti dvou válek v Čečensku a mafia-teroru, který ovládl celou zem. A přece občané Ruska jsou nyní svobodnými občany. Mohou dokonce cestovat do zahraničí. Jaký to pokrok! Za Stalina neexistoval ani svobodný tisk, ani svobodné volby. Dnes existují. Zdražením tisku a zbídačením obyvatelstva se ovšem 40 x snížil náklad na periodika. V průměru je jeden časopis čten dvaceti lidmi. Přitom se téměř všechny noviny a media nalézají v rukou oligarchů, kteří veškeré hromadné sdělovací prostředky cenzurují v zájmu vládnoucí kliky. Volby se takto mění ve frašku. Volby se za těchto podmínek mění ve frašku: media každou závažnou opozici vůči Kremlu zavalí hromadou špíny, ale nepřipustí slovo na obranu pošpiněných. Při sčítání odevzdaných hlasů jsou podvody na denním pořádku. V době sovětů se reálné volby nových vůdčích kádrů konaly v Ústředním výboru a v politbyru Ústředního výboru Komunistické strany Sovětského svazu. Politici uskutečňovali vůli různých státních úřadů a orgánů moci. Za Jelcina se reálné volby vůdčích osobností konaly v okruhu „rodiny“, tak se nazývá rodina prezidenta a jejích „přátel“. V tomto prostředí byl určen Jelcinův následník - „rodina“ představila světu Vladimíra Putina, plukovníka sovětské tajné služby KGB a její následné organizace FSB jako nové vydání dříve všemocného a později Jelcinem odmítnutého prezidentova strážce a poradce Alexandra Koršakova. Jak je známo, hrál jistý Rasputin za posledního cara Ruska velkou roli. - Mikuláš II. ho nemohl určit svým následníkem trůnu. Instalace zmodenizovaného stalinizmu Dnešní Putin představuje novou etapu v instalaci moderního stalinizmu: - brutalizace autoritativních mocenských struktur - militarizace společnosti - zvyšování zbrojního rozpočtu 3 [pageend3]Mukl 2/2000 - vojenská výchova na školách - obnova vyučování pro záložní důstojníky - odvod absolventů vysokých škol do armády - opětné zavedení FSB speciálních jednotek v armádě. Propaganda pro tato opatření se zakládá stále větší měrou na nacionalizmu a na proti- západních emocích. V hromadných sdělovacích prostředcích a na veřejnosti neexistovalo nikdy, ani v době sovětů, takové nepřátelství vůči všemu západnímu. Orgány státní bezpečnosti zesilují svůj vliv na stát a celou společnost. Volební spříznění SFB s dřívějšími orgány státní bezpečnosti je demonstrativně zdůrazňováno. Osmdesáté výročí Čeká - KGB -SFB se náležitě oslavuje - Putin sám osobně klade věnec na hrob pověstného KGB-šéfa, Jurije Andropova, který vedl krvavé potlačení maďarského povstání z r. 1956 a který zavedl násilné umísťování disidentů do uzavřených psychiatrických klinik. Veřejné sdělovací prostředky představují organizace hnutí za občanská práva jako zradcovské pomlouvače a defétisty, kteří jsou pro svůj protest proti válce v Čečensku placení Západem a kteří slouží jen zájmům Západu. Dobré dvě třetiny organizací, bojujících za lidská práva byly zbaveny svého základního práva na svobodu shromažďování. V mnoha oblastech země jsou organizace národních menšin (mimo jiné německých, židovských, arménských, korejských) zbavovány právního statutu s odůvodněním, že porušují „zákon o spolkové činnosti.“ Útoky na svobodu tisku nabývají hrozivého charakteru. Strašlivý případ reportéra Andreje Babického z „Radia Svoboda“ odhaluje bezpříkladnou amorálnost státních orgánů, intoleranci vůči svobodě slova a cynický despekt k zákonu. Dosud byla politika Západu vůči Kremlu zaměřena na podporu moci a režimu Borise Jelcina jako „garanta stability.“ Tato podpora trvala také tehdy, když se Jelcinova vláda dopustila antidemokratických a zločinných akcí - od porušení ústavy a státního převratu v r. 1993 až po válku v Čečensku 1994-96. Ve skutečnosti se Rusko stávalo stále nestabilnějším, jeho držitelé moci sváděli nespokojenost obyvatelstva z vlastní ubohosti stále více na „zákeřný Západ“. Antizápadní štvaní Politika Západu vůči Putinovi nám nyní připomíná postoj vůči Jelcinovi. Když členové Evropské Rady pouze pozastavili členství Ruska (až do dubna 2000), zvýhodnilo to jen vy- vražďování obyvatelstva v Čečensku a způsobilo podporu Putina. Ve skutečnosti tato politika je stimulem pro antidemokratické a nelidské počínání ruských vládních úřadů - a současně, a to je to nejhorší - demoralizuje všechny slušné a svobodomyslné občany naší země. Bez ohledu na protizápadní propagandu představuje Západ stále ještě pro mnoho lidí u nás určitou autoritu. Bezzásadové přizpůsobování se západních vlád vedení Kremlu oslabuje síly odporu demokratické veřejnosti Ruska. My, signatáři tohoto apelu, se obáváme, že současná politika naši zem v dohledné budoucnosti dokáže natolik otřást a podlomit, že se sebou dokáže strhnout i sousední země. Proto se obracíme na veřejnost a vlády západních států dokud ještě není pozdě: —Přezkoumejte dosavadní postoj k vedení Kremlu! —Přestaňte tolerovat nové barbarství Kremlu! —Neodezírejte od demontáže demokracie, od potlačování lidských práv kremelskou vládou! 4 [pageend4]Mukl 2/2000 Konkrétně očekáváme od demokratického světa podporu v našem úsilí o —ukončení války v Čečensku, —obnovení svobody tisku, —neomezenou činnost hnutí za lidská práva a organizací všech národních menšin. Už jenom zřeknutí se snahy o uklidnění Kremlu může zvýšit šanci, aby se jednou z Ruska stala bezpečná a stabilní země jak pro vlastní občany, tak pro ostatní země a národy. (Otisk s laskavým schválením švýcarského týdeníku „ Weltwoche “ z 9. března 2000) Kromě Eleny Bonner podepsala apel skupina ruských intelektuálů, družených v Nadaci Andreje Sacharova: historik Leonid Batkin, Jurij Samodurow (ředitel Nadace A. Sacharova), Sergej Grigorjanc (předseda nadace „Glasnost“), Andrej Piantkowski (ředitel Centra strategických studií ruské Akademie věd) a novináři Jurij Burtin a Vadim Belotserkowski. (přeložil E. Hoffmann) Pokračování cyklu „Naše holčičky“ Růženka Vítková, Hanka Tůmová a Fanynka Putnarová Božena Jíšová (Naše hodiny angličtiny, ruční práce a jiné způsoby, jak Dřežít dlouhé roky vězení) Když byly nad námi vyneseny rozsudky na dlouhé roky ztráty svobody, říkali nám, že „spadla klec“. A my jsme stáli před nelehkým úkolem, jak ty roky v kleci přežít se zdravým rozumem a také se ctí. Víme, že se každému nepodařilo. Ale já nechci dnes vzpomínat těch tragických případů, které končily zhroucením, sebevraždou nebo podpisem spolupráce s STB. Naopak chci připomenout různé způsoby, jimiž jsme se takovým koncům bránili. Předně bylo bezpodmínečně nutné neztratit naději, - a to i proti všem rozumným důvodům. Nikdy jsme nepřestali věřit, že právě tento rok je ten poslední. Jedna z nás si dokonce vysloužila přezdívku „Hotovka“, protože sebe i nás neochvějně přesvědčovala, že je to hotovka a do třešní, do švestek, do vánoc budeme doma. Za 11 let na její slova došlo. Ale mimo těchto všeobecně platných pravidel pro všechny mukly vymyslely naše holčičky i různé svérázné způsoby „sebeobrany“, které si zaslouží, aby neupadly v zapomnění. Růženka Vítková byla v civilu lékařka - psychiatrická. Její manžel byl zároveň i jejím nadřízeným v psychiatrické léčebně. Oba to byli už starší lidé v důchodovém věku. Ale Růženka vzdor tomu měla tak veselou, živou a činorodou povahu, že i poměrně krátký trest vězení nebyla někdy schopna vydržet. Pravidelně se v ní nahromadily pocity křivdy a nespravedlnosti v takové síle, že podléhala záchvatům zuřivého hněvu. Když jsem ji v tomto stavu viděla poprvé, vážně jsem měla obavy, že ji snad z rozčilení raní mrtvice. Pobíhala po cele a chrlila ze sebe ty nejhorší nadávky, jaké nám poskytuje naše bohatá řeč. Ale nikdy si 5 [pageend5]Mukl 2/2000 přitom nezapomněla zacpat ústa kapesníkem, takže byly jen tak tlumené „procezené“ přes ten roubík. Když je všechny vyčerpala, uklidnila se a byla zas veselá. Tvrdila, že jako zkušená psychiatrička dobře ví, co dělá. Nic prý neškodí člověku tolik, jako neustálé sebeovlá- dání. Doporučovala nám, abychom ji napodobovaly, což my mladé jsme za čas s velkou radostí dělaly. Nikdy nezapomenu na tu legraci, když jsme pobíhaly po cele s kapesníkem v ústech a předháněly se ve vymýšlení takových výrazů na adresu našich věznitelů, že bych dnes neměla odvahu je svěřit ani papíru - a to prý papír snese všechno. Náš slovník nám ochotně pomáhala rozšířit i jedna spolubydlící, stará Vysloužilá „příživnice“, která sama o sobě říkala, že je světem a kriminálem protřelá. Důvodů k záchvatům bezmocného vzteku bylo stále dost - zejména vždy po filcunku, když jsme nalézaly celu rozházenou, slamníky znečištěné a naše skrovné zásoby znehodnocené. S odstupem doby musím uznat, že Růžen- čina preventivní obrana proti depresím byla vynikající. Když jsem se s ní za dlouhé roky sešla v civilu, byla to vyrovnaná, důstojná stará dáma. Už nebylo ani vhodné vzpomínat před jejím manželem na společně prožité chvíle v pankrácké cele, na všechna ta krásná vybraná slova, která zůstala mezi námi děvčaty jako Růženčino lékařské tajemství. Hanku Tůmovou a Fanynku Putnarovou jsem poznala v Želiezovcích, kde jsme pracovaly v jedné četě. Naše pracoviště byly lány řepy, které se táhly až k obzoru. Každá jsme měla přidělený jeden řádek, nad kterým jsme byly skloněné celý den. Hanka byla zavřená již delší dobu, pracovala rychle, Fanynka byla na práci v zemědělství zvyklá, pracovala proto ještě rychleji. Já samozřejmě zůstávala pozadu. Hanka mi brzo svěřila svůj osud: byla jedním z těch výjimečných případů, kdy se „protistátní Činnosti“ zúčastnila z manželské dvojice jen žena, takže ji odsoudili na osm let, zatímco muž zůstal na svobodě. Dlouhé dva roky platil advokáty, podával žádosti - a pak to vzdal a požádal o rozvod. Hanka byla rozumná, uznávala, že v dané situaci to bylo jediné dobré řešení (nemohla přeci na mladém muži žádat, aby žil sám!), ale kdyby nebylo toho... Hanka to cítila jako životní prohru, bolelo jí srdce a neustále si vymýšlela způsoby, jak se s tím vyrovnat. Když se dozvěděla, že mám sedět ještě devět let, zaradovala se: „ ale to je báječné! - Devět let, když to spočítám, každý rok má 365 dní, to je dohromady...“ - „Nech toho, odpověděla jsem znechuceně. „Snad nemyslíš, že budeme sedět ještě devět roků?“ - „Jistě že ne“, uklidňovala mě, ale kdyby náhodou... hlavně si musíš umínit, že to nebude ztracený čas. Představ si, že se denně naučíš jen pět anglických slovíček, tak za devět let to bude slušná zásoba, co říkáš?“ - „Dej mi pokoj,“ odporovala jsem, „ jsem ráda, když večer padnu a sotva už dýchám“ -„Já nemyslím večer, ale při práci. Uznej, když člověk celý den bezmyšlenkovitě okopává řepu, mozek mu úplně zakrní. Budeme se učit spolu. A počkej, až se vrátíme! Ukážeme jim! A budou litovat!“ ...Nechápala jsem, co mám komu ukazovat, ale pak mi došlo, že Hanka chce „ukázat“ svému exmanželovi, jak využila času a perfektně zvládla cizí řeč - a on se jí bude určitě obdivovat a kdo ví? - Možná i litovat. Ale já se ještě bránila: „Vždyť ani nemáme slovník a pak, já jsem v práci pořád pozadu. Proč se neučíš sama? - „To nejde, potřebuji s někým konverzovat a přece si nebudu povídat sama se sebou ! A neboj,“dodala velkoryse, „když se budeš se mnou učit, budu ti házet laso“! „Házet laso“ jsme říkaly tomu, když někdo zůstával pozadu a druhý ho „vytahoval“, tj. okopával kus jeho řádku. Byl to v těch podmínkách velice dobrý skutek, protože každý měl co dělat, aby zvládl svůj úsek. Svého času jsem byla dokonce svědkem, jak jedna čůza (říkaly jsme jí „Korea“ podle šikmých očí) navrhovala vedoucímu směny, aby těm, kdo se 6 [pageend6]Mukl 2/2000 opožďují za ostatními, (tj. těm slabým nebo starým) nepovolil přestávku na svačinu. Dozorce „Velký Jano“, ačkoli nebyl nijak útlocitný, tento návrh mávnutím ruky zamítl. Já jejich rozhovor slyšela a užasla jsem nad tou ženskou krutostí. Když tedy Hanka tolik žadonila, podvolila jsem se a ona mě hned druhý den seznámila se svým učebním plánem:,, nejdříve si budeme vyprávět pohádky a postupně přejdeme k těžším úkolům“. A tak začala vyprávět pohádku o „Žabím králi“. Jenže už v prvních větách jsme narazily na problém: žádná z nás nevěděla, jak se řekne anglicky žába. Hanka to rychle vyřešila: „the žejb“, pravila rozhodně a když viděla mé pochyby, dodala trochu netrpělivě nad mou nechápavostí: „No tak tedy „the skoukn“ (skokan) když se ti to víc líbí...“. Postupem doby bylo ovšem nutné tvořit další taková anglicko-česká slova a Hanka nikdy nezaváhala a pohotově je vymýšlela, nebo jen tak trochu upravovala (na př. slovo víla přeložila jako „vilidž“) atd. Ale docela nám to spolu šlo, naučila jsem se tomuto novému jazyku perfektně rozumět a tak jsme čile konverzovaly a vytahovaly se před ostatními děvčaty. Ovšem jen do té doby, než nás zaslechla jedna vzdělaná paní, která byla zpočátku zmatená a nevěřila vlastním uším. A když pochopila, samozřejmě si to nenechala pro sebe, pěkně nás shodila a byly jsme všem pro smích. Později se naše cesty rozešly, mě odvezli do Pardubic a s Hankou jsme se sešly až venku. Nevím ani kolik let odseděla, ale jedno vím určitě: vězení nezanechalo na ní stopy. O svém exmanželovi už nemluvila, na naše hodiny angličtiny jsme vzpomínaly s humorem. Jen letmo mi Hanka připomněla: „Víš, že jsem byla v tu dobu hrozné nešťastná?“ ptala se mě. Ale užila minulého času a nakonec jsme se shodly, že i ta ostuda byla k něčemu dobrá. Aspoň se ostatní měly čemu smát... Fanynka Putnarová (neboli babička Putnarka) byla jedna z mnoha „kulaček“, tj. majitelů zemědělských usedlostí, kteří se bránili vstupu do JZD a tím zadarmo odevzdat státu svůj majetek, na kterém pracovaly celé generace. Když přišla z vazby, byla velice zdeptaná, celé večery seděla netečně, beze slova. Dokonce i v tváři měla viditelné znamení špatného nervového stavu - jeden koutek úst měla značně pokleslý. Jednou sejí ale podařilo propašovat při návštěvě háček a klubíčka příze - a byla zachráněna. Její upracované, hrubé ruce vytvářely po večerech dečky jemné jako krajky a když jsme je obdivovaly, měla z toho nesmírnou radost. Den po dni jakoby se probouzela k životu a stále více vítězila její přirozená, veselá a laskavá povaha nad smutkem a depresí. Na poli pracovala rychle a pečlivě, až jsme jí někdy měly za zlé, že se tak dře a zpevňuje nám normy. Ale ona to prostě jinak neuměla - okopávala pole, jakoby to byla její vlastní zahrada. A tak jsme se s Hankou jednou domluvily, že na ni něco vymyslíme, abychom ji trochu přibrzdily. Věděly jsme, že babička miluje všechno živé, stromy, zvířata i květiny a tak, když nás zase o velký kus v práci předeběhla, volaly jsme na ni:„Fanynko, rychle, pojďte se podívat! Našly jsme ježka! Je tu malý ježeček!“ Účinkovalo to, babička Putnarka neodolala a uháněla přes celé pole k nám dozadu, aby o ten pohled nepřišla. Pak jsme ji ještě škodolibě nechaly dlouho hledat v brázdě, ale když jsme se přiznaly, nezlobila se na nás. Brala nás tak trochu jako svoje děti. Jen jednou jsem viděla babičku doopravdy rozlobenou. Bylo to na podzim, sklízela se kukuřice a civi- lové si rozdělávali ohně, aby si nějaké klasy upekli. Jedna mladá čůza se začala bavit tím, že chytala polní myšky a házela je živé do ohně. Když se snažily s bolestivým pískotem uniknout, skopávala je zpátky. Babička Putnarka zapomněla v tu chvíli, že je vězeň. Energicky se rozběhla k ohni a rozkřikla se: „Prosím vás, co to děláte? To se přece nehodí, házet živé zvíře do ohně! Nestydíte se?“ - To mladé děvče odpovědělo úměrně své inteligenci: „ale veď to není zvíře, to je přeci jen myš!“ „a co je podle vás myš?“, pokračovala Fanynka, 7 [pageend7]Mukl 2/2000 ale čůza se mezitím vzpamatovala, okřikla ji, ať si hledí svého a není drzá, nebojí dá k ra- portu. Ale přece jen se zastyděla a své zábavy nechala. Ještě na jednu příhodu vzpomínám v souvislosti s Fanynkou a opět se to týká myši. Ona to vlastně byla jediná zvířátka, která s námi sdílela (dlouhé roky a věrně) vězení. Jednou jsem vešla do koupelny a naskytl se mi zvláštní pohled: Fanynka stála pod sprchou, umývala si obličej -au paty jí seděl malý potkan (ještě mládě) a úplně stejnými pohyby jako Fanynka si stíral z čumáčku předními tlapkami vodu. Vypadalo to, jako když se po vzoru Fanynky pečlivě umývá. Litovala jsem, že není možné Fanynku i toho čistotného potkánka vyfotografovat. Ale to si už toho všimly i ostatní a spustily křik: Fanynko, nehýbej se! U nohou ti sedí potkan! Hledaly rychle lopatu, aby ho zabily, ale Fanynka zavřela sprchu, pootevřela dveře a umožnila mu útěk. „To jsi snad udělala schválně“ obviňovaly ji ostatní, ale Fanynka horlivě „zatloukala“. Teprve později mi provinile přiznala: “Když já nerada vidím, jak se něco živého utlouká lopatou.“ A tak zatímco Fanynka háčkovala, Hanka vymýšlela anglická slovíčka, i my ostatní jsme se snažily najít nějaký únik z toho šedivého vězeňského života - a také své rodiny a spolutrestanky něčím obdarovat. Vyráběly jsme z rukojetí hřebenů a kartáčků na zuby různé drobnosti, které se daly při návštěvách lehce propašovat. Jednou mě napadlo, že místo obvyklých čtyřlístků a křížků zkusím i něco jiného - třeba maličké hudební nástroje. Ten nápad jsem dostala po jednom těžkém pracovním dnu, kdy jsme se večer vláčely z pole. Bylo to v březnu a nás využívali k práškování půdy. V praxi to znamenalo, že každé pověsili na krk pytel, do kterého velkou lopatou nasypali umělé hnojivo, které jsme pak malými lopatkami rozhazovaly po těch nekonečných lánech. Na tuto práci se normálně používají letadla, ale my jsme byly samozřejmě lacinější. Nevím, jestli si někdo dnes vůbec umí představit, co to znamená celý den chodit v rozmočené, ještě na půl zmrzlé ornici s šijí ohnutou pod tíhou hnojiva - připadaly jsme si jak tažný dobytek pod jhem, nohy obalené kusy mokrého, těžkého bláta, které ztěžovalo každý krok. Prudký vítr, kterému v těch rovinách nestál v cestě žádný větrolam, nám do očí vnášel spousty toho prášku, oslepoval nás a za chvíli nás oči nesnesitelně pálily. Brýle jsme samozřejmě neměly. Byl to prostě jeden z těch dnů, které byly k nepřežití. - a já jsem se jako vždy za ostatními opožďovala. Děvčata na mě počkala a ptala se mě: „Na co myslíš?“ - „Na housličky“, odpověděla jsem po pravdě. Vyměnily si mezi sebou soucitný pohled, ale já to myslela vážně. Kapesním nožem a pilníkem na nehty jsem začala vyřezávat housličky, kytarky, harfičky atd. Fanynka mi ochotně poskytovala svoje stříbrné vlasy. Abych do nich mohla napnout strunky. (Některé mám dodnes schované na památku - jen ty Fanynčiny vlasy už nejsou stříbrné, ale za ty roky zezelenaly.) A hned jsem měla co rozdávat při návštěvách, ale i svým kamarádkám, Toničce, Brigitce a zejména Bedřišce Synkové, která mi na oplátku vyrobila z pytloviny pouzdro na hřeben, figurky čertíků na svátek sv. Mikuláše, přívěšek z ořechové skořápky atd. Ale tyto naše výrobky se zdaleka nemohly vyrovnat tomu, co dokázala Nataša Adamová vykouzlit z kartáčků na zuby: svazečky květin tak jemných a dokonalých, že svou krásou snad předčily i skutečné, živé 8 [pageend8]květy. Jakoby seji podařilo vtělit do nich všechny na^e sny, vd^io krásnější než skutečnost. Další způsob, jak uniknout z té beznaděje vězeňského života, bylo psaní. A to zejména skládání básní, protože ty se daiy naučit nazpaměť a nemohl nám je nikdo „vyfilcnout“. Těch říkánek a písniček bylo velké množství, jako bychom se vrátili o generace zpět, kdy lidé mohli vyjádřit své touhy i trápení pouze v lidové písni. Kdy ještě neměli možnost přehlušit je sledováním cizích osudů na obrazovce televize. Mohu bez nadsázky říct, že o psaní se pokoušela každá druhá z nás. Psala jsem já i Hanka a dokonce i babička Putnarka - ta si pro potěšení dokonce vymyslela něco úplně zvláštního: psala dopisy domů ve verších - nemohla je ovšem odesílat, byly by neprošly cenzurou, ale aspoň šije schovávala a občas nám z nich předčítala. Byly to samozřejmě jen rýmovánky typu: „ moji drazí! Dnes je dvacátého října, a nám je tady hrozná zima, ...atd.“ Ale některé byly opravdu vtipné a lituji, že se nezachovaly. Ale zato si pamatuji jednu písničku, kterou jsme s oblibou zpívaly ještě na Pankráci na melodii „Pletla v kytku rozmarýnku“. Napsal ji nějaký mukl - kopečkář - snad si ji už sám dnes ani nepamatuje - snad už jen já uchovávám v paméti 50 let takové hlouposti. Já už více přes hranice mašírovat nebudu, ještě mi teď vstávaj ’ vlasy, strčili mě hned do basy jak ňákýho pobudu. Ptali se mě, co je ve mně, jaké já mám poslání, netrpíme na vytáčky, kde jsou černé vysílačky, to vám bylo kpos....ní... Co jim povím, já nic nevím, vždyť já nejsem zvyklý lhát! Spletl jsem si cestu s cestou, šel jsem jenom za nevěstou, chtěl jsem jí jen pusu dát. Mně se nezdá rudá hvězda, že tou pravou hvězdou jest, nepovídám žádnou bajku, chtěl jsem vidět jinou vlajku, v modrém poli záhon hvězd... Většina těchto písniček nepřežila kriminál. A jen málo z nás se později odhodlalo vydat své básně tiskem - a to ještě jen vlastním nákladem. Než jsme se té možnosti vůbec dočkaly, uplynulo 40 let a náš společný, stále stejný námět - touha po svobodě - přestal být aktuální a pro civily zajímavý. Ale nedávno mi jedna z našich „děvčat“, Liduška Navrátilová z Olomouce, vyprávěla následující příhodu: Její rodinu postihlo minulý rok velké neštěstí. Požár, způsobený výbuchem televizní obrazovky zničil zařízení celého bytu a její manžel utrpěl takové zranění, že sotva vyvázl 9 [pageend9]Mukl 2/2000 životem. A když pak seděla s pracovníkem od pojišťovny v úplně zdevastovaném, zčernalém bytě, začala mu recitovat jednu báseň z mé sbírky „Verše psané za mříží“. Toho pána to samozřejmě ohromilo - bylo to asi nad možnosti jeho chápání, jak se v takové chvíli dokázala povznést nad všechny starosti a ztráty. Něco takového ještě nezažil, aby mu klient recitoval verše místo úsilí získat od pojišťovny co největší náhradu. Ale pro mě to znamenalo největší ocenění a naději, že i tyto vzpomínky na schopnosti muklů, jak přežít dlouhé roky vězení, budou někomu užitečné. Někomu, kdo je právě na dně a nutně potřebuje „hodit záchranné laso“... Oslava ponížení Bohumil Obdržálek - USA (5. 5. 2000) Před nedávném se mi dostal do rukou Zpravodaj Konfederace politických vězňů České republiky věnovaný 10. výročí založení. Slavnost desetiletého trvání se uskutečnila na pražském Hradě, jak nadšeně oznamoval článek Zpravodaje. Celý průběh akce moderovali bratři Čestmír Čejka a Jiří Stránský. Druhý jmenovaný je notoricky znám svým prosazováním svérázného způsobu potrestání komunistických zločinců z řad bestiálních vyšetřovatelů, sadistických bachařů, fanatických soudců a podobné sběře. Podle pana Stránského postačí na tyto zločince pouze ukázat prstem, aby se prý o nich vědělo. Jen nevelký počet bývalých politických vězňů odmítá nezdravě pacifistický názor p. Stránského. Ti samozřejmě na hradní slavnosti chyběli. Těžko by asi mohli strávit poníženeckou úlitbu současným mocným, kteří se váhou svého postavení zasadili o beztrestnost komunistické chásky. Ochránci zločinů tímto počinem získali stejný punc zločinu jako jejich chráněnci. A tak se stalo, že se slova ujal současný viník č. 1 Václav Havel, který přítomné, jako vždy, potěšil svou laskavou humanitou. Následný projev pronesl předseda KPV br. Stanislav Drobný. Jeho řeč byla zvětralým odvarem dřívější odvahy a statečnosti. V závěru své řeči se prosebně obrátil na V. Havla těmito slovy: „Proto se obracíme na Vás, pane presidente, na Vás pane předsedo Poslanecké sněmovny, na Vás dámy a pánové, abyste se zasadili o odstranění pozůstatků komunismu v naší zemi. “ K řečnickému pultu pak přistoupil viník č.2, současný předseda Poslanecké sněmovny Václav Klaus. Stojí za to citovat jeho nejdůležitější myšlenky: Vážím si Vašeho pozvání, protože Vy svými osudy představujete příklady mimořádné občanské a lidské statečnosti. Naše společnost však rychle zapomíná na minulost. Svoboda vyžaduje zodpovědnost vůči tomu, jak svůj život naplnit. Ne všichni však to přijímají. Počáteční nadšení z polistopadové svobody vystřídal negativismus a ten přináší dezorientaci veřejnosti. Není to tedy náhoda, že komunistická strana se v preferencích ocitla na druhém místě. Stojíme na křižovatce. Skrytí socialisté všech barev usilují o změnu. Považují se za ty, kdo mají právo kontrolovat dění ve společnosti. Nesocialistické směřování je předmětem útoků. Jsou znevažovány výsledky, z mladé generace se vymazává historie. Tyto názory a postoje se neprojevují jen u nás, nýbrž i v západních zemích, v nichž se setkáváme s mimořádně příznivými postoji ke komunismu a komunistům. Není lehké předat Vaše zkušenosti další generaci. Naše společnost je Vám mnoho dlužna. Brání se potrestání komunistických 10 [pageend10]Mukl 2/2000 zločinců, dějí se pokusy zapomenout. S tím se nemůžeme smířit. Váš příklad je nám velkou vzpruhou. Budeme usilovat o to, aby přinesené oběti nebyly marné a spravedlnost a pravda nakonec zvítězily. “ Vraťme se nyní o čtyři léta zpět do doby, kdy byl vážený předseda Poslanecké sněmovny váženým panem premiérem. Na mítinku v Praze 10 ve Vršovicích dne 21. března 1996 odpovídal V. Klaus na dotazy občanů. Když přišlo na řadu téma potrestání komunistických zločinů s žádostí o odčinění majetkových křivd a bezpráví páchaného na vysokoškolácích, kteří byli vyloučeni z politických důvodů ze studia po roce 1948, Václav Klaus moudře odpovídá: „ Vždycky mám při těchto dotazech dojem, že když půjdeme do důsledku, tak přece to dívání se zpět by nemohlo nikdy skončit. Nakonec by to muselo skončit tím, že my všichni, kdo jsme žili v tom komunistickém Československu, jsme byli poškozeni a prostě chceme, aby nám někdo dal nějaké odškodnění. Já ale nevím, kdo by to byl. “ Na dotaz, zda souhlasí s tím, že není v ČR postihována propagace komunismu, se premiér V. Klaus vyjádřil takto: ,Já skutečně nevím. Já na to neumím dost dobře odpovědět. Já nevím, co je přesně propagace komunismu. Já jsem plně přesvědčen o tom, že nám v této zemi v žádném případě žádný komunismus nehrozí. Já jsem přesvědčený o tom, že jestli strana pana Štěpána půjde do voleb, tak dostane pár desetin procenta hlasů. Mně se zdá, že pokusy tuhle stranu nějak jednoduše zakázat skoro nejsou potřeba. “ Po tomto vysvětlení oznámil V. Klaus posluchačům, že pro návrh zakázat komunistickou stranu on hlasovat nebude. A jsme opět ve Španělském sále 9. února 2000, kde shromáždění politických vězňů zakončil svou řečí předseda Ústavního soudu br. Zdeněk Kessler. Ten si postěžoval, že zločiny spáchané komunisty nebyly potrestány, zapomněl však dodat, že se tak stalo díky váženému panu presidentovi i váženému předsedovi Poslanecké sněmovny. Další z řady vážených, pan premiér Miloš Zeman, se omluvil pro neodkladné jednání a tak jeho krátký pozdravný dopis přečetl pan senátor Musil. Po oficiální části se účastníci rozešli do přilehlých prostor Španělského sálu, kde bylo podáváno občerstvení. Všichni účastníci se shodovali v tom, že oslava proběhla v přátelské pohodě. Z mého pohledu člověka, který pro kratší dobu věznění nebyl dostatečně převychován, navrhuji, aby si bývalí političtí vězňové změnili název své organizace na Klub převychovaných vězňů. Zkratku KPV mohou nadále užívat. Komunističtí zločinci, kteří věznice a tábory nucených prací nazývali Nápravně výchovnými ústavy mohou být s výsledky své činnosti plně spokojeni. Bohumil Obdržálek, 50 South Ridge St. Springfield, VT 05156 - USA. Kde vžita nekrást Blanka Kubešová Pokaždé, když slyším zprávu o prodlužování lidského věku a rostoucích výdajích na starobní důchody, vždycky se ve mně kocouřím drápkem ozvě strach, zda zpráva nebude zakončena známým bolševickým dvojveším „Dědečkové a babičky... “ - pro ty mladší doplňuji: „ ujídají nám krajíčky“ - a těm starším se omlouvám. 11 [pageend11]Mukl 2/2000 Zatím to vypadá tak, že výdaje na sociální síť stále rostou, že poté, co přiškrtily minulý a letošní rozpočet, hrozí zadusit i ten příští. Poslanci hledají východisko kromě jiného i v zákonech, které by zpřísnily jak odchod do předčasného důchodu, tak třeba nároky na dětské přídavky. Prostě kde vzít a nekrást? Několik možností bychom přece jen měli, ale o těch se zarytě mlčí. Což takhle přestat s vyplácením odchodného a příspěvků za službu příslušníkům ozbrojených složek SNB a milicí? Na přímou otázku by vládní činitelé docela jistě souhlasili s tím, že aktivity těchto příslušníků předlistopadové éry jsou morálně nezodpověditelné a odměny za ně naprosto nemístné a nemorální. Stejně nemístné a nemorální jako takzvaný „zlatý padák“ vyplacený řediteli banky poté, co podnik dovedl ke zdárnému bankrotu. O zamítnutí finančních odměn v tom ani v onom případě se přesto vůbec neuvažuje. Proč? Zvykli jsme si neprotestovat, že krok za krokem dochází k bolševizaci naší společnosti. Že se ve vedoucích pozicích víc a víc objevují tytéž tváře, které jsme znali už z dob před listopadem. Že privatizace byla šita na míru prominentům s praxí, jak na to. Že zločiny předlistopadového režimu dosud nebyly souzeny. Je to smutné, ale zdá se, že k radikálnější změně postoje morální důvody nestačí. Možná by pomohlo, kdybychom si uvědomili, že finanční krácení v mnoha oblastech, včetně té sociální, by se dalo zrušením výplat odchodného podstatně zmírnit. Jen mi, prosím, neříkejte, že na to nejsou zákony, že chybí legislativa! Po deseti letech je to dost obehraná písnička. A je-li tomu skutečně tak, to v naší zemi za tu dobu nedorostli schopní a čestní mladí právníci? Možná by nám v rozhodování pomohlo, kdybychom si vzpomněli, jak se s policejními složkami poválečné republiky vyrovnal totalitní režim. Nikdo přece nežádá, aby se popravovalo, ale vděk a finanční odměna za léta hrůzovlády je druhý extrém. „Zlatý padák“ manažerům je jednorázový. Příspěvek za službu všem, kteří byli před deseti lety donuceni ze svých teplých místeček odejít, se rok co rok opakuje a bývalí aktéři se na nás tímto způsobem rok co rok znovu proviňují. LN14. 4. 2000 Když se chce někdo v Praze na režim Beneš - Gottwald podívat zblízka... Zkušenosti bývalého generálního prokurátora Šetiny se státním tabu. Johann Georg Rissmüller (Frankfurter Allgemeine Zeitung č. 92 ze dne 18. dubna 2000) Po dobu dobrého jednoho roku 1992 - 1993 byl Jiří Šetina generálním prokurátorem. Krátká to doba. Musel to však předvídat. Co vzal Šetina do ruky po změně režimu na konci roku 1998, mohlo skončit jedině fiaskem. Nejdříve pracoval právník Šetina v novém úřadu k ochraně ústavy a demokracie, to bylo něco podobného jako v Německu „Verfassungsschutz“. To ještě šlo. Pak ale zřídil úřad, který podobně jako německá Gauck-Behörde, měl prozkoumat personální archivy komunistické tajné policie. Tím si Šetina nezískal žádné přátele. U nové politické vrchnosti nalezl jen malou podporu. Tato mu povolila jen šestnáct 12 [pageend12]Mukl 2/2000 spolupracovníků, přičemž on byl jediným právníkem. Jeho návrhy na organizaci jemu svěřeného úřadu byly zamítnuty. Nicméně něco se mu přece podařilo. Šetina odhalil akta o jednom agentovi, kterého československá tajná služba propašovala do vysilače „Rádio Svobodná Evropa“ v Mnichově a který připravil atentát na jeho budovu. Agent byl zatčen a v Praze odsouzen. To nemohlo tomu, kdo ho odhalil nikterak prospět. Mnoho agentů z komunistické éry sedělo již zase ve státních institucích. Ale osudným se mu stal teprve následující krok. Šetina ve funkci generálního prokurátora zřídil v rámci svého úřadu koordinační centrum pro dokumentaci a vyšetřování zločinů v době od 8. května 1945 do 30. listopadu 1989“. Jakto? Politicky motivované zločiny v Československu již před komunistickým pučem, před 25. únorem 1948? Již od doby, kdy demokratický Beneš stál ve funkci prezidenta v čele státu a kdy vládly všechny demokratické strany společně s komunisty? Tím bylo dotčeno státní tabu, pojmenované Benešovy dekrety. Generální prokurátor v Praze mohl stížností k Nejvyššímu soudu napadnout soudní rozsudky v důsledku porušení zákona. Tak se tomu stalo v případě podnikatele Jana Antonína Bati, který byl dne 2. května 1947 „Národním soudem“ ve zjevně bezprávním procesu odsouzen k 15 letům vězení. Proti Baťovi, který byl vlastníkem světového průmyslového a obchodního podniku, se konala již od roku 1945 politická štvavá kampaň. Zde nepotřeboval vůdce komunistů Gottwald vůbec nic říkat, protože již Msgre Hála, ministr z katolicky orientované „Lidové strany“ se o Baťovi vyjádřil jako o zločinci a kolaborantovi. Z kolaborantství s německou okupační mocností neobvinil obžalovaného ani Národní soud v květnu 1947, ale komunisté dosáhli svého cíle jinak: rozsudkem propadl Baťův obrovský majetek státu. Také takovým opatřením bylo Československo již tři roky před Gottwaldovým pučem z února 1948 zbolševizováno. Šetinův energický zákrok ztroskotal. V r. 1994 Nej vyšší soud shledal, že období, kdy byl Jan A. Baťa odsouzen, musí platit jako právně ukončené a nepodléhá kritériím platného zákona. Na tom by mohl něco změnit jen zákon. Prezident Nejvyššího soudu z roku 1994 je dnešním ministrem spravedlnosti. Právní stížnost generálního prokurátora z r. 1993 proti rozsudku Bati z r. 1947 zalar- movala politickou vrchnost v Praze. Bude tento generální prokurátor protestovat ještě proti jiným politickým rozsudkům z doby mezi koncem války a komunistickým převzetím moci? Jan Antonín Baťa byl odsouzen na základě Benešova dekretu č. 16. Zaměřil se Šetina tedy sám proti Benešovým dekretům? Asi také proti těm, které postavily Němce v Československu mimo zákon a vydaly je na pospas útlaku? Dokonce zákon z 8. května 1946 o právoplatnosti opatření souvisejícími s bojem o znovusjednocení ve svobodě Čechů a Slováků, který na konci války spáchané zločiny vůči Němcům - včetně masových vražd - nejen výjmul z trestnosti, nýbrž dokonce doma uznal právoplatným. Napadl tedy Šetina vrchol státního bezpráví Beneše a Gottwalda? - Ano, to byl jeho úmysl; instinkt nebezpečí pražské politické vrchnosti byl perfektní. Bouře se rozpoutala proti Šetinovi. Komunistická strana, sociálně demokratická strana, katolicky orientovaná strana, všechny agitovaly proti němu. Velká pravicově- liberální strana se od něho distancovala. Časopisy ho napadaly, zasypaly ho výčitkami a požadovaly, že by měl odstoupit, nebo že by měl být sesazen. Prezident Havel vyzval veřejně Šetinu, aby se vzdal svého úřadu. Kdyby se jemu činěné výčitky ukázaly býti neopodstatněnými, mohl by svůj úřad opět vykonávat. Zvláštní způsob jednání hlavy státu. 13 [pageend13]Mukl 2/2000 Na konci roku 1993 bylo zahájeno trestní stíhání proti Setinoví s obviněními, které se jak v právním, tak věcném ohledu zřídka vyskytly. Vyzrazení státního tajemství, urážka státního činitele, ohrožení devizového hospodářství. Soud v první instanci po třech letech dlouhém procesu Šetinu ve všech bodech osvobodil. Ale přece v r. 1997 oznámil dřívější komunistický tiskový orgán „Rudé Právo“, že případ Šetina přijde znovu před soud. A tak se to stalo. Druhá instance zrušila rozsudek první instance během soudního jednání, jehož se nesměl zúčastnit ani obžalovaný, ani jeho obhájce. Od 1. ledna 1998 byla dvě z trestních řízení, která byla Šetinovi přičítána k tíži, zrušena. Třetí bylo natolik změněno, že žaloba proti Šetinovi padla. Přesto trvá trestní řízení dál. V jakém stadiu dále existuje, jaké úmysly má dále s Šetinou justice České republiky, o tom se on nic nedozví. V roce 2000 stojí před justicí tak, jako v r. 1994. Když bylo Čechovi, Jiřímu Šetinovi, 16 let na konci roku 1948 odsoudila komunistická justice jeho otce pro pokus o opuštění republiky k pěti letům vězení. Během vazby a ještě po ní byl nucen pracovat v podniku, kde se zpracovával kaolin. Kaolinový prach mu zničil plíce a v důsledku toho v roce 1957 zemřel. Syn mohl studovat práva, chtěl se stát advokátem, ale musel na prokuraturu. Tam byl jedním zmála bez komunistické legitimace. Proto nebyl nikdy připuštěn k politickým procesům. V r. 1966 odtamtud odešel. V jednom svém prohlášení oznámil důvod: V takové justici, která takto zachází se zákonem, nechce dále sloužit. Na to tři prokurátoři požádali, aby byl Šetina zatčen. Ale to už bylo pozdní období šéfa Komunistické strany Novotného, kdy došlo k uvolnění režimu. Tak se mohl nyní Šetina stát sekretářem Svazu malířů, grafiků a výtvarných umělců - jediný nestraník jako sekretář jedné z kulturních organizací. Jeho přičiněním došlo v r. 1967 po mnohých debatách v Politbyru k první necenzurované výstavě obrazů v sovětském bloku. Druhou necenzurovanou výstavu, která se konala v r. 1969, rok po sovětské okupaci, byla zavřena tajnou policí. Brzy stál Šetina na ulici a protloukal se jako dělník. Dnes vydělává ke svým 410.—DM penze něco navíc jako advokát. Zastupuje především lidi, kteří jsou z politických důvodů v nevýhodě. Od těch často nežádá žádný honorář. Tak se daří v Praze Jiřímu Šetinovi, který se jako generální prokurátor chtěl podívat zblízka na režim Beneš - Gottwald. (z němčiny přeložil E. Hoffmann) Pietni slavnost na hřbitově v Praze 5 - Motole Dne 20. května t.r. uspořádala KPV Praha pietni slavnost, při které bylo zpřístupněno a vysvěceno pohřebiště popravených politických vězňů z padesátých let. Slavnosti se zúčastnili přední činitelé veřejného života, představitelé vlády, katolické i evangelické církve a rovněž tříčlenná delegace Zväzu protikomunistického odboja ze Slovenska. Po projevech zástupců a členů KPV, vlády ČR, prezidenta, senátu, poslanecké sněmovny a demokratických politických stran, vysvětil pohřebiště prezident Křesťanské akademie, D.P. profesor Tomáš Halík. Na pietni slavnosti bylo přítomno i několik pozůstalých po popravených: sestra Vlasta Charvátová, a bratr popraveného majora Nechanského, který ve svém projevu vzpomenul na všechny, kteří položili život v nerovném boji s komunistickým terorem. 14 [pageend14]Mukl 2/2000 Za ženy promluvila členka výboru Světového sdružení bývalých československých politických vězňů se sídlem ve Švýcarsku, sestra B. Jíšová, která připomněla všechny matky, manželky, sestry popravených mužů, které s nimi prožívaly všechnu úzkost i zmařené naděje a po vykonání rozsudků bolest nad násilným a krutým koncem svých nejbližších. Vzpomněla také jmenovitě na všechny spolutrestanky, které nepřežily vězení nebo zemřely krátce po propuštění na jeho následky. Po ukončení projevů byly položeny věnce a květiny k pamětní desce a slavnost byla zakončena společnou modlitbou a státní hymnou. O důstojný průběh se mimořádným způsobem zasloužil Orchestr hradní stráže ČR, který dirigoval podplukovník JUDr Jan Šivec. Všem jeho členům i všem, kteří se podíleli na organizaci celé slavnosti (bratru Oto Stehlíkovi a bratru F. Šedivému) patří uznání a díky za to, že byl popel popravených uložen do posvěcené země a že jejich příbuzní mohli po padesáti letech položit květina k jejich hrobům. B.J. PTP Co byly PTP a kdo byli skutečně „PÉTÉPÁCI”? V povědomí značné části populace a zejména mladší a mladé generace, ovlivněné zábavnou knihou spisovatele Miroslava Švandrlíka, následně zfilmovanou, se jeví „Černí baroni“ jako přijatelná a veselá vojna. Skutečnost však byla zcela jiná. Ani čtenáři, ani diváci, nebyli současně blíže informováni o politické situaci v padesátých letech, o období, kdy z tehdejších národních výborů muselo odejít asi 40.000 neko- munistů a ze státních a veřejných služeb 28.000 osob a téměř 5.000 důstojníků armády muselo svléknout uniformy. Z vojáků, kteří v době 2. Světové války sloužili v západní armádě, i když v letech 1943 a později přešli na východní bojiště 1. čs. armádního sboru po boku sovětské armády - pokud se nestali slepě poslušnými komunisty - nezůstal v armádě, až na výjimky, ani jediný. Ze služeb SNB bylo vyhozeno od února do června 1948 na 2.300 osob. Na 7.000 vysokoškoláků, což představovalo tehdy asi čvrtinu z celkového počtu, vyloučili z dalšího studia a s nimi přes 500 jejich profesorů. Desetitisíce „buržoazních“ rodin, stejně jako „kulackých“, bylo násilně vystěhováno z jejich domů nebo bytů a odstěhováno do polorozpadlých příbytků zejména v pohraničí. Tisíce nespolehlivých učitelů, novinářů a dalších intelektuálů se muselo živit jako nekvalifikovaní dělníci v továrnách. V táborech nucených prací se v letech 1948-50 vystřídalo 80.000 osob. Bylo to období, kdy byli odsuzováni desetitisíce československých občanů na mnoho let do věznic, kdy docházelo к popravám politických odpůrců, ke střelbě při pokusu o ilegální přechod západní hrtanice. Ano. Žaláře okusilo 262.000 našich občanů, z toho část se vrátila s podlomených zdravím jako invalidé a mnozí předčasně zemřeli. Z politických důvodů bylo odsouzeno a popraveno 241 osob. Současně docházelo postupně к likvidaci drobných a středních živností, к odebírání půdy rolníkům a tito byli nuceni vstupovat do nově vytvářených Jednotných zemědělských družstev. 15 [pageend15]Mukl 2/2000 A právě v tuto dobu nastupovali před více jak 45 lety do Pomocných technických praporů (PTP) první nováčci ke službě v armádě spolu s těmi, kteří si dosud plně neodslou- žili celkovou dobu trestu v civilních Táborech nucených prací (TNP), ne vždy jen na základě soudního rozhodnutí. Nováčci nastupovali do útvarů РТР к plnění povinné základní vojenské služby к 1. říjnu 1950 na základě posudků z jednotlivých obcí a měst s vyznačením politické nespolehlivosti. Byly to tehdy v padesátých letech tzv. Akční výbory Národní fronty nebo zvláštní komise v armádě, které pak uplatňovaly diskriminační politiku založenou na komunistické ideologii třídního boje. Vyhledávaly osoby jak v civilním životě, tak i v armádě, u kterých se předpokládalo, to jest bez důkazů nebo dokonce bez soudního rozhodnutí, že by mohly škodit budování státu, rozvoji socialismu nebo komunismu, nebo i velmocenským zájmům Sovětského svazu. К donucení ve službě v těchto útvarech používal tehdejší režim dále povolávání к výkonu náhradní služby a později к výkonu mimořádného cvičení. Do PTP byli zařazováni občané od 17 do 60 let věku, v několika případech byla dokonce uvedená doba věku překročena, bez ohledu na jejich branný poměr, ale s vyznačením politické klasifikace „E“. Tak docházelo к tomu, že spolu sloužili nováčci a osoby, které si odsloužily základní vojenskou službu před nebo po druhé světové válce a byli mezi nimi i ti, kteří v době 2. světové války sloužili v zahraničním vojsku při osvobozování tehdejší Československé republiky, ale i případy, kdy do PTP nastoupil otec se synem. Později к nim přibyli i ti občané, kteří se po okupaci v roce 1939 octli na území zabraném Němci nebo Maďary, byli následně odvedeni, zúčastnili se bojů v německé nebo maďarské armádě. Po válce získali znovu československou státní příslušnost a pro tehdejší režim byli „nespolehliví“. Z důvodu izolace osob, o kterých bylo známo, že nesouhlasí s režimem, nebo kterým režim nedůvěřoval, byly vytvořeny silniční prapory a ženijní pluky v Mimoni, Svaté Dobrotivé, v městě Libavé a v Lešti, a to již к 1. říjnu 1948. Nešlo tehdy o řešení nové, z různých důvodů byli nespolehliví vojáci do zvláštních jednotek (pracovních a kámích) zařazováni prakticky ve všech armádách. Ale v tomto případě to bylo z politických důvodů. Proto byla dodatečně uznána služba u uvedených praporů shodně jako u PTP. Příslušníci silničních rot procházeli ještě částečným výcvikem se zbraní. Již 5. září 1950 byli do tzv. lehkých PTP zařazeni duchovní, řeholníci a seminaristé, kteří údajně „neměli kladný postoj к republice а к jejímu lidově demokratickému zřízení“ a měli být politickým školením a manuální prací převychováni. Později byli povoláni i do tzv. těžkého PTP s fáráním do dolů. Výběr pro nástup základní vojenské služby nebo následné přeřazení od bojového útvaru, nebo na mimořádné vojenské cvičení podle § 39 branného zákona, byl podle následujících kriterií: 1. osoby, které se dopustily trestných činů podle dekretu presidenta republiky, nařízení nebo zákona na ochranu republiky, 2. osoby zařazené do Tábora nucených prací (TNP), 3. osoby, které byly nebojsou majiteli továrny či podniku nad 10 zaměstnanců, 4. osoby, které vlastnily nebo vlastní pozemky nad 20 ha, 5. osoby, které vlastnily nebo vlastní velkostatek, 6. osoby, které vlastnily nemovitý majetek s výnosem vyšším než 10.000,— měsíčně, 7. osoby, které byly po Únoru 1948 odstraněny akčními výbory z veřejných funkcí, 16 [pageend16]Mukl 2/2000 8. osoby, které jsou dětmi osob uvedených pod bodem 1 - 7, 9. osoby, které byly zadrženy při pokusu o ilegální přechod státní hranice, 10. které SNB prohlásí za nespolehlivé z jiných důvodů. V neposlední řadě to bylo, mimo uvedená kriteria, v mnoha případech i vyřizování osobních účtů občanských nebo stranických orgánů. Další skupinou to byli občané, kteří ještě neměli splněnou základní vojenskou službu kvůli odkladu studia na vysoké škole. Ti, kteří byli označeni spoluobčany nebo prověrkovými skupinami za politicky nespolehlivé, byli neprodleně odvedeni a odesláni k PTP. V neposlední řadě byli do PTP odvedeni muži, kteří měli odmítavý postoj k zakládání JZD (s nižším výměrem pozemku), nebo předání své živnosti státu nebo družstvu. Šlo o muže starší 45 let. Lehké a těžké PTP se podle statutu zřizovaly k tomu účelu, aby „prací byly převychovány politicky nespolehlivé osoby a staly se z nich síly, které by se i po návratu do civilního života zapojily do práce na výstavbě našeho státu. Do roku 1953 došlo ke zřízení následujících praporů PTP. K 1.9.1950 ze silničních praporů ženijního vojska 51. PTP Mimoň 52. PTP Svatá Dobrotivá 53. PTP Město Libavá 54. PTP Komárno K 1.10. 1950 byly tyto prapory doplněny branci s klasifikací „E“ a současně zrušeny Vojenské báňské oddíly (VBO) a vznikly: 55. PTP Ostrava 56. PTP Ostrava 57. PTP Kladno (Libušin) 58. PTP Most (od 1.4.1951 Karvinná) K 14.4.1951 vznikly 59. PTP Most 60. PTP Děčín 61. PTP Rumburk Na podzim 1951 přejmenovány 55., 56., a 58. PTP na I. PTP Orlová II. PTP Karviná III. PTP Horní Suchá a nově zřízeny z býv. VBO Ostrava IV. PTP Radvanice V. PTP Orlová K 1.10.1951 byl vytvořen 62. PTP Děčín K 7.11.1951 byly povolány na mimořádné vojenské cvičení podle §39 branného zákona, tj. bez stanovení délky služby tzv. politicky závadné osoby bez ohledu na branný poměr (od 18 do 60 let) a zřízeny 63. PTP Mimoň 64. PTP Komárno 65. PTP Dolní Životice K 1.9.1952 vznikly z povolanců 66. PTP Bílina 67. PTP Zdechovice 68. PTP Komárno Teprve k 1. květnu 1954 byla zrušena klasifikace „E“, byly propuštěny z výjimečného cvičení podle § 39 branného zákona všechny osoby politicky závadné a vojáci nástupního ročníku 1951 a zbytek ročníku 1950. 17 [pageend17]Mukl 2/2000 Útvary PTP prošlo cca 38 - 40 tisíc občanů. Vojáci zajišťovali práce v lesích, kamenolomech, při stavbě silnic, tunelů, letištních ploch, ale zejména na stavbách vojenského i civilního sektoru a v hlubinných uhelných dolech. Mimo splnění každodenních úkolů na pracovišti, probíhal denně vojenský výcvik a dvakrát týdně politické školení, služby, úklidové práce a pod. A přesto se ještě našel čas na „kulturní“ vyžití nebo sport. Pro objekty tajného charakteru byly již počínaje rokem 1951 vytvořeny pracovní jednotky, až na výjimky, z politicky spolehlivých občanů, kteří buď ovládali řemeslo, nebo byli způsobilí zvládnout fyzickou práci. K těmto útvarům, které nesly název Technické prapory (TP), byli zařazováni také občané se sníženou zdravotní klasifikací, kteří nemohli vykonávat službu u bojových jednotek a měli být cvičeni omezeně i ve zbrani. Byli to následující TP: K 15.5.1951 1. TP v Děčíně v Zelené Hoře u N. k 10.10.1951 2. TP v Mostě v Jezeří u Chomutova Následně pak byly zřízeny v letech 1952 a 1953 3. - 6. TP s převelením do podřízenosti velitelství ženijního vojska. K 1.7.1953 byly zřízeny dokonce i důlní TP: 7. TP Orlová 8. TP Orlová 9. TP Karviná V letech 1955 - 1959 docházelo k postupnému snižování stavu mužstva a postupnému rušení TP. A právě u takového jednoho praporu, přímo l.TP na Zelené Hoře u Nepomuku popsal spisovatel Švandrlík své zážitky, ve kterých vylíčil režim a pracovní náplň vojáků, ukázal pravdivě na všeobecnou úroveň velitelského sboru a něco jako autor a spisovatel přidal. Do PTP byli zařazeni vesměs až na výjimky na velitelské funkce nejméně schopní a mravně narušení důstojníci a poddůstojníci, nebo politicky nespolehliví v důsledku jejich služby buď ve vládním vojsku za doby Protektorátu Čechy a Morava, nebo služby ve Slovenské armádě v letech 1939 - 1945. Služba u PTP byla hrubým zneužitím branného zákona pro politickou persekuci zahrnující prokazatelně, mimo jiné, následnou deportaci příslušníků PTP po pěti letech služby mimo území našeho státu. K uskutečnění tohoto záměru nedošlo jen v důsledku úmrtí Stalina a Gottwalda a následného zmírnění represí, ale také i na nátlak mezinárodní veřejnosti. Z právního hlediska představují PTP jedno z nejhromadnějších porušení zákonů oficiálními institucemi. Vojáci s vyznačením politické nespolehlivosti klasifikací „E“ prošli službou u PTP jen minimálním základním vojenským výcvikem (tzv. pořadovou přípravou) a beze zbraně. To, že byli využíváni k pracovní činnosti zejména ve stavebnictví (tzv. lehké PTP) a v dolech (tzv. těžké PTP) do jisté míry neodporovalo tehdejším právním předpisům, především brannému zákonu. Ten určoval, že „vojenských osob v činné službě smí být použito také při pohromách ohrožujících lidské životy nebo hospodářské statky a po přechodnou dobu, v mimořádných případech, vyžadují-li to hospodářské zájmy státu.“ Poměrně široká formulace umožňovala vlastně neomezené nasazení vojáků do tzv. pracovních výpomocí armády a na přelomu čtyřicátých a padesátých let to bylo vzhledem k plnění 1. hospodářského pětiletého plánu prakticky vše. Na druhé straně byl vznik jednotek PTP v přímém rozporu s mezinárodními dohodami o nucené práci, zejména s Úmluvou o nucené nebo povinné práci, přijatou Valným 18 [pageend18]Mukl 2/20 O0 shromážděním mezinárodní organizace práce v Ženevě dne 10. Června 1930. Vytvořením PTP došlo k porušení následujících článků Úmluvy: čl. 2 charakterizující nucenou nebo povinnou práci jako každou práci nebo službu, která se na komukoli vymáhá pod pohrůžkou jakéhokoli trestu a ke které se daná osoba nenabídne dobrovolně, čl. 12 stanovující maximální dobu nucené nebo povinné práce na 60 dnů v kalendářním roce, čl. 14 podle kterého musí být jakákoli nucená nebo povinná práce finančně odměňována v hotovosti podle sazeb obvyklých u daného druhu práce v dané zemi. Mzdu dostává pracovník přímo a je zakázáno z ní srážet daně, poplatky, stravné, ošacení nebo ubytování, jež jsou pracovníkům poskytovány pro zachování jejich schopnosti pokračovat v práci, čl. 21 zakazující užívat nucené práce pro činnost v podzemí hlubinných dolů. S odvoláním na uvedené články Úmluvy je samozřejmé, že služba u PTP byla nejen nedobrovolná, ale zakládala se na vojenské povinnosti ze zákona, doba služby u pracovních jednotek trvala mimo dobu základní dvouleté a navazujících dvou cvičení, nebo při povolání na mimořádné vojenské cvičení v některých případech až 40 měsíců, tj. do konce dubna 1954, kdy došlo ke zrušení PTP a označení vojáků politickou klasifikací „E“. Ti, kteří neměli do uvedeného data odslouženou dvouletou základní službu, byli převedeni do utvořených TP i když se stejným režimem a náplní práce, ale již bez následné služby podle § 39 branného zákona, t.j. bez stanovení doby vojenské služby. V návaznosti na porušení čl. 14 Úmluvy: Vojáci byli všeobecně odměňováni za vykonanou práci podle norem pro úkolovou nebo časovou mzdu přímo podniky, pro které pracovali. Ale příslušná vojenská správa jim z této zdaněné mzdy strhávala částku na stravu, ubytování, otop, ošacení a z jejich mezd se vyplácely odměny pro důstojnický a poddůstojnický sbor a pod. Teprve zbývající částka se vyplatila pracovníkovi, ale v hotovosti jen z poloviny, zatímco druhá polovina byla povinně ukládána na spořitelní knížku uloženou u velitele. Při měnové reformě v roce 1953 došlo k znehodnocení úložky v poměru 1:50, to znamená, že za každých Kčs 50.— byla připsána Kčs 1.00. Byla však, i když krátká období, kdy nebyla vyplacena mzda vůbec těm, kteří pracovali v hlubinných dolech v časové mzdě, než jim ze strany závodu byla práce zúkolována. Vojáci obdrželi tehdy jen odměnu za odpracované nedělní směny, které byly v průměru dvě měsíčně. Asi 20% vojáků sloužících u PTP bylo politicky spolehlivých s vyznačenou politickou klasifikací „A“. Byli to zejména horníci z povolání u těžkých PTP, nebo vybrané profese ve stavebnictví u lehkých PTP. Ti byli určeni jako instruktoři pro ostatní, kteří měli vykonávat tzv. pomocné práce. Dále to byli vojáci z řad technického personálu, se zdravotní klasifikací Cj a Cd, vojáci z trestu přeložení z bojových útvarů, nebo se jednalo přímo o kriminální živly. Ale byl i určitý počet těch, kteří mimo přidělenou práci vykonávali funkci politických informátorů. Tito vojáci vykonávali, i když omezeně, i základní výcvik se zbraní a po dvou letech služby a maximálně dvou následných čtyřtýdenních cvičeních byli propuštěni do poměru mimo činnou službu, t.j. do civilu spolu s těmi, kteří na určitý nátlak podepsali „dobrovolně“ v roce 1953 nástup nejméně na tři roky do dolů, nebo na pět let do stavebnictví. Ostatní vojáci byli ponecháni ve službě v armádě bez stanovení doby služby (§39 branného zákona). Nasazení vojáků na pracoviště, zejména v dolech ihned po příchodu k útvaru odporovalo předpisům o zajištění bezpečnosti práce a zdraví, což se projevovalo po celou dobu služby častými úrazy i s trvalými následky a v několika případech i smrtí. Začlenění lidí do 19 [pageend19]Mukl 2/2 O U U práce v dolech a zvláště osob zdravotně postižených bez předchozího řádného bezpečnostního školení, přípravy a zaučení a bez splnění patřičných hygienických podmínek, lze nazvat téměř zločinem. U značného počtu pétépáků došlo v určitém období k znatelnému psychickému útlaku, zejména nedostatečným odpočinkem u fyzicky náročné práce, protože vojáci na rozdíl od civilních zaměstnanců, zejména v dolech, nastupovali pod různými záminkami a závazky do práce i o nedělích, přičemž tehdy sobota byla normálním pracovním dnem. Přesčasová nebo dvojnásobně dlouhá práce byla samozřejmostí uplatňováním hesla gen. Suvorova: Úkol musí být splněn. Bojovým úkolem u těžkých PTP byla těžba. Nezapomínejme, že za vlády komunistů přišlo v letech 1948 - 68 ve věznicích o život 2.127 osob. Z toho takřka 600 lidí na srdeční zástavu, 160 spáchalo údajně sebevraždu a 250 zahynulo při úrazech. V ostatních případech „příčina nezjištěna“. Ve vyšetřovací vazbě skončilo svůj život nejméně 170 osob, z toho 25 žen. Další přišli o život při zatýkání. Ve stejném období uprchlo, či zůstalo v zahraničí 210.000 osob. V letech 1968 - 1971 po ruské okupaci zvolilo exil téměř 75.000 lidí. Legálně se za 40 let komunistického režimu vystěhovalo na Západ asi 60.000 lidí. Nejhorší bylo, že utíkali a odcházeli zejména vzdělaní lidé. Při ilegálním přechodu hranic bylo zabito více jak 300 československých občanů. Rehabilitace za politické pronásledování příslušníků bývalých PTP, sloužících v letech 1948 - 1954 s vyznačenou klasifikací „E“ nebo jiným z uvedených důvodů, je řešena zákonem č. 87/1991 Sb. o mimosoudních rehabilitacích, ve znění zákona 267/1992 Sb. Uvedený zákon vysvětluje, že se jedná o zmírnění křivd, ke kterým došlo vyloučením těchto osob jako nežádoucích živlů z civilního života, křivd spočívajících nejen v tom, že těmto mužům byla odepřena zákonná povinnost výcviku ve zbrani k obraně vlasti, ale postihem v menší nebo větší míře v následujícím průběhu života a končícím většinou až v listopadu 1998. V žádném případě se nechtějí stavět do stejné řady s těmi, kteří též z politických důvodů museli přežít dlouholeté kriminály, práce v uranových dolech a následné vydědění ze společnosti, ale ani jim již nikdo nenahradí poškozené zdraví, zejména úrazy v mnoha případech s následnou trvalou invaliditou a více jak sto zmařených životů na pracovištích a proto je třeba popřát těm ještě žijícím pétépákům hodně zdraví. Všichni členové mají nárok na vydávaný čtvrtletník „Zpravodaj PTP“, který přináší kromě vzpomínek aktuální zpravodajství o činnosti organizace, informuje o výsledcích různých jednání a organizovaných setkání. Příslušníci bývalých PTP oprávněně následně nazvaných Vojenskými tábory nucených prací (VTNP) v letech 1948 - 1954, jsou sdruženi v celostátní organizaci Svazu PTP. Po organizační stránce se člení na Český a Moravskoslezský svaz PTP - VTNP, který hájí zájmy svých členů. Nejnižším článkem je okresní organizace příslušného svazu. Ne těžká fyzická práce, ne zákazy a omezování dovolenek a vycházek, ale nedostatek odpočinku, psychické ubíjení a zejména bezperspektivnost návratu do civilního života prodloužením vojenské služby na neurčito, to byl komunistický způsob převýchovy, uplatňovaný u politicky nespolehlivých osob v padesátých letech. Použité materiály: Dr. Jiří Bílek: PTP 1950- 54, Vladimír Lopaťuk: Tehdejší čin komunistů ve světě odsoudily demokratické státy. (Český týdeník č. 3 z 10. -12. Ledna 199, Karel Pac- ner: Osudové okamžiky Československa. (Vlastní prožití autora u 56. PTP Horní Suchá). V roce 1995 zpracoval jako informaci pro veřejnost Milan Stav. 20 [pageend20]Mukl 2/2000 Blahopřání Světové sdružení bývalých čs. politických vězňů gratuluje plukovníku bratru Kurtu Hermanovi z Austrálie k jeho osmdesátým narozeninám a vyjadřuje tím tak dík za nezlomný charakter a statečnost v boji za svobodu svého národa jak v druhém, tak ve třetím odboji. Připojuje se tak do řady gratulantů společně s ministrem národní obrany ČR Vladimírem Vetchým, který vysoce ocenil jeho obětavost na válečném poli, a s paní primátorkou města Brna, Dagmar Lastoveckou, která vyjádřila potěšení nad tak slavným synem města Brna. Dopis Konfederaci politických vězňů František Tománek Nebyl jsem nikdy nekritický konformista politických představ, tím více ve mně klíčí skeptické myšlenky dnes. Abych se přesně vyjádřil, nesouhlasím s podmíněnými chvalozpěvy na osobnost pana Klause. Ne teprve dnes, už nějaký ten rok. Vidím v něm sice vzdělaného a ctižádostivého politika, který svými vlastnostmi převyšuje mnohé jiné, to je ale vše. Myslím si, že jeho charakterové vlastnosti jsou modelovány vlivem uplynulých desetiletí komunistické indoktrinace, dobou v které vyrůstal. Impulsem k napsání tohoto dopisu byl komentář bratra Ilka k televiznímu pořadu (který jsem neviděl!) „JEŠTĚ JSME TADY“. Rozhovor se Zdenou Mašinovou. (ZPR. Ročník 97, č. 3, str. 4). Jmenovaná v pořadu vyslovila názor, kterým označila politický pragmatismus „za prachobyčejnou chamtivost Pozoruhodný výrok ve vztahu k současnosti. Zpět k osobnosti politického pragmatika, pana Klause. Nechci jej označit za člověka chamtivého. Jeho zásady, výroky a činy se vyznačují podle mého vidění - mírně řečeno - okázalou tolerancí chamtivosti mnohých současníků. Myslím si, že pro nás by neměla být jeho dobře kalkulovaná a umírněná vstřícnost k politickým vězňům kriteriem obdivu. Já se často zamýšlím nad jeho dřívějšími výroky „o zpětném zrcátku, tlusté čáře za komunistickými zločiny (i když snad výrok nepochází od něho), názor na špinavé peníze (na kterých prý to není napsáno - nelze je rozeznat!)“ atd. atd. Právě takové názory by měly být pokládány na misku pravdy a spravedlnosti všemi občany - nejenom námi. Tím více však demokraticky zvoleným vrcholným politikem. Jím a ostatními politickými veličinami především. V duchu už slyším otázku „a koho máme volit, když ne jeho?“ - Souhlasím! Stejně se tak ptám - KOHO? Komu dát důvěru ??? - To by ovšem bylo rozprávění delší, krátká odpověď by nebyla vhodná. Vyjmenovávat všechny podivné výroky pana Klause by bylo příliš dlouhé. Patří k nim i akceptování „kontinuity komunistického právního řádu“, označené paní Mašinovou „metastázování komunistů do životně důležitých orgánů.“- Dodejme za účasti 21 [pageend21]Mukl 2/2000 p. Klause v rozhodujících orgánech moci, pod jeho taktovkou na politickém Olympu postkomunistické ČR. Nejdříve ve funkci ministra financí, později jako hlavního dirigenta celé vlády. Vzhledem k jeho inteligenci a odbornému vzdělání ekonoma, nejen já, ale i mnoho jiných, se domnívá, že zmíněnému metastázování napomáhal, bezpochyby vědomě a záměrně! Pro nás, bývalé politické vězně by akceptování takových „chyb a omylů“ mělo být naprosto nepřijatelné - osobností premiéra vlády! Komunistický teror padesátých let byl rovněž krátce pojmenován „docházelo k chybám a omylům“ - nic víc a nic méně. Nemohu si odpustit malou poznámku. Jak známo komunističtí vládci věděli několik roků dopředu, že k mnohým změnám musí dojít. Na možnou změnu se nejen připravovali, ale v pravý čas zřejmě také „vybrali“ jednoho ze schopných „nestraníků“, který se zřejmě osvědčil! (Po roce 1945 to byl třeba gen. Svoboda.) Přípravy na obsazení politického vakua v grémiu rozhodujících veličin neprobíhaly jistě unisono. Přes OF-OH až k ODS postupoval p. Klaus za cílem vytčeným komunisty „DISIDENTY“, kteří byli ochotni a připraveni otočit kormidlem o celých 180°. Z přesvědčených socialistů byli najednou přesvědčení zastánci tržního hospodářství, aby mohli nadále a mnohem snadněji - všude, kde to bylo možné - pa ras i to vat. Připusťme, že p. Klaus nemusel ani vědět, (nebo snad ano?) o vysokém ocenění ně- kteiými bývalými rudými cary, později či nyní „zasloužilými DISIDENTY“. Straničtí mocnáři nebyli nikdy jednotní ani vzájemně tolerantní. Boss jejich gangu nechal v padesátých letech popravit Slánského a jeho společníky. Významná byla také jejich spekulace u nás s tzv. EUROKOMUNISMEM. Nazývalo se to Dubčekovo Pražské jaro 68. Celý svět jásal, jenom političtí vězni - antikonimusté v ČSSR nepřestali být skeptičtí přes „dočasné“povolení otěží části vládnoucích vozatajů. Dnes víme, že jsme se nemýlili. Nyní velmi kladné ocenění p. Klause. Vzdělaný a chytrý monetarista zabránil propadu měny a katastrofální inflaci, která probíhala téměř všude po změnách režimů za bývalou železnou oponou. Na tom však měli zájem všichni tehdejší vozatajové, především vlastníci nakradených finančních částek, ŠPINAVÝCH PENĚZ! Bylo to ale POŽEHNÁNÍM pro všechny obyvatele tehdejší ČSR. I v tomto ohledu jsme si byli všichni rovni, ale jako vždy, někteří byli rovnější, hlavně ti, kteří věděli kde a jak si rychle přivlastnit, co jim nepatřilo. Také prosazení politického průchodu k privatizaci bylo dobré a jistě velmi potřebné. To špatné však bylo, jak v mnoha případech probíhala korupčními zákruty a tunely. Pan ministr a premiér se však snažil co mohl mnohé bagatelizovat bohorovným mávnutím ruky. „To se přece děje všude na světě“, vysvětloval občanům ČR. Otazníky v kause mnoha korupcí visí však ve vzduchu dodnes a ekonomický expert, pan Klaus, o nich mlčí dodnes. Myslím si, že „vysvětlení“ veřejnost akceptovala zdráhavé a volby v letech 96 a 98 proto dopadly ne příliš příznivě. Korunu všemu dodal po posledních volbách v minulém roce. V předvolební rétorice odmítal jakoukoli spolupráci s p. Zemanem, vzájemné spílání a očerňování nebralo konce a intensita se stupňovala až do dne voleb. A čeho jsme svědky dnes, už více jak jeden rok po volbách? Mezi Klausem a Zemanem (voliči na obou stranách se už podílet nemohli) uzavřená OPOZIČNÍ SMLOUVA platí a je plněna dodnes. V politickém zápolení je to vzácný fenomén, můžeme říci politický 22 [pageend22]Mukl 2/2000 unikát, doposud neznámá forma vlády ve státě. Někteří lidé ji nazývají smlouvou O POZICE, snad přiléhavě. Přátelé odpusťte, že jsem Vám dlouze vypověděl, co cítím a vidím ze značné vzdálenosti. Vím, že jste demokraticky smýšlející občané a tak mé nekonformní názory snad přijmete jako rozdílný názor starého mukla. V negaci bolševismu jsme byli vždy v jedné řadě, to nebylo obtížné. Diferenciace názorů nastávala vždy v pohledu jak a co by mělo být po dnu X. Byl bych rád, kdyby vše, co jsem napsal, nebyla pravda a pan Klaus pomohl zabránit značným ekonomickým a v důsledku i politickým obtížím, které v současnosti visí ve vzduchu. Ale o tom pochybuji, jeho osobnost po téměř desetileté účasti na neslavném chránění bolševiků pro mě neskýtá záruku důvěryhodnosti. Jak vidno, také politický pragmatismus nemusí být pro společnost ideální jak je definován - PROSPĚŠNÝ A UŽITEČNÝ. Pan Klaus je přesvědčeným pragmatikem. Ještě že to byla Jenom noční můra... Jan Rejžek Nedávno jsem přerovnával knihovnu a z jednoho svazku na mě vypadl zažloutlý papírek s nečitelnými klikyháky. Pak jsem si vzpomněl, oč jde. V prosincové noci roku 1989 po první volbě Václava Havla prezidentem se mi zdál takový divný sen, já si ho zapsal pak někam založil. Zjevoval se v něm jakýsi tlouštík v tesilovém saku a syčel mi do ucha:“Ty vážně čekáš, že pravda a láska zvítězí nad lží a nenávistí 9 Uvidíš, jak rychle Havel prodá Lucernu pěkným lumpům Do deseti let se tenhle národ zase bude koukat v televizi nejraděj na majora Zemana. Neodsoudíte jediného komunistického zločince. Nejenže nezakážete komunistickou stranu, ale ona se postupně stane druhou nejoblíbenější partají v zemi. Srpnoví vlastizrádci se vám vysmějí do očí a estébáci půjdou do civilu s pěkným odstupným, aby měli základ až rozjedou soukromé firmy. Polovina lidí bude vzpomínat, jak to bylo před listopadem lepší. Političtí vězni se ani po letech nedomůžou odškodnění. Vymyslíte si restituce, ale majetek po emigrantech zůstane bolševickým funkcionářům a jejich dětem. Nikdy nevyšetríte, co se doopravdy stalo na Národní třídě a neotevřete archivy StB úplně. Normalizační herci, zpěváci a další antichartisti se na chvíli stáhnou, ale brzy se vrátí jako hvězdy na první stránky barevných magazínů, do rádií a do televize, hlavně do té soukromé. Například Josef Laufer, který opěvoval kapitána Minaříka, bude uvádět oslavy osvobození Plzně Američany. A kdo podle tebe zasedne znovu ve vládě, až pominou časy naivních revolucionářů ve svetrech? Bývalí milicionáři a absolventi VUML, kteří si za náměstky a poradce vyberou bachaře, politruky, tajemníky KSČ a SSM. Jako ministra zahraničí a koordinátora tajných služeb vidím člověka, který ....“ Dost! Právě ve chvíli, kdy šepot absurdních nápadů toho šílence sílil, zpocený hrůzou jsem se naštěstí probudil. Ještě že to byla noční můra. Končil rok 1989 a já se těšil, co krásného nás ještě v naší mladé, křehké demokracii do konce století čeká....A co vy? (Převzato z Lidových Novin - duben 2000) 23 [pageend23]Mukl 2/2000 Vystudovali v Moskvě? - Vždyť to nevadí... I deset let po pádu komunistického režimu pracují v českých diplomatických službách „staré struktury“ Petruška Šustrová Absolventi sovětských diplomatických škol nás dodnes zastupují v cizině a působí ve vysokých funkcích na Ministerstvu zahraničí České republiky. Druhý paragraf zákona č. 451 z r. 1991 mimo jiné stanoví: Předpokladem pro výkon funkce (....) je, že občan v období od 25. 2. 1948 do 17. 11. 1989... nebyl studentem na Vysoké škole F. E. Dzeržinského při Radě ministrů SSSR pro příslušníky StB, Vysoké škole ministerstva vnitra SSSR pro příslušníky VB, Vyšší politické škole ministerstva SSS nebo vědeckým aspirantem anebo účastníkem kursů delších než 3 měsíce na těchto školách. Zákonodárce - Federální shromáždění ČSFR - měl při schvalování nepochybně na mysli bezpečnost státu. Na federálním ministerstvu vnitra, které zákon připravilo a předložilo, se úvaha vedla asi takto: lidé, kteří strávili měsíce či léta v sovětském prostředí a navíc ve speciálních bezpečnostních školách, byli snáz než kdo jiný vystaveni zájmu KGB. Řečeno naplno: jsou víc než kdo jiný podezřelí, že se propůjčili ke spolupráci s KGB. Ten byl v době jejich studia „starším bratrem“ a řídícím orgánem Státní bezpečnosti, takže na takovém angažmá nebylo z hlediska studentů nic špatného. Samostatnou bezpečnostní politiku Československo nepěstovalo. Odborníci - ale na co ? Dalším aspektem, k němuž poslanci při schvalování zákona nepochybně přihlíželi, byla skutečnost, že pád komunismu radikálně změnil priority bezpečnostní politiky státu a z KGB se stala výzvědná služba, stejně nebezpečná jako každá jiná. Nikdo nepochyboval o tom, že na sovětských školách vychovali ze studentů dobré odborníky. Jenže odborníky na co? S trochou nadsázky to vyjádřil jeden můj kolega: učili je tam milovat Sovětský svaz a usilovat o vítězství socialismu. Nepochybně nejen to, jenže tato dvě hlediska byla pro výuku klíčová. I takto zaměření odborníci byli v nových bezpečnostních složkách použitelní, ale lustrační zákon je zbavil možnosti působit na důležitých řídících místech. Z důvodů, které jsem popsala. Lustrační zákon se stal předmětem četných sporů, šlo však spíš o spory jiného druhu: o to, zda má z řídících funkcí vyřadit i lidi, kteří tajně spolupracovali s StB jako agenti. O to, zda mají na vedoucích místech napříště stát lidé vychovaní demokraticky, spor nebyl: to bylo každému jasné. Na sovětských školách však nestudovali jen zájemci o vzdělání bezpečnostní. Z Československa jezdili studenti do SSSR na nejrůznější vysoké školy, a je tedy s podivem, že lustrační zákon hovoří jen o školách bezpečnostních. Jedním z důvodů může byt, že zákon připravovali představitelé ministerstva vnitra, kteří přirozeně vycházeli především z toho, co bylo tomuto resortu vlastní. Také pozornost, kterou veřejnost i politická vrstva bezprostředně po listopadu věnovaly bezpečnostním složkám, byla obrovská: po neblahých zkušenostech s „ministerstvem lásky“ nebylo divu. 24 [pageend24]Mukl 2/2000 Škola pro diplomaty sovětského typu Jednou ze škol, která ze zorného pole tehdejší pozornosti unikla, byl MGIMO - Moskevský státní ústav mezinárodních vztahů (Moskovskij gosudarstvěnnyj institut mežduna- rodnych otnošenij). Myslím, že neprávem, vždyť jeden z nejslavnějších přeběhlíků ruské rozvědky na Západ Oleg Gordijevskij píše: „Tradiční cesta na 1. hlavní správu KGB (tj. na rozvědku) vedla přes několik prestižních vysokých škol, především přes MGIMO... “ Není žádný důvod myslet si, že studenti MGIMO byli zájmu KGB ušetřeni. Musíme mít na paměti, že sovětská rozvědka si nekladla při verbování občanů spřátelených států žádné meze, o tom existují v odborné literatuře stovky dokladů. Také funkce diplomatů „socialistického tábora“ byla specifická: řada z nich byla diplomaty pouze titulámě, ale ve skutečnosti plnili špionážní úkoly. Každý, kdo si přečetl vzpomínky některého přeběhlého špiona nebo odbornější dílo se špionážní tematikou, to velmi dobře ví. Těžko tedy lze pochopit, proč do lustračního zákona nebyl zařazen i MGIMO a jiné sovětské školy: dá se o nich totiž říci v podstatě totéž , co o školách s bezpečnostním zaměření. Dělají nám ostudu Důsledky bijí do očí: zatímco bezpečnostní oblast zákon č. 451 do jisté míry očistil od pověstných starých struktur, na ministerstvu zahraničí zastávají absolventi sovětských vysokých škol vysoké funkce i nadále. Zastupují naši zemi v zahraničí, řídí chod důležitých ministerských odborů nebo se na něm podstatně podílejí. Jsou zařazeni ve vysokých platových třídách. Vedení ministerstva zahraničí je prostě pokládá za uznávané odborníky. Dá se pochopit, že nebylo možno tyto lidi vyřadit z veřejné služby aspoň z vysokých funkcí hned po listopadu 1989: zastupitelské úřady naší země fungovaly dál - a za všechny staré struktury nebyla hned náhrada. Od té doby však uplynulo víc než deset let. Proč tedy absolventy moskevského studia nenahradili lidé s nesovětským vzděláním? Jak je možné - a to je ještě závažnější - že jsou ještě nyní vysíláni do zahraničí a jmenováni do vysokých ministerských funkcí?-(A jak mohli úspěšně absolvovat prověrku u Národního bezpečnostního úřadu - copak studium v SSSR nepředstavuje žádné bezpečnostní riziko?) V první době po zhroucení komunismu nám i diplomatický svět odpouštěl lecjaké přehmaty. Ta doba ale dávno skončila: dnes dělají „mgrmáci“ naší zemi ve skutečnosti ostudu, přestože umějí vystupovat jako perfektní diplomati. (Lidové noviny - duben 2000) 25 [pageend25]Mukl 2/2000 ČESKÝ KLASICKÝ ŽERT Z KONCE TISÍCILETÍ Miroslav Rádi, Mariánské Lázně (převzato z Nedělního Blesku - 9. dubna 2000) „Hajzlbába“se svěřuje kolegyni uklízečce: „Právě jsem začala psát knihu. “ „A jak se bude jmenovat ? “ „Deset let v hajzlu“. [pageend26]Mukl 2/2000 POZVÁNKA NA TRADIČNÍ PIETNÍ SHROMÁŽDĚNÍ K UCTĚNÍ PAMÁTKY OBĚTÍ KOMUNISTICKÉHO TERORU 1948 -1989, která se koná v sobotu dne 16. 9. 2000 v Altnagelbergu na česko-rakouských hranicích v 10.30 hodin. Program: 10.30 hod. - shromáždění před kostelem, 11.00 hod. - koncelebrovaná mše sv. za oběti komunistického režimu s kázáním Msgr. Dr. A. Huvara, 12.00 hod. - před kostelem bude následovat krátký projev Dr. Jiřího Šetiny, zástupců politických vězňů ze zahraničí a z vlasti, 12.30 hod. - položení věnců k pomníku - Svatováclavský chorál a státní hymna, - 13.00 hod. - odjezd na oběd v asi 30 km vzdálené Třeboni, kde bude současně příležitost k přátelskému posezení muklů, ca. 17.00 hod. - odjezd domů. Za: Světové sdružení bývalých čs. politických vězňů v zahraničí E. Hoffmann v. r. tajemník 27 [pageend27]Mukl 2/2000 Podávání novinových zásilek povoleno Českou poštou, státní podnik, OZ Jižní Morava, ředitelství v Brně, č. j. P/2 - S74/00 ze dne 17. 2. 2000 Postretouren an: MUKL, Postfach4111 CH - 8022 Zůrich POŠTOVNÉ VYPLACENO Schweiz ČR- Stan. Gajdošik Okružní 4699 /612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern, tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners >IUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, CH - 8048 Zürich, Schweiz, Tel. / Fax 01 /431 68 78. Předplatné pro nečleny Sdružení (ročně): Šýcarsko: Sfr. 20.-- včetně poštovného ostatní Fvropa: Sfr. 24.- Zámoří (letecky): Sfr. 26,- Česká republika: Kč. 100,—pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zürich (pro zahraničí). Objednávám MUKL .......najeden rok .......na půl roku Adresa objednávajícího: Příjmení:............................. Jméno:................................ Ulice a č.:........................... Místo.................................. Stát:.................................... Objednávky v ČR na adresu : Stan. Gajdošik, Okružní 4699 /612 76005 Zlín 5 Objednávky v zahraničí: Postfach 4111 CH - 8022 Zürich Switzerland [pageend28]