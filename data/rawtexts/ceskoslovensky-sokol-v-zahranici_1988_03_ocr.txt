ČESKOSLOVENSKÝ SOKOL V ZAHRANIČÍ časopis ústředí československého sokolstva v zahraničí Ročník 38. BŘEZEN 1988 Číslo 3. (373.) OSMÝ SLET SOKOLSKÉ ŽUPY KANADSKÉ NA HOŘE KRÁLOVSKÉ \ Vladislav Zajíc předseda sletového výboru Mont Réal, Montreal nebo Mont Royal - af už to napíšete tak jak psal Jacques Cartier, když r. 1535 poprvé vystoupil na horu, která se zvedá uprostřed hlavního ostrova montrealského souostroví, shlédl mohutný tok řeky Svatého Vavřince, horu pojmenoval Horou královskou, nebo tak, jak to píšeme dnes, stále historickým pravopisem - Montréal - nebo konečně tak, jak by to napsal dnešní Francouz - Mont Royal - význam je vždy stejný: Hora královská. Náš osmý slet se tedy bude konat na Hoře královské - nikoliv na jejím vrcholu, ale na jejím úpatí. Na jihovýchodním svahu hory se rozkládá území anglické university McGiil, nejstarší university v našem městě. V její koncertní síni, Pollack Halí, která pojme 600 účastníků, bude v pátek 24. června slavnostní zahájení sletu, spojené s uměleckým programem. Rovněž, na této universitě, v hlavní tě- VIII. SOKOL CANADA SLET MONTREAL locvičně oddělení sportu a tělovýchovy bude turnaj v odbíjené, v pátek 24. června pro muže, v sobotu 25. června pro ženy. A ještě jednou na téže universitě, v místnostech studentského akademického střediska, bude v sobotu 25. června společenský večer s tancem a současně, v jiných místnostech, "Večer vítězů" s vyhlášením výsledků a představením vítězů sletových závodů a soutěží. Francouzská "Universitě de Montréal" obsadila severozápadní svah hory. Tam, v hlavní tělocvičně oddělení sportu a tělovýchovy, budou závody v ná- řadovém tělocviku, v pátek 24. června pro ženy, v sobotu 25. června pro muže. A v neděli, překrásně položený venkovní stadion této university bude obsazen sokoly celý den - dopoledne budou zkoušky, odpoledne hlavní sletové vystoupení. [pageend1]Anglická universita McGill Město Montréal, původně malá osada na výspě francouzské civilisace v Novém světě, opěrný bod misionářů, cestovatelů a ovšem také dobrodruhů, opevněný městys se stálou posádkou na prahu území bojovných Irokézů, se původně jmenoval Plače Royale - jméno, které mu dal Samuel de Champlain roku 1611. Později pan Paul de Chomeday, Sieur de Maisonneuve se postaral, že se osadě dostalo statutu města a bylo pojmenováno Ville Marie, podle kláštera, který zde už stál. Ale toto jméno se udrželo jen asi do roku 1700. Potom se ujalo pro město jméno hory, která byla a stále je jeho dominantou. Účastníky našeho sletu budou především Američané, příslušníci početných sokolských jednot v U.S.A. Vlastní kanadské jednoty, samy o sobě čítající necelých 400 příslušníků a z toho velká část v kmetském věku, by na slet nestačily. Formálně ke kanadské župě sice patří naše nejpočetnější jednota Villa Dominico v Argentině se 600 příslušníky, ale s těmi, pro obrovskou vzdálenost, nemůžeme počítat. Budeme rádi, když k nám Argentina vyšle pár zástupců. Počítáme tedy hlavně s velmi početnou americkou mládeží. Odhadujeme kolem 400 závodníků na nářadí a kolem 200 hráčů a hráček odbíjené. Také při hlavním vystoupení budou prostná cvičit stovky borců. Rádi bychom se však vyhnuli tomu, aby se slet stal výlučně dostaveníčkem Američanů v Kanadě. Chtěli bychom, aby účast z kanadských jednot a ostatních jednot Cs. sokolstva v zahraničí byla důstojnou protiváhou účastníků z U.S.A. Dobrým příkladem v tomto směru by mohlo být cvičení žen s kuželi. Jednoty Montreal a Toronto budou s největší pravděpodobností schopny postavit po dvou "osmičkách", jednota Ottawa slibuje aspoň jednu osmičku. Kdyby nám evropské jednoty mohly poslat alespoň dvě osmičky, bylo by jich celkem sedm a to by se už v tom "americkém moři" neztratilo! Ze sletů Cs. sokolstva v zahraničí jsme převzali myšlenku uspořádat, jako součást sletového programu, také kulturní večer. Abychom nezapomínali, 50 [pageend2]Francouzská "Universitě de Montréal" že Sokol není jen organizací tělovýchovnou, ale již od svého založení i hnutím kulturním. Nakonec je tu jedna důležitá věc, kterou musíme mít při sletu na mysli. Když dr. Miroslav Tyrš zakládal před 126 lety první sokolskou jednotu v Praze, měl samozřejmě na mysli zlepšeni morální a fysické zdatnosti českého národa. Ale to nebylo účelem samo o sobě. Bylo to jen prostředkem k cíli náročnějšímu, t.j. k osvobození národa. I když to nemohl ve své době veřejně hlásat, jistě mu tanulo na mysli, že až dojde k rozhodujícímu boji o osvobození z rakousko-uherské nadvlády, budou o výsledku v podstatné míře rozhodovat morální a fysické vlastnosti národa. Ukázalo se o půl století později, že tato prozíravost byla plně odůvodněna: dnes už legendární velitelé československých legionářských vojsk na Sibiři - Švec, Cecek, Syrový, Cíla a další, jakož i tisíce řadových legionářů, byli sokolové. A totéž lze říci o našich legiích ve Francii a v Itálii. První president republiky T.G. Masaryk ve svém díle "Světová revoluce" vysoce oceňuje podíl sokolstva na vytvoření samostatného Československa. Říká, že sokolská organisace a disciplina, vrozená jejím příslušníkům, byla jednou z hlavních sil, které umožnily vítězný legionářský postup od Volhy do Vladivostoku. Rozněž americký president Wilson, když zdravil čs. legionáře, vracející se domů přes U.S.A. označil "Sibiřskou anabazi" za jeden z nej slavnějších výkonů v dějinách vojenství. Nezapomínejme na tento slavný odkaz našich sokolských předků. Přijeďte tedy na náš slet nejen proto, abyste si zacvičili společná prostná, abyste si zazávodili na nářadí nebo se podíleli na turnaji v odbíjené, či jen proto, 51 [pageend3]abyste se opět sešli se svými známými, ale také a především proto, abyste znovu projevili vůli českého a slovenského národa po samostatnosti a svobodě, vůli, kterou národ doma dosud projevit nemůže. Připomeňme si při tom všechna ta výročí končící - mimo toho nejstaršího - onou nešťastnou osmičkou. Je už na čase, aby se ledy v Československu pohnuly! Na shledanou tedy, milé sestry a bratři, koncem června na Královské hoře! Nazdar! Jan Fellmann: Montrealskému sletu Tož zase s námi doba milá je tu, že k účasti se chystáme na montrealském sletu. Je radostné sledovat, jak jsou všichni čilí ti naši montrealští, sestry, bratři milí. Však všichni dobře víme co v tom práce bylo - co dní a potu - by se vše vydařilo. Společné úsilí a velká píle: snad proto jsou ty výsledky tak milé. V závěru rád bych vyslovit chtěl přání smělé: když vše se vám tak podařilo skvěle, ař splní se nám sen ten dlouholetý, drahý: že slet náš zase slavit budem ve zdech Prahy! Zpravodajství VIII. sletu Sokolské župy Kanadské: Zpravodajství VIII. sletu Sokolské župy Kanadské: Na slet jsou již přihlášeny sokolské výpravy ze Spojených států a Evropy. Americká obec sokolská ohlásila účast svých příslušníků z Chicaga, New Yorku, Clevelandu a Texasu, Slovenská tělocvičná jednota Sokol v USA z Pittsburghu a Binghamtonu, Dělnický Americký Sokol z New Yorku. Na slet přijedou také příslušníci sokolských jednot v Evropě ze žup Švýcarské, Vídeňské a Západoevropské. Letecká výprava župy Švýcarské spojí účast na sletu s několikatýdenním zájezdem po Kanadě a Spojených státech. K sletu bude vydán památník s podrobným programem všech sletových podniků, s informačními články o Montreale a Kanadě a ideovými články o Sokole. Součástí památníku bude část inserční v níž cena celé strany obnáší $ 250, půl strany $ 140, čtvrt strany $ 80, osmina $ 45. Jednořádkový pozdrav na jmenné listině přátel Sokola lze uveřejnit za $ 10. Pro sletové účastníky bylo zadáno hotelové ubytování ve středu města a v studentských kolejích obou montreálských universit. 52 [pageend4]HLÍDKA VZDĚLÁVACÍ MŮJ DLUH SOKOLU Jan Fellmann Sokolovat jsem začal co žák 3. třídy obecné, když nás pan učitel Křemének pozval na cvičení, které vedl. Nebylo nářadí a začali jsme proto cvičit s tyčemi. Jedno z prvních cvičení, kterému nás naučil, byla skladba "Malí námořníci", při níž jsme také přednášeli a zpívali. Neměli jsme tělocvičnu a cvičili na mlatech u různých sedláků. Když jsem později začal pracovat u Bařů ve Zlíně, chodil jsem už do dorostu. Zlínský Sokol měl dobré postavení, protože Bařovci měli peníze a Sokol podporovali. Rovněž členů byl velký výběr a dobré jakosti. Vzpomínám si, jak jsme dokázali nacvičit sletovou scénu "Hellada vítězům", která byla rovněž se zpěvy a měla svůj námět v řeckých dějinách. \ Když mne osud zavál na Slovensko, stal jsem se členem výboru v jednotě Ilava a později jsem mohl spolupůsobit v hospodářském ozdravění jednoty, která byla stavbou sokolovny předlužena. Dobrá hospodářská základna byla zaručena provozem kina, pronájmem restaurace a pronájmem tělocvičny školám, takže rozpočet byl zdravý, zejména když pomocí bratra Truhláře se nám také podařilo zmírnit výši splátek; nebýt převratu, mohla budova být plně vyplacena, sice později, než se původně předpokládalo, ale bez velikých ztrát. Během všech těchto let jsem mohl navštěvovat cvičení, hrát loutkové divadlo, účastnit se veřejných vystoupení, sletů, výletů a zájezdů a všestranně brát podíl na všech úsecích života a práce jednoty. Naučil jsem se kázni, dobrým zvykům, těšil jsem se přátelství členů jednoty a měl jsem všeobecně velký užitek z této sokolské práce. Sokol mi nahradil ztrátu rodičů a pomáhal mi často velice výhodně i v občanském životě. Proto věřím, že jsem Sokolu a jeho výchově dlužen veliký podíl. "... Zachovejtež ducha, který v Sokole žije a v brzku bude za zvláštní čest považováno býti Sokolem! Toho, bychom dosáhli, především třeba, aby s přísností právě spartánskou šetřen byl od nás zákon, jejž j^me si ustanovili sami, abychom si osvojili ctnosti, jichž jména se skvíti budou na praporu našem. Nechř nás v pevný celek váže láska k vlasti, láska k řeči naší, nechř jsme spolek bratrů svorných, nerozdvojených ni náhledy politickými ni náboženstvím, budiž bohatý bratr toho, jemuž osudem méně přisouzeno, kdo duševními silami pracuje k zdaru vlasti, budiž upřímným bratrem Sokola, jehož pěst zdobí mozole práce poctivé. Budme střídmí, jak v požívání všeho co nám přírodou k posile dáno, tak v užívání síly své, budme muži rázní, již i neohroženou vytrvalostí k tomu pracují, aby jméno Sokola vždy slavně znělo..." Jindřich Filgner (1862). 53 [pageend5]HOVOŘÍME K SOKOLSKÉ MLÁDEŽI ČESKOSLOVENSKA ZÁSTAVA Každý stát má svoje symboly: zástavu, štátny znak a hymnu. Naša zástava je snad' najkrajšia zo všetkých. Je jednoduchá, jasná, výrazná. Jej farby: biela, červená a modrá pSsobia vesele a radostné. Len sa pozrite, ako inokedy smutná městská ulica žiari slavnostně, keď v nej vejú naše zástavy. Co predstavujú jej farby? Sú odvodzené zo štátneho znaku. Farba biela a červená představuje v zástave zem Česká a Moravskosliesku, farba modrá Slovensko. Všetky farby sá soskupené a spojené tak, že tvoria nedelitefný celok, ktorým naša republika vo skutečnosti je. Každý národ uctieva svoju zástavu. Tiež my jej vzdáváme Octu. Tá nezáleží iba v tom, že zástavy pozdravujeme, ale v tom, že zachováváme všetky předpisy, ktoré sa k nej vzťahujO. Každá zástava má mať predpísané rozměry. Je to obdiafnik a poměr stráň je 2:3. Vrchol modrého klína siaha do prostriedku obdiafnika. Okrem zástav sa používaje na súkromných budovách státně prápory, ktoré sá róznej dlžky, ale stejného soskupenia farieb, ako zástava. Rozdiel je v tom, že štátna zástava sa vždy vztyčuje na sto- žiari, pričom biela farba musí byť hoře. Prápor je na žrdi. Zrď bývá alebo vodorovné vystrčená z oblokov budov, alebo zastrčená do zvláštnych nosníkov, ktoré sú upevněné na dome. U práporu je vždy biela farba na vonkajšom konci žrdi a červená pri budově. Ak nalepujeme zástavky na obločne tably, musíme dať pozor, aby biela farba bola vždy vprapo, ked zástavku nalepujeme na vnútorná stranu skla a pozeráme na ulicu. Pri pohladu z ulice musí byť biela farba na straně íavej. Zástavy a prápory vyvesujeme iba pri slávnostných príležitostiach celo- štátnych, alebo miestnych. Zástavu i prápor vyvesujeme vždy len po čas slavnostnej příležitosti. Je trapné, ked po slávnosti ešte so 2-3 dni sa niekde třepotá zabudnutá zástava. Zástava má obyčajne viseť do sotmenia, ak nie je ináč vyhlášené. Necháváme ju dlhšie iba pri slávnostiach, ktoré trvajú niekofko dní (slety a pod.). Zástavu vyvesujeme vždy čistu a nepokrčenú. Nezabudnite na tieto předpisy, aby ste mohli byť vždy ochráncatni štát- nej zástavy. Doma i inde poučujte každého a vzbudzujte ku zástave úctu. Ze sa štátna zástava pozdravuje, ked’ je nesená v sprievode, pri vztyčováni, snímaní, pri sletoch, na táboroch a pod., iste viete. Ak ste v občianskom šate, obnažte hlavu, ak v kroji, přiložte ruku k čiapke, v útvare stojte v pozore a pozdravuje iba vedúci. Ak nesiete štátnu zástavu v sprievode, nikdy ju před nikým neskloňte. Keď střetnete sprievod se štátnou zástavou, pozdravte ju tiež. Ak niekde uvidíte, že vietor zaniesol papierový práporček na zem, do blata, zdvihnite ho a doma spáfte. Nikdy nedopusťte, aby sa po štátnom práporku šliapalo. Státnu zástavu a jej význam oceníme najlepšie, ked sme v cudzine. Naši medzinárodní pretekári a účastníci rQznych zájazdov do zahraničia vám m6žu povedať, aký krásny pocit mali v duši, keď po ich víťažstve sa československá zástava vznášala hoře na stonari. Majte vždy štátnu zástavu v úctě a ako sokolskí dorastenci buďte vždy jej strážcami. Dr. M. Waitová. 54 [pageend6]V EXILU 1948 .... ZAKAZUJE SE... Potíže sokolské exilové činnosti Exilová sokolská jednota ustavená v uprchlickém táboře Lindau-Zech, nacházejícím se ve francouzské okupační zóně Německa, měla mimořádně těžké začátky. Z počátku nebyla její činnost francouzskými úřady ani dovolena, byla dokonce výslovně zakázána. Stalo se tak dopisem Vysokého komisaře Francouzské republiky pro zemi WŮrtemberg-Hohenzollern: "Commissariat pour le Land Wúrtemberg-Hohenzollern Cercle Bavarois de Lindau, Bureau PDR No. 596. Messieurs, J'ai 1'honneur de vous informer que par décision de M. le Commissaire pour le Land Wurtemberg-Hohenzollern, l'organisation ďun groupement sportif "Sokol" est formellement interdite. Au cas oú un tel groupement serait déja créé ou en voie de création, il devra etre immédiatement dissous." n Volný překlady Pánové, mám čest vám sdělit, že rozhodnutím pana komisaře pro zemi Wurtemberg-Hohenzollern je organizace tělocvičného sportovního hnutí "Sokol" formálně zakázána. V případě, že takové hnutí bylo již utvořeno, nebo se právě tvoří, musí být ihned rozpuštěno. Sokolové v táboře Lindau-Zech byli, pochopitelně, rozhodnutím francouzských úřadů překvapeni a protestovali proti němu. Když pak francouzské úřady zakázaly i konání oslavy 100. výročí narozenin T.G. Masaryka, dosáhlo rozhořčení sokolů nad těmito nepochopitelnými zákazy francouzských úřadů vrcholu. Ještě více je mrzelo, že se našli mezi čs. uprchlíky lidé, kteří z tohoto rozhodnutí měli radost. Toto roztrpčení nad škodolibostí vlastních lidí je zřejmé z následujícího přetisku článku v exilovém sokolském věstníku. "TAK ONI VÁM TO ZAKÁZALI ?!" A. S. Tak se ptali, či spíše s dávkou škodolibé radosti určití čs. uprchlíci v táboře Lindau-Zech pronášeli tato slova k bratrům sokolům, kteří se pilně připravovali na důstojné oslavení stoletého výročí narozenin presidenta T.G. Masaryka. Bohužel tato oslava nebyla v posledních dnech vedením PDR bez udání důvodů povolena. Co nás nejvíce zaráželo, to bylo slůvko "vám". Snad byl Masaryk jen náš, nebo oni se asi nečítají mezi československé uprchlíky? Věru, že by se nad tím žádný Čechoslovák nermoutil. Na naši odpověd, "jak to 'vám', proč ne nám všem, což nejsi Čechoslovák, pro Tebe Masaryk nic neznamená?", se pouze zarazili a rozpačitě zmlkli. 55 [pageend7]Kolik ubohosti a mravní bídy muselo býti v duších takto mluvících lidí, když dali průchod svým myšlenkám, když jejich ústa pronesla tato slova. Co asi vedlo jejich myšlenky, když nepovažovali za svou svátou povinnost uctíti památku tak velkého člověka a demokrata? Ci to byla pouze povinnost sokolů? Nebolelo nás ani tak to, že nám nebylo povoleno spontánní uctění památky T.G. Masaryka, jako ta pronášená věta, "tak oni vám to zakázali?", kterou pronášeli s takovou dávkou zadostiučinění, jako by tím chtěli rehabili- tovati své zvrácené charaktery. Přesto však sokolové za účasti části ostatních obyvatel tábora při cvičební hodině důstojně vzpomněli našeho prvního presidenta-Osvoboditele. A tak na břehu Bodamského jezera se nesla za slunečného odpoledne naše hymna přes jeho klidnou hladinu domů do vlasti k jeho hrobu. Ale též ke hrobu prvního velkého Čecha, Mistra Jana Husa, který za pravdu podstoupil mučednickou smrt na břehu tohoto jezera. Nechř duch jeho a T.G. Masaryka je nám ukazovatelem na cestě za pravdou a spravedlností! "Sokolské listy", věstník Sokolské župy v exilu Dr. E. Beneše, číslo 10., z 1. června 1950. Jestliže činnost sokolských jednot v Německu, sdružených v I. okrsku exilové župy, do něhož tedy patřila také jednota Lindau-Zech byla obtížná, byla činnost jejího druhého, Italského okrsku, ještě obtížnější. Činnost jeho jednot byla omezována nepochopením úřadů a správ uprchlických táborů, ale také uprchlíky v táborech, žel i československými, jak svědčí následující úryvek závěrečné zprávy okrskového starosty bratra Vladislava Slavíka: "Současně s vytvořením Dstředí svobodného čs. sokolstva v exilu, končí se činnost Sokolské župy v exilu Dr. E. Beneše a tím i druhého okrsku této župy. Činovníci okrsku podali svoje poslední zprávy již jen před nepatrným počtem členstva, zlomkem původního stavu, zatím co velká většina již emigrovala do nejrůznějších svobodných zemí. Tím se skončila kapitola italského Sokola. Kapitola, navázavší na činnost tělocvičné jednoty Sokol, kterou v severní Itálii založil ze slavných italských legionářů hrdina I. světové války, bratr Josef Čapek. Postava tohoto bojovníka za svobodu našeho národa nám byla vzorem v naší práci. Naše práce byla opravdu těžká. Nežili jsme v samostatných československých táborech, jako tomu bylo v Německu. Byli jsme roztroušeni po všech táborech Itálie a tak jsme musili překonávat překážky nejen se strany státních úřadů, nebo IRO úřadů, ale také se strany uprchlíků jiných národností, a stávalo se často, že právě největší překážky nám kladli naši českoslovenští spolu- uprchlíci. Ještě dnes jsou takoví, kteří se neoprostili od škodlivé závisti a kteří, vymezeni svým úzkým sobectvím nepochopili, že dnes není času na malichernosti, ale že je nutno co nejvíce se podporovati..." 56 [pageend8]kronika PŘED VYBUDOVÁNÍM PRVNÍ SOKOLOVNY První sokolská jednota, Tělocvičná jednota Pražské, založena 16. února 1862, zahájila cvičební činnost v tělocvičně Malypetrova tělocvičného ústavu; cvičencú však záhy přibylo natolik, že již v květnu téhož roku bylo nutno přenést cvičení do sálu u Apolla v Ječné ulici. Cvičení tam však trvalo necelý rok, neboť v únoru 1863 jednota dostala výpověd, když budovu koupil řád jeptišek a založil v ni klášterní školu. Jednota se proto rozhodla, že se pokusí o vybudování vlastni tělocvičny a vzhledem k malým prostředkům nového spolku, požádá město Prahu o poskytnutí vhodného místa. Žádost napsal jednatel dr. Tomáš Černý a byla podepsána jím a Jindřichem Fugnerem. Žádost, jak bylo tehdy obvyklé, měla dvě části: stručné shrnutí žádosti (na jejím rubu) a podrobné odůvodnění. Shrnutí znělo: "Ad manus perincliti praesidii. Slavná rado král. hlavního města Prahy! s Jindřich Fiigner, starosta a Dr. Tomáš Černý, jednatel tělocvičné jednoty Pražské č. 530,531/2 předkládají jménem výboru této jednoty snažnou prosbu, aby tělocvičné jednotě Pražské od sl. rady neb sl. obecního zastupitelstva příhodné místo laskavě vykázáno a poskytnuto bylo, kde by sobě tělocvičnu zbudovati mohla." Vlastní žádost zněla: "Slavná rado král. hlavního města Prahy! Jménem tělocvičné jednoty Pražské osměluje se nížepodepsaný výbor k slavné radě s důvěrou obrátiti se prosbou, aby jí nějaké příhodné místo k zbudování tělocvičny laskavě vykázati, aneb tuto prosbu naši u slavného obecního zastupitelstva přímluvou svou podporovati ráčila. Nechceme šířiti slov o tom, kterak užitečno, ba nutno jest, aby se všeobecným zavedením tělocviku doplnilo jednostranné a nesouměrné posavadní vychování mládeže naší, zvláště ve městech větších, kde rozvinutí tělesných sil naprosto se zanedbává; nechceme také poukazovati ke . všem téměř čelnějším městům v jiných zemích a státech, jako k Vídni, Celovci, Hamburku, Štětinu, Lipsku, Berlínu, Mnichovu atd., která vesměs důležitost věci této uznávajíce nižádných obětí nešetří a vlastním nákladem velkolepé ústavy tělocvičné staví, zařizují a všestranně podporují. Dovolujeme sobě slavnou radu na to jen upozorniti, jak málo všecko, co se posud v Praze pro tělocvik stalo, postačuje potřebám tak rozsáhlého a lidnatého hlavního města. Ze nedostatek tento všeobecně se cítil, tomu nasvědčuje již horlivé a přečetné účastenství, jež se jednotě naší hned od počátku jejího projevovalo a projevuje, ačkoli odlehlost místností zajisté přemnohým bránila, aby v ní podílu měli. Těšíc se z tohoto účastenství, ne- osmělila by se jednota hledati mimo sebe pomoci, kdyby ji zvláštní tíseň, kterou vlastní svou silou přemoci nemůže, k tomu nedoháněla. Prodejem domu u Apolla zbavena jest jednota naše jediné příhodné místnosti, která se jí v Praze naskytla, a přese všecko namáhání nepodařilo se jí nalézti jiné, kam by se na delší čas uchýliti mohla. Již proto, že pokud vlastních místností nenabude, trvání její pojištěno není, jsouc závislá od náhody a zvůle majetní- ků, byla by jednota vší silou o to se zasadila, aby sobě vlastní tělocvičnu zbudovala. Avšak i při největším napnutí veškerých svých sil nemůže se na to odvážiti, aby si i místo zakoupila i potřebnou budovu vystavěla. Nezbývá nám tedy nic jiného, než hledati pomoci u slavné rady a sl. zastupitelstva 57 [pageend9]obecního, o jehožto horlivé a neúnavné péči o všestranné a důkladné opravení, doplnění a zdokonalení ústavů vzdělávacích a vychovávacích během posledních dvou let tolik skvělých důkazů podáno, které všude co vzor a příklad všechna ostatní města vlasti naší předchází, kdekoliv se jedná o podporování a zvelebování ušlechtilých a blahonosných účelův a podniknutí. Doufajíce, že sl. radě nesnadno nebude žádosti naší vyhověti, obracíme se tudíž k ní se snažnou prosbou, aby se jednoty naší a tím i tělocviku vůbec ujala a nám možno-li příhodné místo vykázala, kde bychom tělocvičnu důstojnou si vystavěti mohli, aneb aspoň aby tuto žádost naši u sl. obecního zastupitelstva podporovati ráčila. - V Praze, dne 16. března 1863. H. Fiigner, starosta, Dr. Tom. Černý, jednatel." Odpověd městské rady vyzněla dle tehdejších mocenských politických a národnostních poměrů v nichž se novému spolku nepřálo: "Blahorodému pánu Jindřichu Fiignerovi, starostovi tělocvičné jednoty Pražské. Odpovídaje k žádosti podané od Vašnosti co od starosty tělocvičné jednoty pražské, dávám věděti, že radě městské není známo žádné místo obecní, jež by se hodilo k stavbě budovy pro tuto jednotu. Pakliže Vašnostem takové místo příhodné známo jest, račte o tom radu zpraviti, kteráž nápotom věc tu opět v poradu vžiti chce. - Rada městská v Praze dne 20./3. 1863. Peška." Po této odpovědi městské rady rozhodl se Fiigner k zakoupení pozemku na rohu Zitnobranské a Horní Hradební ulice, blíže bývalé Žitné brány (na dnešní Sokolské třídě) k výstavbě prvé sokolovny. Budovu, jakou v té době neměla pro tělocvičné účely žádná země střední Evropy, velkým nákladem Sokolu sám vystavěl, vloživ do ní celé své jmění. Během její stavby, od května do září 1863, konalo se cvičení v Konviktě a po dvouměsíčním přerušení cvičení se pak jednota v prosinci 1863 přestěhovala do své vlastní budovy, první sokolovny. Budova, později rozšířena, jejíž tělocvična je níže vyobrazena na fotografii K. Malocha pořízené před 106 lety, v roce 1882, dodnes slouží tělovýchovné činnosti. [pageend10]SOKOLSKÝ TĚLOCVIK PŘÍKLADY cvičebních hodin pro členstvo a dorost 2. hodina v tělocvičně. I. Úvodní část: Nástup, pozdrav, úkol a náplň hodiny. II. Průpravná část: 1. Chůze po patách v podřepu v dřepu 2. Klus delšími skoky 3. Stoj spatný: rychle leh vpředu a ihned vztyk do stoje; totéž, ale leh vzadu 4. Stoj spojný - zapažit: 1. předklon (rovný) - švihem vzpažit 2. švihem zapažit 3. vzpřim - připažit. 5. Stoj rozkročný - upažit: 1. předpažit zkřižmo, pravou vzhůru 2. předpažit zevnitř 3. předpažit zkřižmo, levou vzhůru 4. předpažit zevnitř 5. předpažit zkřižmo, pravou vzhůru 6. upažit vzad, dlaně vzhůru. Tempo cvičení se postupně zrychluje. 59 [pageend11]6. Stoj spatný - ruce v bok: 1. skrčit přednožmo povýš levou 2. přinožit levou. 3. -4. totéž pravou. 7. Stoj spatný - zapažit: 1. podřep přednožný pravou - vzpažit 2. stoj na levé - přednožit pravou 3. přinožit pravou - zapažit 4. -6. totéž opačně. Stoj rozkročný - upažit, Jiane vzl.úru; 1. uvolněně hluboký ohnutý předklon - uvolněně předpažit vzhůru, dlaně na zemi 2. hmit v předklonu 3. vzpřim a hrudní záklon - upažit, dlaně vzhůru 4. hmit do upažení nazad. 9. Stoj rozkročný - ruce v bok: úklon střídavě vpravo a vlevt (provádí se rychle, silou). 10. Stoj rozkročný - skrčit zapažmo levou, předloktí vodorovně v kříži - skrčit předpažmo pravou zevnitř, ruka u levého ramene: 1. otočit trup vpravo - švihem upažit pravou vzad (nohy pevně na místě) 2. zpět do původního postavení. 3. -4. totéž opačně. 11. Stoj rozkročný - upažit: 1. otočit trup vpravo - úklon vlevo - levou rukou k pravé špičce I 2. vzpřim - otočit trup zpět 3. -4. totéž opačně 12. Klek - připažit: 1. -3. zvolna vychýlit trup vzad 4. -6. zvolna zpět. 13. Stoj spatný - připažit: 1.-2. zanožit pravou, zvolna upažit vzad, dlaně vzhůru 3. přinožit pravou - připažit 4. -6. totéž se zanožením levé. 14. Stoj spojný - ruce v bok: 1. výskok na místě 2. předskok 3. výskok na místě 4. záskok. 60 [pageend12]III. Hlavní část: Různosti na žíněnce. 1. Kotoul letmo vpřed. Paže při odrazu švihneme do předpažení vzhuru a vytáhneme co nejvíce z ramenou. V letu vysadíme a připravujeme se k dopadu na ruce, hled je na místo dopadu; na ruce padáme měkkce, náraz brzdíme silou paží, prsty směřují vpřed; současně s dotykem prstů předkláníme hlavu a zakulatíme záda. 2. Kotoul nazad přes levé rameno. Při přetáčení nazad (ze sedu) ukloníme hlavu k pravému rameni, pravou nohu zadržíme ve vysokém zanožení, prohneme v bederní části páteře, levou nohou přecházíme do kleku, propínáním paží a záklonem hlavy dokončíme celý pohyb. Hrazda (muži, dorostenci). Vzepření závěsem v pravém podkolení uvnitř. Ze svisu stojmo nadhmatem - 1) odraz směřuje vzhůru, boky zvedají k hrazdě, paže jsou napjaté; 2) výkyv celého těla ve svisu vznesmo, nohy u hrazdy, 3) v mrtvém bodu předkmihu (kdy jsou boky nejdále od hrazdy) přešvih skrčmo a závěs v podkolení; 4) při zákmihu švih levou dolu a lehké přitrhnutí napjatých paží; 5) ve vzporu pravá noha se napne, levá dokončí švihový pohyb v zanožení, hlava je rovně, hrudník se tlačí vpřed. Kladina (ženy, dorostenky). Chůze na kladině. Ze stoje zánožného levou, zapažit: podřep výkročný levou vpřed, pokrčit přednožmo pravou, mírný předklon, pokrčit předpažmo levou dovnitř, zapažit pravou - vzpřim, stoj na levé, zanožit pravou, upažit levou, předpažit pravou. Totéž opačně. Kruhy (muži, dorostenci). Předkmihem prohnutě svis střefnhlav. Z komíhání ve svisu zrychlíme přednožením pohyb těla do předkmihu a napjatými pažemi přitahujeme boky ke kruhům. Tělo je téměř toporné, hlava mírně předkloněna, teprve v konečné části napomáháme pohybu záklonem hlavy a pro tlačením hrudníku. 61 [pageend13]Bradla o nestejné výši žerdí (ženy, dorostenky). Mety ve visu na vyšší žerdi. Z náskoku do shýbu na vyšší žerdi: 1. Přešvih únožmo levou do svisu ležmo jízdmo. 2. Přešvih skrčmo do svisu ležmo. 3. přešvih roznožmo do svisu ležmo. ' Mety provádíme současně s náskokem do shýbu; cvičíme je v největším rozsahu, pokud možno až k vyšší žerdi, teprve pak pokládáme nohy na nižší žerd a napneme paže do svisu jízdmo nebo ležmo. Přeskok. Přeskok skrčmo přes kozu (koně na šíř). Při náskoku je trup toporný, hlava vzpřímena, boky tlačíme dopředu, nohy v zanožení napjaté; po dohmatu odrážíme rukama na horu a současně co nejvíce skrčíme nohy, koleny sebe; po přeletu nářadí nohy opět napneme, abychom se během letu za nářadím zcela napřímili. IV. Závěrečná část. Pořadová. "Pozor!" - Tělo je vzpřímeno, lehce nachýleno kupředu, takže váha těla spočívá více na přední části chodidel. Paty jsou u sebe, špičky stejnoměrně zevnitř oddáleny na délku chodidla. Nohy i paže jsou napjaty, ramena stažena vzad a dolů, ruce v prodloužení paží přitisknuty na vnější stranu stehen, prsty semknuty. Hled přímo kupředu, hlava vzpřímena, jen nepatrně vztyčena. Veškeré svalstvo je mírně nataženo, hrud mírně vypjatá, břicho mírně vtažené. "Pohov!" - Mírný stoj úkročný levou (jen o délku chodidla), paže zůstanou volně svěšeny (nezakládají se vzad), veškeré svalstvo se uvolní. V tomto postoji se cvičenec může upravit, nezmenší však pozornost, nemluví a neopouští své místo. (Za pochodu na povel "Pohov!" se uvolní svalstvo, zachovávají se však i nadále vyřízení a zákryty i délka kroku). Pochod se zpěvem - "Vrť sa, děvča" "Lví silou, vzletem sokolím". Ukončení - oznámení podniků jednoty, pozdrav, rozchod. 62 [pageend14]SOKOL, NEODĚLITENÁ SOUČÁST ŽIVOTA Na loňské jarní schůzi výboru Ústředí v Mnichově stal se jednomyslným usnesením našeho nejvyššího sokolského sboru bratr František Fiedler, zasloužilý činovník Sokola Pařížského, čestným členem výboru Ústředí. Předsednictvo na téže schůzi projevilo udělením medaile Ústředí vděčnost a uznání sokolstva za nedocenitelnou celoživotní činnost pro národ Mistru Rafaelu Ku- belíkovi a bývalému čs. velvyslanci dr. Jánu Papánkovi. Mistru Kubeiíkovi byla medaile předána delegací Ústředí, která jej navštívila v jeho sídle v Ka- stanienbaumu, dr. Papánkovi byla předána místostarostou Ústředí bratrem V.F. Svobodou na XX. sletu Slovenského sokolstva ve Washingtonu. V uznání dlouholeté sokolské činnosti udělilo předsednictvo medaile Ústředí také činovníkům Sokolské župy Vídeňské, bratřím Antonínu Syslovi a Františku Císlerovi a Sokola Pařížského bratru V. čeňku Polanskému, jimž byly předány na tradičním srazu v Oetzu; na XX. sletu Slovenského Sokola ve Washingtonu bratřím Ladislavu J. Bevcovi, starostovi Jugoslávského Sokola ve svobodném světě, Václavu Ženíškovi, bývalému náčelníkovi župy v exilu Dr. E. BerTeše, Jaroslavu Hanušovi, dlouholetému členu předsednictva Ústředí, Jiřímu Spánkovi, bývalému jednateli Sokola Pařížského, sestře Dagmar Fialové, autorce sletových prostných V. a VI. sletu Cs. sokolstva v zahraničí, a představitelům Slovenského sokolstva v USA, čestnému náčelníkovi bratru Karlu Bednářovi, čestné náčelnici sestře Betty Klimowé a čestné místosta- rostce sestře Mary Kadríkové. K našemu zármutku, tři bratři, Bednář, Císler a Spánek, již opustili naše sokolské řady navždy; útěchou nám alespoň je, že se ještě podařilo poslední měsíce, nebo i týdny jejich života zpříjemnit vyjádřením úcty a lásky vděčného sokolského bratrstva. Starosta Ústředí bratr Dipl.Arch. Rudolf Fiala dostal od jmenovaných sester a bratří dopisy které, jak vidno z několika výňatků, svědčí nejen o jejich radosti z projeveného uznání, ale zejména o jejich velké oddanosti a lásce k myšlence sokolské a národní. František Fiedler, čestný člen výboru Ústředí z Paříže: "... chci ještě vyslovit Tobě a výboru Ústředí vřelé díky za poctu, kterou jste mi prokázali udělením čestného členství tohoto výboru, pokračovatele naší slavné české a později československé obce sokolské. Vážím si toho velice ač si myslím, že jiní si toho zasloužili na mém místě. Pokud mi síly budou stačit, budu se snažit být platným při práci našich mladších následovníků. Přeji Ti, abys při zdraví a plné síle co nejdéle vedl naše sokolstvo, které klade na obětavé pokračovatele stále větší úsilí..." Rafael Kubelík, Kastanienbaum: "... za Vaši tak milou pozornost Vám mnohokráte děkuji i jménem mé Elsie. Měli jsme z Vaší návštěvy u nás velikou radost! Srdečně Vás v Sokole všechny objímám a zdravím..." Ján Papánek, New York: "...Týmto uznáním nášho Sokolstva som opravdu milo překvapený a veími dojatý. Celý svoj život som bez akýchkofvek nárokov usiloval zlepšit úděl československého l'udu a jeho demokracie v jed- notnej Republike. Vaše uznanie mi je tým cennejšie. Od roku 1916 v le- giách a 1919, keď som sa vrátil do oslobodenej vlasti, velmi úzko spolupra- 63 [pageend15]cujem s československým sokolstvom doma i v zahraničí, najma tu vo Spojených štátoch. S Betkou sme zažili mnoho krásnich jedinečných sletov a vyvrcholením velkolepého i keď počtom menšieho sokolského úsilia za ťažkých podmienok bol slet vo Washingtone. A pre mna bol ešte radostnější a významnější poctěním ma památnou sokolskou zlatou medailou..." Karel Bednář, Coopersburg: "... Bylo to skutečně 50 let vyčerpávající činnosti ve funkcích společného cvičitele, hlavního náčelníka a redaktora časopisu Slovenské tělocvičné jednoty Sokol v USA. Cokoliv jsem vykonal "na sokolské a národní roli dědičné", bylo vždy mojí snahou, aby to bylo k prospěchu mé sokolské organizace, sokolského hnutí v Americe a ve svobodném světě vůbec. Děkuji vám za prokázanou poctu i za své žijící bývalé spolupracovníky a za ty, kteří už nejsou mezi námi..." Jaroslav Hanuš, New York: "... Sokol byl a je neoddělitelnou části mého života, zdrojem energie, která udržuje moji duši v neustálém nadšení a pobízí k plodné tvořivosti. Sokol mě naučil kázni, zanítil a udržoval národní hrdost a upevnil moje zdraví natolik, že jsem přežil bídu II. světové války a dožil se dnešních dnů. Na moji činnost v Sokole mám krásné vzpomínky a dnes uspokojující duševní pocit, že jsem nežil prázdný život, nýbrž také trochu přispěl k udržení a šíření Tyršových ideí, které jsou dnes v okupovaném Československu národu brutálně upírány. Vysoce si vážím vašeho uznání a děkuji za vaši milou pozornost. Pokud budu moci, budu Sokol v zahraničí podporovat a propagovat jeho poslání a s nadšením plnit povinnost, kterou mi členství v Sokole ukládá..." Jiří Špánek, San Francisco: "... upřímně děkuji za medaili v uznání mé sokolské práce, která mi byla 6. července předána. Byl to pro mne památný den, neboř jsem v ten den dostal ještě druhou medaili od francouzských "Camarad de Combat" za moji činnost v II. světové válce ve Francii. Moje nemoc se zvolna zlepšuje a čeká na mne ještě mnoho práce, kterou chci dokončit v Americkém Sokole, kde to není snadné... " Antonín Sysel, Vídeň: "... vřele děkuji za uznáni i medaili, což si snad nezasluhuji, ale měl jsem z toho velikou radost a hřejivý pocit vděčnosti. Nezbývá mi již mnoho let, ale pokud na to budu stačit, zůstanu tím, čím jsem vždy byl - Sokolem tělem a duší! Doba nepřeje zvlášř nezištným a námahu vyžadujícím hnutím. Jestliže však všichni, byř je nás jen málo, nezapomeneme kde jsme vyrostli, kde jsme ztrávili krásné společné mládí, naše sokolská myšlenka nemůže zahynout. Věřím v český národ, důkazem jeho životnosti a jarosti bylo to krásné probuzeni národního života ihned po válce. Zahraničnímu sokolstvu zdar! ..." Václav Zeníšek, Chicago: "... Tyršovy idee a jím založený "Sokol" bral jsem už od svých jinošských let velmi vážně a dle toho se snažil jednat a žít. Jestliže jste vy, jako zodpovědné sokolské těleso, uznali za vhodné moje členství a činnost v Sokole takto ocenit, znamená to pro mně velmi silný pocit uspokojení, že jsem si jako svoji životní linii vybral ideu správnou a že při vyúčtování ve svých pozdních letech, přes veškeré potíže a problémy vzniklé z titulu sokolské zásadovosti, jsem svůj život morálně nepromarnil. Děkuji vám všem touto cestou za projevené vyznamenání a prohlašuji, že morální, národní i fysické hodnoty, celoživotně načerpané v sokolské idei, byly a jsou pro mně daleko hodnotnější a významnější nežli všecko to, co jsem kdy já sám osobně měl příležitost pro Sokol udělat..." 64 [pageend16]VYZNAMENÁNÍ SOKOLSKÉHO PŘÍSLUŠNÍKA Zvláštní shodou okolností byl přesně v den 69. výročí vzniku Cs. republiky, dne 28. října 1987, vyznamenán nejvyšší kanadskou poctou, Řádem Kanady ("Order of Canada"), dlouholetý představitel čs. krajanské veřejnosti v Kanadě bratr Jiří Corn z Toronta. Vyznamenaný pochází z Kostelce nad Černými Lesy, kde se 20. ledna 1920 narodil a kde také zahájil svou národní, sportovní a sokolskou činnost. Za války se účastnil protinacistického odboje, po válce se věnoval politické činnosti a byl zvolen předsedou MNV ve svém rodném Kostelci. Pro svůj zásadní protikomunistický postoj byl po únoru 1948 dán na listinu nepřátel režimu, před zatčením se mu však podařilo uprchnout do zahraničí; byl pak odsouzen v procesu se "skupinou" Milady Horákové. Během svého pobytu v uprchlických táborech v západním Německu se plně zapojil do činnosti v Sokolské župě Dr. E. Beneše v exilu; byl jednatelem jednoty Norimberk-Valka a členem župního výboru. V r. 1951 emigroval se svou rodinou do Kanady, pracoval nejdříve na farmě, později studoval účetnictví, získal titul C.A. a stal se společníkem přední kanadské firmy veřejných účetních a daňových poradců Dunwoody & Co. Zapojil se ihned do krajanské činnosti, především v Cs. národním sdružení v Kanadě; řadu let byl jednatelem a pak předsedou této vrcholné krajanské organizace v Kanadě, podstatně se osobní intervencí u kanadské vlády zasloužil o přijetí velkého počtu čs. uprchlíků do Kanady po sovětské okupaci Československa v srpnu 1968 a o všeobecné uznání čs. krajanské skupiny u nejvyšších kanadských vládních míst. Byl spoluzakladatelem krajanského peněžního ústavu v Toronto (Cs. Kampeličky), dlouholetým členem a předsedou redakční rady časopisu Naše hlasy, spoluzakladatelem a předsedou Klubu Milady Horákové. Je členem výkonného výboru Rady svobodného Československa a ve vedení Cs. strany národně sociální v exilu. Několik let byl pokladníkem, pak jednatelem Sokola Toronto, při ustavení Kanadského Sokola v roce 1952 byl zvolen pokladníkem, později byl několik let jednatelem a pak starostou. V torontské jednotě se účastnil pilně pravidelné cvičební činnosti, závodů v nářadovém tělocviku a v lehké atletice a mnoha zájezdů na slety a veřejná vystoupení v Kanadě, USA i na slety Ústředí v Evropě. Velikou práci vykonal po dobu trvání druhé torontské jednoty, v Sokole Toronto II., zejména při budování její sokolovny. Velikou oporou ve veškeré jeho veřejné činnosti mu byla a stále je manželka, Sláva, oddaná příslušnice Sokola, která se také jako cvičenka zúčastnila V.-Jubilejního sletu ve Vídni v r. 1982. Bratru Cornovi k vysokému vyznamenání upřímně blahopřejeme! Je potěšitelné, že tímto nejvyšším řádem Kanady byl vyznamenán další příslušník Sokola; již dříve kanadskou vládou vyznamenaní čtyři čs. krajané byli rovněž členy nebo příznivci Sokola: Tomáš Baía (zakládající člen bývalé sokolské jednoty v Batawě), Dr. Vladimír Krajina (člen Sokola Vancouver), Ing. Karel Buzek (zakládající člen Sokola Toronto); Dr. Jan Gellner, plukovník kanadského letectva v.v., dlouholetý redaktor vynikajícího kanadského čtvrtletníku věnovaného otázkám národní obrany a vojenství, "Canadian Defence Quarterly", svůj vřelý vztah k Sokolu opětovně projevil nejen dary na sletový fond obou minulých sletů našeho Ústředí, ale také pěknými slovy uznání, které zaslal Ústředí po VI. sletu v Curychu v r. 1986. 65 [pageend17]ZE SOKOLSKÉHO SVĚTA ŽUPA AUSTRALSKÁ Johannesburg, Jižní Afrika 25. LET ČINNOSTI jednoty bylo oslaveno v minulém roce její zvýšenou činností. Jednota má v současné době celkem 208 příslušníků (82 mužů, 50 žen, 30 dorostenců, 17 dorostenek, 11 žáků, 18 žákyň). Pro informaci svých členů zahájila vydávání věstníku "Sokolské zvěsti"; vychází měsíčně a přináší články a oznámení o současné a připravované činnosti. V minulém roce pořádala jednota celkem 18 větších podniků, včetně velmi zdařilého plesu. Z výtěžku úspěšné účasti jednoty na oslavách 100. výročí založení města Johannesburgu v r. 1986 (1,960 randů), byl pořádán první sokolský tábor pro děti; zúčastnilo se ho celkem 44 dětí a jeho průběh, organizace a vedení tak nadchly zúčastněné děti i jejich rodiče, že bude pořádán každoročně. Všechny podniky jednoty, af již společenské nebo kulturní, dětské sportovní dny, rodinné výlety, střelba i motocross se těší veliké oblibě a jednota je vlastně jedinou organizací sdružující a sbližující Čechoslováky v Jižní Africe. Výbor jednoty nyní jedná o možnosti zahájení pravidelných cvičebních hodin, aby její cvičenci mohli také činně vystoupit na VII. sletu v Paříži; pracuje také usilovně na návrhu praporu jednoty, pod nímž by její členstvo mohlo vždy s hrdostí vystupovat, již také na sletu v Paříži. JAN MAJER, zakládající člen jednoty, dlouholetý obětavý člen jejího výboru a výboru župy Australské, tragicky zemřel při automobilové autonehodě 13. prosince 1987. Springbok, Jižní Afrika PRAVIDELNÁ CVIČEBNÍ ČINNOST v tělocvičně byla opět, po obvyklé vánoční přestávce, plně obnovena a jednota doufá, že se jí podaří činná účast na připravovaném VII. sletu v Paříži v r. 1990. TANEČNÍ HODINY pro sokolskou mládež, které jednota v minulém roce zavedla, byly velmi úspěšné a proto je v nich pokračováno také v tomto roce. V době nácviku byla pro rodiče, čekající na mládež, připravena v přilehlé místnosti možnost hry ve stolním tenisu s následujícím- několi- kakolovým turnajem v této hře. MLÁDEŽI věnuje výbor jednoty značnou pozornost a proto také připravuje na tento rok pořádání "Týdne české školy v přírodě" v níž by se sokolské děti seznamovaly se základními pravidly českého pravopisu a s dějinami našeho národa se současným užitím pobytu v přírodě. ŽUPA KANADSKÁ Montreal PRAVIDELNÁ CVlCENÍ všech složek se konají každé úterý večer v tělocvičnách školy St. Laurent High School, 880 Cardinal Street ve Ville St. Laurent; začínají žactvem ' v 18:45 hodin, pokračují cvičením dorostu a členstva od 20:15 do 22:00 hodin a jsou ukončena společnou hrou rekreační odbíjené. Ottawa ZENY, které cvičí pravidelně v pondělí a ve středu večer v tělocvičně školy City View Public School, St. Helen Plače, zahájily nácvik skladby cvičení s kuželi pro vystoupení na VIII. župním sletu v Montrealu. 66 [pageend18]Toronto MAŠKARNÍ DĚTSKÝ PLES, pořádaný jednotou v neděli 31. ledna 1988 ve společenské místnosti ř.k. kostela sv. Václava se opět velmi pěkně vydařil. Bohatá a vtipně řešená výzdoba sálu, účast velkého počtu roztomile maskovaných dětí a program, vhodně volený pro věk přítomné mládeže, již předem zajistily úspěch tohoto podniku. Dětské odpoledne uběhlo velmi rychle, zejména při rušných zá- vodivých hrách a soutěžích, po nichž pak velmi rychle mizely všechny dobroty, jež byly pro děti přichystány. Zábavní výbor jednoty, v čele se sestrou Annou Janoušovou, zaslouženě získal uznání jednoty a rodičů dětí za tento dobře připravený a pěkně provedený podnik věnovaný výlučně naší mládeži. 57. ŘÁDNÁ VALNÁ HROMADA jednoty se konala v neděli 7. února 1988 v společenské místnosti slovenského luteránského kostela sv. Pavla. Jednání zahájila a řídila starostka jednoty sestra Radmila Locherová, která úvodem vzpomenula dvou členů zesnulých v minulém roce, bratra Bohuslava Měšřánka a sestry Blaženy Jeřábkové; jejich památka byla uctěna povstáním a minutou ticha. O bohaté činnosti jednoty v uplynulém roce, v němž jednota uskutečnila velmi úspěšný zájezd na XX. slet Slovenského Sokola do Washingtonu, byla vydána souborná rozmnožovaná zpráva. Ze zprávy vyplývá, že jednota měla k valné hromadě 224 příslušníků (93 mužů, 76 žen, 3 dorostence, 4 dorostenky, 14 žáků, 34 žákyň), hospodářský výsledek za minulý rok vykázal přebytek $ 1,247 a čisté jmění jednoty obnáší $ 15,370. Po rozpravě byly všechny podané zprávy schváleny a odstupujícímu výboru bylo uděleno absolutorium. V kratší slavnostní části schůze složili sokolský slib nově přijatí členové jednoty, sestry Mona Locherová, Marie Mimrová, Hana Pilařově a bratr Antonín Bombera. Nato byl po zprávě kandidátní komise zvolen výbor jednoty na další období. Tvoří jej sestry a bratři: starostka Radmila Locherová, I. místostarosta a pokladník Zdeněk Mimra, II. místostarosta Václav Menšík, náčelník Jan Waldauf, náčelnice Eva Sabolová, vzdělavatel Ing. Stanislav Kubík, členové výboru: Jan Matuška (jednatel), Milada Stehlíková (zapisovatelka), Kateřina Makovcová (matrikářka), dr. Jan Janků (předseda zábavního výboru), Alexander Forest (správce nářadí), Wendy Janoušová (místopokladni- ce), Emilie Barešová, Bohuslav Čermák, Dita Engel, James Hale, Lubomír Hykel, Anna Janoušová, Jiří Staněk, Ivo Sypták, Jan Trávníček, Pavel Vidlák. Hospodářskými a účetními dozorci byli zvoleni sestra Germain Spenceová a bratr Otto Stehlík. Členské příspěvky byly ponechány v dosavadní výši, t.j. $ 15 za člena (za každého dalšího člena stejné rodiny 10 dolarů, žactvo a dorost $ 5 s maximální položkou $ 30 za rodinu). V závěrečné části bylo jednáno o možnosti účasti žactva jednoty na velmi úspěšných župních táborech sokolské mládeže v Sokolském údolí u Montrealu, o nutnosti zvýšení odběru časopisu "Československý Sokol v zahraničí" a o podnicích jednoty i župy v tomto roce. Podrobnější informace byly podány o připravovaném zájezdu na letošní VIII. župní slet v Montrealu, který se tam bude konat koncem června. Cvičenci jednoty budou na sletu cvičit prostná, ženy navíc skladbu cvičení s kuželi; vystoupí také v České besedě, zúčastní se závodů v nářadovém tělocviku a družstvy mužů a žen v sletové soutěži v odbíjené. Jednota vypraví na slet dva autobusy. Odjezd prvního, převážně s účastníky sletových závodů na nářadí a sletové soutěže v odbíjené, bude ve čtvrtek 23. června večer, druhý autobus vyjede v sobotu 25. června ráno; návrat obou bude v neděli 26. června po ukončení hlavního sletového vystoupení. 67 [pageend19]ŽUPA VÍDEŇSKÁ Vídeň XII.-XV. STOLETÉ TRVANÍ této jednoty, která byla založena v roce 1888 ve vídeňském patnáctém okrese pod jménem "Sokol Tyrš", bude během roku připomenuto členstvu i širší krajanské veřejnosti pořádáním několika větších podniků. Zahajovacím jubilejním podnikem byly již v lednu konané úspěšné Sibřinky v národních krojích a oslavy ukončí slavnostní jubilejní valnou hromadou na začátku příštího roku. Vyvrcholením oslav bude slavnostní jubilejní akademie v říjnu, v jejímž rámci bude jednota také po- řadatelkou závodů Evropské sokolské oblasti v nářadovém tělocviku. SlBRlNKY v národních krojích, které byly zahajovacím podnikem jubilejních oslav jednoty, byly uspořádány v sobotu 23. ledna 1988 ve velkém sále Kongresshausu. Vchod budovy byl velmi vkusně a pěkně vyzdoben slováckými motivy a návštěvníci, uvítáni u vchodu skupinou krojovaných sester a bratří, obdrželi při vstupu do sálu vkusná upomínková kuličkové psací pera s nápisem "100 let Sokola Tyrš, Vídeň XII/XV." Krátce po zahájení výborně hrající dechové hudby "Bohemia" uvítal přítomné starosta jednoty bratr Florián, připomněl stručně význam letošního jubilea jednoty a popřál všem pěknou zábavu. Záhy na to nastoupila velká skupina 20 párů v nádherných národních krojích, která předvedla krásnou taneční scénu choreografovanou a nacvičenou tanečním mistrem Vladimírem Dvořákem. Bezvadné provedení tanců nadchlo nejen krajanské návštěvníky, ale také filmaře rakouského televisního programu SAT 3, kteří k překvapení návštěvníků i tančících přišli na Sibřinky s úmyslem natočit několik záběrů pro tele višní program. Předvedeným programem, krásou národních krojů a pěkným rázem zábavy však byli tak nadšeni, že místo piáno- vaných "několika minut" zůstali déle než hodinu; nafilmovali nejen vynikající taneční scénu, ale také celou Českou besedu, tančící a dobře se bavící návštěvníky a skupinky mládeže v národních krojích. Záběry, připravené pro vysílání 7. února 1988, jsou pěknou propagací Sokola a celé čs. vídeňské krajanské menšiny. Radostná nálada zábavy byla také vhodnou příležitostí k vyslovení přání všeho nejlepšího k narozeninám vzdělavatel- ky jednoty sestry G. Sionové, které právě v den konání šibřinek oslavovala a k vyjádření díků za její dlouholetou vzornou práci konanou v jednotě, župě i Dstředí. V pěkném prostředí čas rychle ubíhal, dobrá nálada vydržela až do 3. hodiny ranní, a ani pak nikdo příliš domů nepospíchal. Dr. JAN PETŘÍK, místostarosta jednoty a předseda Menšinové rady české a slovenské větve v Rakousku se dožil 65 let. Do mnoha dalších let plodné práce sokolské a národní mu přejeme hodně zdraví, pevné síly, vytrvalosti i trpělivosti. Vídeň XVI. SOKOLOVNA jednoty ve Steiner- gasse č. 7. žije sokolským ruchem celý týden. V pondělí cvičí žactvo od 17:45 do 19:00 hodin, v úterý dorost od 19:00 do 20:00 hodin, po něm župní družstvo mužů od 20:00 do 21:30 hodin, ve středu cvičí oddíl košíkové od 19:00 do 21:00 hodin, ve čtvrtek oddíl odbíjené od 18:00 do 20:00 hodin a pak ženy od 20:00 do 22:00 hodin, v pátek cvičí oddíl košíkové od 18:00 do 19:30 hodin a pak od 20:00 do 22:00 hodin cvičí muži. FRANTIŠEK KRAKOVIC, dlouholetý člen jednoty, předseda Slovanské besedy ve Vídni a místopředseda správní rady Českého domu ve Vídni (hotelu Pošta), oslavil dne 19. ledna 1988 své osmdesátiny. Do mnoha dalších let mu přejeme hodně stálé sokolské svěžesti a síly. 68 [pageend20]Paříž ŽUPA ZÁPADOEVROPSKÁ VALNÁ HROMADA jednoty se konala 25. října 1987 v zasedací místnosti sportovního střediska Jean Dáme. Po zahájení starostou bratrem Robertem Radou a vzdání pocty bratřím a sestrám zemřelým v uplynulém roce, byl přečten a schválen zápis o minulé valné hromadě. Po přečtení došlých zdravic, včetně pěkného dopisu vzácného a velmi nemocného člena jednoty bratra dr. Jaroslava Trnky, pozdravil valnou hromadu bratr Opočenský jménem Sdružení čs. dobrovolníků ve Francii. O dobré činnosti v minulém roce svědčily pečlivě připravené zprávy činovníků, které byly jednotlivě po zásluze odměněny potleskem přítomných. Po jejich schválení bylo odstupujícímu výboru uděleno absolutorium. Podané zprávy byly rekapitulací hlavních událostí v životě jednoty v roce 1987: Dčast sokolské delegace na recepci v radnici města St. Mandé 10. ledna a města Gournay 25. ledna; účast na slavnostním večírku konaném pod záštitou senátora Pohera v restauraci Senátu 12. února; účast na valné hromadě Sdružení čs. dobrovolníků ve Francii 7. března; účast delegace jednoty na pohřbu senátora a čestného starosty města St. Mandé J. Bertauda; úspěšný representační ples jednoty v sále radnice 20. okresu 14. března; účast na jarní-volební schůzi výboru Ústředí 25.-26. dubna v Mnichově na níž byl starosta jednoty bratr Robert Rada zvolen místostaro- stou Ústředí a bývalý starosta bratr František Fiedler čestným členem výboru Ústředí; účast na zájezdu Sdružení čs. dobrovolníků ve Francii na čs. vojenský hřbitov La Targette 10. května; slavnostní otevření Sokolské louky za účasti starosty města Gournay p. G. Roberta 17. května a úspěšná tradiční slavnost tam konaná 14. června; vystoupení taneční skupiny jednoty v národních krojích na výroční slavnosti 6. okresu města Paříže 21. června; účast zástupců jednoty na XX. sletu Slovenského Sokola v USA 27. června ve Washingtonu s následující návštěvou sestry Marie Provazníkové; tradiční Svatováclavské posvícení na Sokolské louce 27. září; spolupořádání vzpomínky 50. výročí úmrtí T.G. Masaryka 24. října. Valná hromada zvolila na další období výbor, jehož členy jsou bratři a sestry: starosta Robert Rada, místo- starostové Jiří Vejvar a Otakar Miku- la (který byl současně zvolen jednatelem), vzdělavatel prof. Vladimír Peška. členové výboru: Jana Kružíková (pokladní), Anna Khýrová (matrikářka), Alice Bečvářově (místojednatelka), Jindřich Chaloupek (archivář a knihovník), Jacques Moris (styk s úřady), Michael Kopecký (propagace), Miloš Spoutil (zapisovatel), Oldřich Lichý (správce Sokolské louky), Jiří Švanda (hospodář a praporečník), Marie Roy- ová (předsedkyně zábavního výboru), Karel Motlík (organisace plesu), Vlasta Seflová a Arlette Pleskotová (údržba národních krojů). Náhradníci: Karolina Švandová, Olivier Tichý, František Spoutil. Hospodářskými a účetními dozorci byli zvoleni bratr Jan Rozmarin a sestra Odette Stau- berová. MIKULÁŠSKÁ BESÍDKA pořádaná 14. prosince 1987 v sportovním středisku "Jean Dáme" byla velmi úspěšná. O bohatý program vánočních koled, moravských lidových písní a "černou hodinku" Spejbla a Hurvínka se zasloužily především sestry O. Morisová a I. Vejvarová, které také účinkovaly ve výstupu ochotnické divadelní skupiny "Kladina". Mikuláš v doprovodu anděla a čerta podělil ze svého velkého koše pěknými dárky 80 přítomných dětí. K zdaru podniku přispěl také bohatě zásobený buffet (zásluhou maminek a babiček dětí) a pěkné sonorisační vložky připravené bratrem J. Švandou. (S.O.S.) 69 [pageend21]AMERICKÁ OBEC SOKOLSKÁ SLOVENSKÁ TÉL. JEDNOTA SOKOL V USA Pocta americkým sokolům Na výročním kongresu vrcholné organizace amerického tělocviku, "U.S. Gymnastics Federation" (USGF), konaném 3. října 1987, dostalo se velké pocty americkému sokolstvu vyznamenáním tří činovníků Americké obce sokolské (AOS) za dlouholetou záslužnou činnost v americkém tělocvičném hnutí. Tuto nejvyšší poctu, "Distinguished Service Award", obdrželi sestra Norma Zabková, starostka Sokola New York a bratři Jerry Milan, člen předsednictva AOS a Emil Milan, činovník Sokola Fort Worth. Téměř symbolicky působilo, že to byli představitelé Sokola, kteří byli vyznamenáni kongresem americké tělocvičné federace konaném zvláštní shodou okolností právě v městě St. Louis ve státě Missouri, kde byla v r. 1865 založena první sokolská jednota v Americe. K zaslouženému vyznamenání upřímně blahopřejeme! Župa Severovýchodní Valná hromada župy Severovýchodní AOS s jednotami ve státech Ohio, Michigan a Pennsylvania, konaná 24. ledna 1988 v místnostech České národní haly v Clevelandu, vyslechla zprávy vesměs svědčící o dobré činnosti župy i jejích jednot. Kromě svých vlastních každoročně pořádaných sletů připravuje župa letos zájezd na VIII. slet župy Kanadské v Montrealu, v r. 1989 na XVII. slet AOS v Omaze ve státě Nebraska a v r. 1990 na VII. slet Cs. sokolstva v zahraničí v Paříži. Na další období byl zvolen župní výbor v jehož čele je i nadále osvědčený starosta bratr Robert E. Jiroušek; náčelníkem zůstává bratr R. Martanovič, náčelnicí sestra M.A. Fiordelisová. Sněmování cvičitelského sboru Výroční zasedání ústředního cvičitelského sboru Slovenské tělocvičné jednoty Sokol v USA se konalo ve dnech 12. a 13. září 1987 v Slovenském domu v městě Farrell v Penn- sylvanii. Jednání, jehož se účastnili zástupci takřka všech jednot Slovenského Sokola v USA, zahájil a řídil hlavní náčelník bratr S. Banjak. Schůze se také zúčastnili členové předsednictva STJS včetně starosty bratra J. Walka, jednatele bratra J. Sopociho a čestné náčelnice sestry B. Klimowé. V pořadu dvoudenního zasedání byla podána podrobná zpráva o úspěšném XX. sletu konaném 24.- 27. června 1987 ve Washingtonu a zprávy činovníků ústředního náčelnict- va: náčelníka bratra S. Banjaka, náčelnice sestry C. Yatchyshynové, mí- stonáčelníků bratří R. Daruly a R. Yatchyshyna, místonáčelnice sestry E. Kováčové a vedoucí sportovní činnosti sestry M. Barronové. Po rozpravě byly všechny zprávy schváleny. V dalším průběhu schůze byly podány zprávy o tělocvičné činnosti žup a jednot a projednány návrhy na zvýšení a zlepšení činnosti všech organizačních složek. V bohatém pořadu schůze bylo m.j. projednáno a usneseno: soustavné- školení cvičitelstva s pořádáním každoročních cvičitelských škol; řád sletových závodů a soutěží v němž byla obnovena povinná účast všech závodníků při nácviku prostných a jejich cvičení na sletech, včetně všech členů družstev v odbíjené; účast na VIII. sletu župy Kanadské v Montrealu r. 1988, na XVII. sletu Americké obce sokolské v Omaze r. 1989, a na VII. sletu Cs. sokolstva v zahraničí v Paříži r. 1990; doporučení předsednictvu STJS aby bylo pokračováno v úsilí o vytvoření celosvětového svazu sokolstva. 70 [pageend22]SOKOLSKÁ ŽUPA KANADSKÁ pořádá ve dnech 24. - 26. června 1988 svůj VlII. SLET v Montrealu, hlavním městě kanadské provincie Quebec. POŘAD SLETU: Vlil. SOKOL CANADA SLET MONTREAL Pátek Celý den: * Závody žen a dorostenek v nářaďovém 24. června tělocviku 1988 * Sletová soutěž mužů v odbíjené Večer: * Slavnostní zahájení sletu a kulturní večer s bohatým uměleckým hudebním pořadem Sobota Celý den: * Závody mužů a dorostenců v nářaďovém 25. června tělocviku 1988 * Sletová soutěž žen v odbíjené Večer: * Společenský večer s tancem * Večer vítězů - vyhlášení výsledků sletových závodů na nářadí a soutěže v odbíjené Neděle Dopoledne: * Zkoušky všech složek 26. června Odpoledne: * Hlavní sletové vystoupení 1988 Další informace sdělí: vra. Sokol Canada Slet 1988, P.O. Box 457., Station N.D.G. Montreal, Québec, Canada H4A 3P8 71 [pageend23]5.-9. července 1990 VII. SLET ČESKOSLOVENSKÉHO SOKOLSTVA V ZAHRANIČ! PAŘÍŽ, FRANCIE Československy sokol v zahraničí - czechoslovak sokol abroad Majitel a vydavatel: Ostředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of address should be directed to: Dtto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 [pageend24]