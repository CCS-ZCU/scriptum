TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU PROSINEC 1959 ROČNÍK XI Z OBSAHU K. B. Jirák: "Jenufa” v Chicagu R. Vlach: Sovětský básník Alexandr Tvardovskij mpý: Maďarsko a Spojené národy P. Želivan: Návrat se platí Poznámky ze světa i podsvětí — Z diskusí — Listy z exilu V češtině nebo ve slovenštině musí být někde přísloví o dobré vůli, která hory přenáší či láme železo. Letos jsme o ní již hodně slyšeli a něco z ní také viděli. V dnešním světě zlé vůle je poměrně snadné demonstrovat dobrou vůli zcela nepatrným gestem. Předseda sovětské rady ministrů projevil svou »dobrou vůli« při mnoha příležitostech za své návštěvy ve Spojených státech — když se na příklad ihned nevrátil domů, když byl dotazován na Madarsko nebo jak to myslí s pochováním Ameriky. Nikdy a nikde se však nedopustil chyby, aby za dobrou vůli ustoupil na jediném poli, kde se střetávají zájmy sovětské se zájmy svobodného světa. Dobrá vůle je jedna věc — komunistické cíle, jsou však věc druhá. Nežádáme po svobodném světě, aby kopíroval komunistické methody. Svobodný svět je v podstatě právě to, čím se od komunismu liší — i v methodě. Chceme však varovat před pouhou »dobrou vůlí« se strany sovětské a musíme varovat před tím, aby se z dobré vůle svobodného světa nestala jeho jediná zbraň a aby se z ní nakonec nestal jeho jediný cíl. Nebot i české či slovenské přísloví nemusí mít vždy pravdu. TRIBUNA MOJMÍR POVOLNÝ KOEXISTENCE S ovětská politika se od Stalinovy smrti může jevit jako serie improvisací, částečně spontánních, převážně však reagujících na události, jak se vyvíjejí mimo dosah přímé sovětské kontroly. A jen ex post facto se ukazuje, že jsou v souladu se šachovou hrou, jak ji Sověty hrály od počátku. Tato hra, v níž je v sázce nadvláda nad světem, má velmi komplikovaná pravidla, různá pro různá stadia a pro různé partnery a protivníky, jako ve velké simultánce, v níž zručná manipulace je předpokladem vítězství na maximálním počtu šachovnic. Avšak sovětská manipulace se odehrává v rámci těchto pravidel — sovětští politikové a theoretikové je povýšili na »zákony společenského vývoj e« — a bylo by chybné se domnívat, že Chruščo- vův režim ve srovnání s režimem Stalinovým jich nedbá nebo je k nim lexní. Jak by řekl generál de Gaulle, smíme-li použít parafráze z posledního svazku jeho Paměti, »les choses ont changé, pas les hommes« — změnily se podmínky, avšak nezměnili se komunisté. Chruščov vysvětlil Západu několikrát úzký vztah mezi sovětskou theorií a praksí, naposledy ve velmi rudimentární formě v Tiskovém klubu za návštěvy ve Spojených státech. O něco sofistikovanější byl, když mluvil k sovětským literátům v roce 1957 a ujistil je, že se nic nezměnilo na marxistickém- leninském výkladu dějin a že komunisté zůstanou komunisty, jen když se ho budou držet, aniž by ztratili pod nohama pevnou půdu reality. Mírová koexistence Z této filosofie vyplynulo také sovětské pojetí koexistence, ve staré i nové formě. Sovětská politika byla vždy vážena na vahách, měřících, rozdělení moci. Když se váhy nakláněly v neprospěch Sovětů, jak tomu bylo v Brestu Litevském, Sověty byly připraveny učinit dalekosáhlé ústupky. Když se situace obrátila, po prvé v roce 1939 a nato po druhé světové válce, Sovětský svaz se neváhal zmocnit všeho, co se dalo. Jen v období rovnováhy trval Sovětský svaz na mírové koexistenci, na stavu, z něhož nikdo nemá prospěch a jenž zaručuje status quo. Sovětští autoři připisuji theoretickou formulaci mírové koexistence samozřejmě Leninovi a vidí její první výraz v prvém dekretu rady komisařů — dekretu o míru. Lenin prý formuloval nejen theoretickou základnu koexistence, nýbrž také její hospodářský a politický obsah. V roce 1920 prohlásil v interview s jedním americkým dopisovatelem: »At se nás američtí kapitalisté netknou. My se netkneme jich. Jsme připraveni platit jim ve zlatě za stroje, přístroje, atd., použitelné v naší dopravě a výrobě. A nejen ve zlatě, nýbrž také v surovinách«. Stalin tvrdil, že »mírová koexistence kapitalismu a socialismu je zcela možná za podmínky, že obě strany si spolupráce přejí, že jsou ochotny dostát svým závazkům, že zachovávájí zásadu rovnosti a nevměšování se de vnitřních záležitostí jiných států«. Dokonč. na str. 3 [pageend1]2 TRIBUNA POZNÁMKY ZE SVĚTA... PŘÍKLAD? Dr. Edvard Beneš se před čtyřiceti roky vrátil z prvého exilu a v Národním shromáždím podal dne 30. záři 1919 svou prvou zprávu o imaši revoluci*; vyjímáme z ni tuto přiléhavou pasáž: ^Snad bude dobře níkolika slovy charakterisovati náš revoluční boj a ukázati, jakými metodami práce dospěli jsme k svému čili. Bude také to poučením pro budoucnost z této velké dějinné chvíle. Myslím, že jsme vstoupili do světové války a vůbec do nové éry naši historie způsobem čestným. Naše zahraniční hnuti od počátku vyznamenávalo se silným duchem discipliny, bylo — až na .některé obtíže v počátcích, jež s rozhodností byly odstraněny — jednotné, mělo od počátku jednu a touž politickou směrnici, nepředkládajíc Spojencům různé programy; ukázalo se zejména, co se týče osobního jednání, pevné, navzájem loyálnl, a poctivé. Jednolitost, ukázněnost a cilevědomost našeho hnutí byla často kladena za vzor ostatním. K tomu dlužno přičinili krajní obětavost, vlasteneckost, a oddanost k našemu národnímu cíli našich prostých vojáků, at už v zajateckých táborech nebo v jednotlivých koloniích. Zvlášl působilo a respekt vzbuzovalo silné uvědomění národní všech našich vrstev bez výjimky a pak to prudké, vášnivé a přesvědčivé bojováni proti lžím, podvodu a násilí, representovaným centrálními mocnostmi. Nebyla to však ani veliká diplomatická gesta, nebyla to také salonní a společenská konversace, která nám získala pravé přátele, nýbrž naše prosté vystupováni a pevná, vědeckou metodou připravená práce organisačnl, informační a politická. Měli jsme hned na počátku několik dobrých přátel ve Francii, Anglii, Americe; těm jsme ukazovali na fakta, dávali své informace, vykládali svá stanoviska. A ti pak pracovali dále*. -jb- ČESKOSLOVENSKO ZMÍTANÉ MEZI DVĚMA SVĚTY Velká koncertní síň Orchestra Halí v Chicagu byla do týdne vyprodána — důkaz o velkém zájmu, hlavně krajanů, o přednášku »Cze- choslovakia Torn Between Two Worlds«. Don Shaw začal své vyprávění popisem hranic s vysokým plotem ostnatého drátu. Mr. Shaw nám to sice neukázal — upozornil nás totiž hned předem, že cestoval vládním vozem, doprovázen vládním šoférem a průvodcem, ale i tak se mu podařilo zachytit záběry, které prozrazují ubohost země, na př. zastaralé hospodářské stroje na družstevní farmě, těžce pracující ženy, dřinu štěrkaře na pražském mostě atd. Don Shaw viděl na př. ženy pracující na novostavbách, jedna dokonce obsluhovala i velký jeřáb. Věnoval pozornost hlavně lidu, fotografoval je při práci, na ulici, nákupech. Všude vidíme lidi spěchající kamsi, různými směry, mají však všichni jednu společnou vlastnost — jsou to lidé bez úsměvu. Co nejvíce zaráží, je jejich výraz; každý je zabrán do svých myšlenek, každý se straní větší společnosti, zůstává jen se svou rodinou, pokud je to ovšem možné, nezajímá se o své okolí. Přednašeč upozorňuje na onen výraz tváří, který prý neviděl nikde jinde — na únavu, nezájem, napětí, a zdůrazňuje to, poněvadž blahobytný zevnějšek, zaviněný českou stravou, pivem, knedlíky a výbornými moučníky, by mohl být klamný. Jedině děti se veselí a jsou přirozené, od desíti let začíná však na ně působit školní výchova a prostředí. Film zachycuje poloprázdné Václavské náměstí. Kde je ten radostný ruch, na který se všichni pamatujeme, pěkně oblečení lidé zajímající se o všechno, kde jsou stánky s časopisy z celého světa, na které si Praha potrpěla ? Kam se poděl vzhled moderního a rušného velkoměsta? Budovy jsou oprýskané, všechno je ošumělé a zanedbané; to je pochopitelné, nebot každý dělá jen co musí, nemá důvod, proč by udržoval v pořádku něco, co mu již nepatří a co mu režim vzal. Z výkladních skříní jsou pozoruhodná jenom knihkupectví. V Československu se tisknou krásné, nákladné knihy. Nesmí však do Československa jediný nekomu- nistický časopis. Marně se snaží na př. New York Times dostat tam své noviny a jediné číslo Saturday Evening Post zmizelo z hotelového pokoje, jakmile p. Shaw se na chvíli vzdálil. Přímo ubohé byly výklady modního zboží v Karlových Varech. Don Shaw upozornil na velkou industrializaci Československa a hospodářskou sílu sovětského bloku a netajil se svými obavami. Československo vyrábí dle sovětského plánu, jak to potřebuje Moskva k uchvácení hospodářské a později i politické moci v Asii i jinde ve světě. Komunisté vysvětlovali p. Shawovi, že ~ sovětští bratři jsou v zemi, aby Čechoslovákům jen radili, ale na všech stranách je vidět rudou hvězdu sovětské nadvlády. Československo se specialisuje na vyrábění a dodávání celých »továren«, zařízení velkých kompletních projektů do Indie a Číny. Do Československa jezdí mnoho Asiatů a Československo si očividně předchází národy na Dálném východě. Má též čilý obchodní styky s jižní Amerikou . Nadšeně popisoval Prahu, nejkrásnější město ze všech, které kdy viděl na cestách světem. Zachytil malebné scény venkova, Karlův Týn, Plzeň, Domažlice, omezil se však na Čechy, na Moravě a na Slovensku nebyl. Odcházeli jsme se smíšenými pocity, rozhodně převládal smutek, přenášející se na nás z lidu, jak jsme ho viděli v denním životě. Ani tak zvaná veselice v Domažlicích nás nepřesvědčila, že se žije radostně. Vraceli jsme se do svých klidných domovů, ale doprovázel nás stín, odlesk napětí a nejistoty a nera- dosti, které jsme vyčetli z jejich tváří. ČSNRA KDO JE KDO Stuttgartská Msteuropa* uveřejnila v zářijovém čísle 1959 na 200 stručných biografii osob veřejného života ČSR, kteří byli na živu r. 1945. Jde vesměs o Čechy a Slováky, s výjimkou tři německých komunistů. Český a slovenský exil je „zastoupen 21 osobami (Jan Bata, Vojta Beneš, Em. Bbhm, Matúš Černák, Josef Černý, B. Chudoba, F. Durčanský, L. Feier- abend, Fr. Hrušovský, gen. Ingr, St. Kočvara, K. Lisický, Fr. Němec, St. Osuský, F. Peroutka, Ad. Procházka, H. Ripka, K. Sidor, J. Slávik, Jar. Stránský, Petr Zenkl) a 48 biografii se ■ týká českých a slovenských nekomunistů, kteří zůstali v ČSR (President Beneš, Mgr. Beran, P. Drtina, R. Gajda, E. Hácha, Jan Masaryk, Mgr. Šrámek, Jiří Stříbrný, Mgr. Tiso, V. Tuka a jiní). V příloze je otištěn seznam ministrů a komunistických funkcionářů k 1. srpnu 1959. Zbytek náleží českým a slovenským komunistům. I když data nejsou vždy úplná a někdy i nesprávná, vcelku se dá říci, že podání se drží striktně skutečnosti bez jakéhokoliv náznaku interpretace. Nesporně vítaná studijní pomůcka i pro náš exil. -ý- ...I PODSVĚTÍ [pageend2]TRIBUNA 3 KOEXISTENCE (se str. 1) To bylo ještě v době, kdy se také tvrdilo, že žádná země, at ze socialistického či z kapitalistického tábora, se nemůže vyvíjet normálně bez rozsáhlého hospodářského styku s jinými zeměmi. Po Stalinovi však byla tato these podstatně změněna. Stalin původně myslil v termínech »socialismu v jedné zemi« a po válce v termínech sovětského impéria složeného ze satelitů. Světová revoluce — rozklad a pád nesovětského světa — byla daleko v oblacích, otázka opravdu čistě theoretická. Soutěživá koexistence Po Stalinovi se z mírové koexistence, jejímž účelem bylo v období mezi konflikty zachovat status quo, z něhož by žádná strana netěžila, stala koexistence soutěživá. Tak jako původní formu koexistence determinovalo celkové rozdělení sil, tak také tato nová forma je podmíněna novou rovnováhou sil. Obě vycházejí z premisy světa, rozděleného Říjnovou revolucí ve dva tábory. V první fázi byl Sovětský svaz a později i sovětský tábor v mocensky podřadné posici — v kapitalistickém obklíčení. Stalin se tak na sovětské postavení díval ještě v roce 1952. Předzvěsti nového pojetí koexistence se počaly objevovat již na konci léta 1954. V Pravdě a Kommu- nistu onoho léta vyšly články o novém pojetí koexistence, jež byly inspirovány třemi okolnostmi. Za prvé se Sovětský svaz snažil prolomit hospodářskou blokádu, do níž se se svým blokem dostal za korejské války. Odtud komunistické tvrzení, že v sovětském bloku vznikl nový hospodářský činitel světového významu, jenž je neodvislý od kapitalistického tábora a jejž kapitalistický tábor ignoruje jen ke své vlastní škodě. Mikojan, Kozlov a nakonec sám Chruščov se snažili Spojené státy přemluvit, aby tuto sovětskou premisu soutěživé koexistence uznaly, přijali a na jejím základě se sovětským blokem obnovily hospodářské vztahy, omezené pouze sovětskými přáními. Za druhé šlo o to pacifikovat obavy ze sovětské expanse tak zvanými mírovými prostředky za podmínek soutěživé koexistence. Exportování revoluce bylo prohlášeno za kapitalistický výmysl, ale zároveň bylo vyhlášeno, že sovětská politika koexistence předpokládá hospodářskou soutěž mezi kapitalismem a socialismem, z níž podle historického zákona socialismus musí vyjít vítězně. K tomuto vítězství nebude potřeba násilí — at rozhodne příklad a historický zákon. Kapitalismus stejně směřuje k sebezničení. Že dosud nebylo jediné země, jež by se byla dobrovolně rozhodla pro sovětský systém, to theoretikům této these zřejmě nevadilo. Za třetí — a to bylo podstatné — se opravdu změnil poměr sil. Západ dovolil Sovětskému svazu, aby jej v technologii zbraní nejen dohonil, nýbrž v některých zbraních dokonce předhonil. Kromě toho neudělal nic, aby Sovětům odepřel aspoň některá z politických a teritoriálních vítězství, jichž dobyly na konci druhé světové války a krátce po ní. Politika pouhého zastavení dalšího sovětského rozpínání Sovětský svaz příliš nebolela, nebot Stejně potřeboval čas ke konsolidaci svého impéria. Tato změna v sovětském odhadu mezinárodní rovnováhy se brzy projevila v tom, že se přestalo mluvit o kapitalistickém obklíčení. Chruščov tohoto termínu užil ještě v roce 1954. V roce 1956 mluvil o rovnováze. V roce 1959 již mluví o obklíčení kapitalistů táborem socialismu a míru a o vojenské moci Sovětského svazu, jež může vymazat s povrchu zemského každého nepřítele. Soutěživá koexistence v tomto smyslu znamená, že Sovětský svaz je odhodlán dosáhnout svých cílů po dobrém, ale kdyby to po dobrém nešlo, tedy po zlém. Soutěživá koexistence a zápas Nebot koexistence pro komunisty, jak píší sovětští ideologové, neznamená positivní mír. Naopak v soutěživé koexistenci se zápas zostřuje na poli politickém, hospodářském a ideologickém. Toto zostření je nejen nevyhnutelné, nýbrž žádoucí. F. Konstantinov napsal v Kommunistu v červnu 1957: »V tomto zápase se musíme v souhlase s duchem marxismu-leninismu nejen bránit, nýbrž neustále útočit na nepřátele komunistické ideologie«. Pod Chruščovovou záštitou takřka těchže slov užil Gyula Kallay na letošním sjezdu maďarských komunistů. Nikoliv tedy soutěž, zaměřená na omezený zisk, nýbrž zápas, ve kterém je všechno v sázce. V této perspektivě mohou znít jen hluše sovětská tvrzení o tom, že válka není osudově nevyhnutelná. Marxisté- leninisté, školení v zákonech svých učitelů a pořád se dovolávající historie, vědí dobře, kam vede stále se přiostřující politický a ideologický zápas, ani nemluvě o zápasu hospodářském, jehož důsledky jsou pro komunisty ještě samozřejmější. Že to vědí dobře, je vidět z toho, že si již předem myjí ruce od důsledku své politiky. Válka není osudově nevyhnutelná, ale jak prohlásil Chruščov na 20. sjezdu KSSS, »dokud kapitalism žije, reakční síly, představující zájmy kapitalistických monopolů, budou pokračovat ve své politice vojenského hazardérství a útočnosti a mohou se pokusit rozpoutat válku*. Zápas vedou komunisté — válku vyvolají kapitalisté: quod licet Chruščovovi, non licet Eisenhowerovi. Ale na přechodnou dobu . . . Takto se nám tudíž jeví rozbor situace, za níž Chruščov navštívil Spojené státy, a takový je její sovětský ideologický model. V rámci tohoto modelu se odehrával diplomatický zápas o Berlín letos v Ženevě a jeho směrnice předurčují budoucí jednání mezi velmocemi. Za tímto ideologickým modelem se však skrývají bezprostřednější a naléhavější zájmy. Na jednom úseku sovětská vláda potřebuje udržet koexistenci se svobodným světem ve stadiu předsou- těživém: na frontě evropských satelitů. Deset až patnáct let je příliš krátká doba na úplnou společenskou změnu. Politický režim se dá vyvrátit přes noc. Hospodářský systém může být nahražen jiným ve dvou či třech pětiletkách. Avšak lidé a jejich vztahy se dají změnit při nejlepším teprve v druhé generaci. Z toho důvodu komunisté dosud pokládají oposici v satelitech za dynamickou a Maďarsko a Polsko je o tom nedávno názorně přesvědčily. Tato dynamika se nedá zavřít do pracovních táborů, podplatit nebo uspat beznadějí. Když přijde pravá chvíle, vybuchne — a komunisté musí na mnoha stranách začít znova. Proto dnes Sovětskému svazu jde především o to, aby jeho impérium přežilo tuto dynamickou periodu demokratické oposice uvnitř satelitů bez dalších výbuchů. Od příští satelitní generace očekává, že nebude nepodobná dnešní generaci sovětské a že s její pasivní oposici a přáními se bude moci vypořádat poměrně snadno v rámci přijatého sovětského řádu. Chruščov bude proto ochoten sem tam dělat ústupky od soutěživé koexistence ke koexistenci mírové a od svobodného světa bude v odměnu žádat noli tangere circulos meos — aby nechal na pokoji sovětské impérium. Jestliže se tam na zbytek této generace zastaví, Západ mu bude za to nepochybně vděčen a dopřeje mu, aby z dětí našich bratrů a sester v satelitních zemích nadělal politicky spolehlivé sovětské lidi. Jestliže se dá unést soutěživou koexistencí a vznese nové sovětské požadavky, je otázka, kdy se mu Západ skutečně postaví. Berlín mu poskytne prvou příležitost. Berlín se drží na nitce, ale této nitky může být opužito k postupnému rozuzlení aspoň evropskému, bude-li na Zápaďě dost prozíravosti, odvahy a vůle. Dokud Západ neobrátí proti Sovětskému svazu jeho vlastní zbraně soutěživé koexistence, dotud jej Chruščov bude tlačit ke zdi a za ní konsolidovat své impérium pro další expansi. [pageend3]4 TRIBUNA MAĎARSKO A SPOJENÉ NÁRODY Od maďarské revoluce uplynula tři léta. Zatím co ve Spojených národech Sir Leslie Munro přednesl svou zprávu o tom, jak Kadarova vláda pod záštitou Sovětského svazu nejen nadále ignoruje všechna doporučení valného shromáždění, nýbrž jak zintensivňuje porěvólučni persekuci v Maďarsku, maďarští komunisté si uspořádali sjezd strany a dali tak Chruščovovi příležitost, aby Západu znovu vysvětlil, jak je třeba rozumět koexistenci. Domníváme se, že nebude na škodu, jestliže dnes zrekapitulujeme způsob, jakým se Sovětský svaz choval ve Spojených národech, když jim maďarská otázka byla po prvé předložena v roce 1956. První fáze — Bezpečnostní rada Maďarská revoluce z roku 1956 a debata o maďarské otázce ve Spojených národech skýtají klasický příklad sovětské taktiky za maximálně nepříznivých podmínek. Jako v každém předcházejícím případě, kdy Sovětský svaz nebo některý za satelitů byly na lavici obžalovaných, Sovětský svaz se snažil zabránit intervenci mezinárodní organisace a když se mu to nepodařilo, učinit ji zcela bezmocnou. Hlavní směrnice sovětské taktiky sledovaly vyzkoušený vzor; zvláštní okolnosti maďarského případu dodaly nuanci. Drama ve Spojených národech se rozvíjelo, jak Sovětský svaz synchronisoval svou taktiku s vývojem v Maďarsku. Na žádost tří západních velmocí — Spojených států, Velké Britanie a Francie — se dne 28. října 1956 sešla Bezpečnostní rada, aby se podle článku 34 Charty Spojených národů zabývala násilným potlačením žádosti maďarského lidu, domáhajícího se uznání základních práv a svobod, jež mu byla slíbena a zaručena mírovou smlouvou z roku 1946, a zárovéň aby se zabývala účastí sovětské armády na těchto represivních opatřeních. Prvý, kdo onoho dne v Bezpečnostní raďě promluvil, byl sovětský delegát Sobolev. Sobolev argumentoval, že události v Maďarsku jsou mimo kompetenci Spojených národů, že jsou vnitřní maďarskou záležitostí a že navíc maďarská vláda nejen neapelovala na Bezpečnostní radu, nýbrž naopak protestovala proti ďebatě o maďarských problémech v mezinárodní organisaci. V té chvíli Sovětský svaz dosud kontroloval maďarskou vládu a snažil se presentovat západní apel jako »další podněcování ozbrojené rebelie, jež ozbrojené reakční podzemí vede proti zákonné vláďě Maďarskaí. Když však západní apel byl zařazen na program Bezpečnostní raďy, sovětská taktika vyrukovala se zbraní druhého stupně: sovětská delegace žádala, aby debata byla odložena o tři nebo čtyři dny. Zatím co pří jiných příležitostech sovětská vláda naléhala na okamžitou akci — suezská krise, jež se rozvíjela souběžně s otázkou maďarskou, je toho nej lepším příkladem, v tomto případě každý odklad mohl jen Sovětům posloužit. Sovětskému svazu se nepodařilo odložit debatu, ale jeho manévrování v Maďarsku odložilo rozhodnutí Bezpečnostní rady právě o oněch několik klíčových dnů. Sovětská delegace se však zároveň snažila vytěžit co nejvíce z prodlužované debaty v Bezpečnostní radě: neustále ztotožňovala mírovou koexistenci s neintervencí do vnitřních záležitostí jednotlivých států, obviňovala Spojené státy z toho, že sledují právě opačnou politiku, a revoluci v Maďarsku kreslila jako reakcionářské spiknutí. Po čtyři dny Spojené národy neudělaly nic na podporu vývoje, který se jevil jako postupná emancipace maďarské vlády z absolutní sovětské kontroly. Bezpečnostní rada se sešla až 2. listopadu 1956, když maďarská, Nagyova, vláda žádala generálního sekretáře, aby dal otázku maďarské neutrality a jejích záruk na pořad valného shromáždění. Sovětská delegace mohla usilovat jen o další odklad a Moskva ji vyzbrojila mocným argumentem: sovětské ozbrojené síly byly ztaženy z Buďapešti a jednání o postavení sovětské armády v Maďarsku bylo zahájeno mezi maďarskými a sovětskými představiteli. Současně však sovětské posily překročily maďarské hranice. Sovětský delegát připustil, že pořádek se začal obnovovat v Maďarsku, ale zároveň naznačil, ze to není pořádek, se kterým by Sovětský svaz mohl být spokojen: reakcionáři jej stále rozrušují a infiltrace ze zahraničí pokračuje. Spojené státy čekaly se svou resolucí až na příští den, kdy maďarská vládá tváří v tvář ohromné sovětské přesile prosila mezinárodní organisaci o pomoc. Americká resoluce naléhala na Sovětský svaz, aby zastavil další intervenci do vnitřních maďarských záležitostí a stáhl své ozbrojené síly. Současně však Spojené státy nenaléhaly, aby se o jejich resoluci hlasovalo, ba ani aby Bezpečnostní rada zůstala na stráži: odklad měl dát maďarské vládě příležitost, aby se sovětskou vládou dojednala stažení sovětských sil z Maďarska. Když hlavní odpůrce dal Sovětskému svazu takovou vzácnou příležitost, Sobolev hleděl, aby ji nepokazil vlastními slovy. Proto mlčel. Ostatní delegáti je museli doslova páčit z jeho úst a všechno, čeho se dočkali, bylo lakonické prohlášení, že jednání v Maďarsku jsou v proudu. Sobolev zašel dokonce tak daleko, že se pouze zdržel při hlasování o australském návrhu, aby se Bezpečnostní rada sešla v neděli 4. listopadu 1956, zatím co Spojené státy pomohly tento návrh porazit tím, že hlasovaly proti němu. Bezpečnostní radě však nebylo dopřáno čekat až do pondělka. Vneděli ve tři hodiny ráno byli delegáti zpátky v zasedací síni — přivedl je tam návrat sovětské armády do Budapeště a masové, kruté, násilné potlačení všeho, co se jevilo jako začátek maďarské nezávislosti a svobody. Nyní Spojené státy naléhaly na okamžité hlasování o svém zostřeném návrhu. Ačkoliv maďarský delegát věděl »neúředně«, že v Budapešti byla utvořena nová vláda pod Kadarem Sobolev tvrdil, že nemá žádné oficiální zprávy o vývoji v Maďarsku, a navrhl, až z toho důvodu »by bylo nej správnější . . . odložit debatu až do chvíle, kdy spolehlivé informace budou po ruce«. Dalšího odkladu mu však již nebylo dopřáno. Proto Sobolev použil zbraně třetího stupně. Vetoval americkou resoluci a hlasoval proti tomu, aby maďarská otázka byla okamžitě předána valnému shromáždění podle směrnic resoluce »Sjednoceni za mír«. Stavěl se proti tomuto postupu z důvodů zásadních i taktických a od tohoto okamžiku sovětská taktika sledovala ve valném shromáždění linii a stupně, jak jsme je viděli v Bezpečnostní radě. Druhá fáze — výjimečné valné shromáždění Výjimečné zasedání valného shromáždění se sešlo téhož dne a Sobolev oponoval tomu, aby se zabývalo maďarskou otázkou, z těchto důvodů, z nichž oponoval v Bezpečnostní radě. Především jakákoliv diskuse ve valném shromáždění »bude hrubým porušením článku 2 Charty, jenž zakazuje mezinárodní organisaci, aby se vměšovala do vnitřních záležitostí členských států«. Tentokrát však neměl na své straně maďarskou delegaci, která by podpporovala jeho tvrzení; naopak Nagyova vláda prosila Spojené národy o zásah a intervenci. Sovětská delegace se vypořádala s Nagyo- vým apelem tím, že jej prohlásila za »neústavní a proto neplatný«, zatím co sovětské jednotky v Budapešti likvidovaly Nagyovu vládu samotnou. Teprve 8. [pageend4]TRIBUNA 5 listopadu 1956 přešla maďarská delegace otevřeně na sovětskou stranu a popřela kompetenci Spojených národů; to již byla delegace Kadarova. Kromě toho Sobolev tvrdil, že sovětské sbory byly v Maďarsku právem na základě varšavského paktu a sloužily »obecnému zájmu bezpečnosti všech členů tohoto paktu«. Proto nemůže být řeči o nezákonné intervenci, zvláště když šlo o intervenci proti kontrarevolučním silám na ochranu lidově demokratického řádu v Madarsku. Za druhé, Sobolev tvrdil, jestliže se valné shromáždění bude zabývat madarskou situaci, dovolí tak Velké Britanii a Francii, aby touto debatou zamaskovaly svou agresi v Egyptě, odvedly světovou pozornost od svého zločinu, získaly čas k uskutečnění svých záměrů, a Spojeným státům tak poskytne mezinárodní pověření k intervenci do vnitřních madarských záležitostí. Sovětské delegaci se nepodařilo, aby zabránila debatě o madarské revoluci ani aby odložila přijetí resoluce podobné té, již vetovala téhož rána v Bezpečnostní radě. Rychlost a většina, s jakou tato resoluce byla přijata — v jediné schůzi, 50. pro, 8 proti a 15 abstencí, nepohnuly .Sovětským svazem o centimetr. Sovětský svaz prostě odmítl resoluci přijmout a respektovat. Když madarská otázka přišla znovu do zvláštního valného shromáždění 8. listopadu 1956, Sovětské ozbrojené síly měly nad Madarskem plnou kontrolu a následujícího dne náměstek sovětského zahraničního ministra Kuzněcóv prohlásil, že pokračovat v debatě o madarské otázce »nemá obdoby v dějinách Spojených národů*. Ze všech resoluci, jež byly v této záležitosti předloženy zvláštnímu valnému shromáždění, Sovětský svaz nehlasoval pouze proti jedné: Zdržel se hlasování o čistě humanitární resoluci rakouské, týkající se madarských uprchlíků. Tím výjimečné valné shromáždění vyčerpalo svou vynalézavost a užitečnost a přeneslo madarskou otázku do jedenáctého řádného valného shromáždění. Při této příležitosti Kuzněcóv ujistil Spojené národy, že přesunování madarské otázky z jednoho orgánu do druhého nemůže v nejmenším ovlivnit sovětský postoj: »Návrh, aby tak zvaná madarská otázka byla dána na pořad jedenáctého řádného valného shromáždění, nemůže mít zajisté za účel uskutečnění vznešených zásad Spojených národů. Naopak, může sloužit jen jednomu cíli: odvrátit pozornost jedenáctého zasedání valného shromáždění od řešení otázek, jež jsou opravdu naléhavé a jež jsou v přímém vztahu ke světovému míru«. Takto se tedy Sovětský svaz postavil »bezvýhradně na stranu míru« a každý, kdo se opovážil jej kritisovat nebo mu oponovat, byl označen za »nepřítele vznešených zásad Spojených národů*. Třetí fáze — jedenácté valné shromáždění V řádném valném shromáždění sovětská delegace pokračovala v popírání kompetenci Spojených národů v madarské otázce, v tvrzení, že debata může jen zveličit místo rozhodnout potíže v Madarsku, v hlasování proti všem resolucím, pokoušejícím se uplatnit autoritu Spojených národů včetně resoluce, pověřující generálního sekretáře, aby pozoroval a vyšetřil vývoj v Madarsku. Sovětský svaz nechtěl mít nic společného s usmiřováním a tím méně s diktátem Spojených národů. V té době již byl jistý, že už pominul okamžik, kdy ještě bylo třeba při nejmenším podezírat Spojené národy, že by se mohly pokusit proměnit svá rozhodnutí ve skutek. Když Sověty nedovolily generálnímu sekretáři, aby navštívil Maďarsko, a dokonce nechaly na madarské loutkové vládě, aby tímto způsobem generálního sekretáře urazila, zřejmě chtěly dát Hammerskjol- dovi ponaučení, podkopat jeho rostoucí autoritu, aby jí nepoužíval bez sovětského souhlasu, a varovat valné shromáždění proti podobným dobrodružstvím. Sovětská vláda nebyla nikdy příznivě nakloněna jakékoliv přímé nebo odvozené iniciativě generálního sekretáře. Hammerskjold poznal svou bezmocnost a nebezpečí svého postavení. Proto navrhl valnému shromáždění, aby vytvořilo zvláštní komisi, jež by se ujala úkolu, původně jemu svěřenému, a našel čtyřiadvacet členských států, jež přijaly jeho návrh za svůj. Proti sovětskému odporu byla vytvořena zvláštní komise pro madarskou otázku a ačkoliv Sovětský svaz a Maďarsko odmítly s ní spolupracovat, výsledkem jejího šetření byla dnes velmi známá a pro Sovětský svaz a maďarské prosovětské komunisty zničující zpráva. Tato zpráva byla projednávána na obnoveném jedenáctém zasedání, krátce před dvanáctým zasedáním v roce 1957. Sovětský svaz obvinil západní velmoci, žé vyvolávají umělý rozruch kolem provokativní madarské otázky, »aby odvrátily pozornost světového veřejného mínění od své vlastní agrese na Středním východě a v jiných dílech světa, od svého odmítání dohody o odzbrojení a zákazu atomových zbraní, a od svého politováníhodného postoje k mnoha otázkám na pořadu dvanáctého zasedání valného shromáždění*. A do té míry, do níž Sovětský svaz oponoval »nectnému zneužívání Spojených národů v sobeckém zájmu jedné skupiny států«, do téže míry bude oponovat jakýmkoliv rozhodnutím, jež valné shromáždění přijme v madarské otázce. Maďarsko bylo zpátky tam, kde se nacházelo po deset let před revolucí z roku 1956: v postavení státu, jehož vláda, vnucená a znovuvnucená zevně a zcela, závislá na vnější záštitě, porušuje zásady, obecné cíle a zvláštní rozhodnutí Spojených národů úplně beztrestně, nebot je pouze prodlouženým ramenem vlády sovětské. Toto je postavení, ve kterém Sovětský svaz chtěl maďarskou vládu mít, jež chtěl, aby Spojené národy uznaly a respektovaly, a pro jehož utvrzení užil násilí v roce 1956. Svým chováním v Maďarsku, Bezpečnostní radě a na valném shromáždění Sovětský svaz připomněl Spojeným národům, jaké je jejich pravé místo v sovětském pojetí mezinárodního řádu. Spojené národy nebyly ponechány na pochybách o tom, že jejich universálnost z nich v sovětském pojetí nečiní orga- nisaci absolutně všemu nadřazenou. Naopak Spojené národy byly znova poučeny, že Sovětský svaz to myslí zcela vážně s rozdělením světa a s podřízením Spojených národů svému vlastnímu systému, budovanému na zásadách proletářského internacionalismu. Dokud Spojené národy spolupracovaly s tímto systémem za sovětských podmínek, jejich omezení byla většinou rázu ústavního. Jakmile však s ním začaly soutěžit — v sovětské terminologii vměšovat se do vnitřních záležitostí komunisty ovládaných států, celá váha sovětské moci ukázala Spojeným národům, že jakkoliv oprávněná může být jejich intervence podle Charty, organisace a vývoj sovětského systému nejsou prostě jejich záležitostí. Tato mimoústavní imunita sovětského systému může jen povzbudit další, aby se chovali podobným způsobem, demoraliso- vat Spojené národy a oslabit jejich autoritu. Sovětské potlačení přání maďarského lidu žít pod vládou, jež by se přibližovala zásadám Charty Spojených národů spíše než zásadám proletářského internacionalismu, bylo extrémním důkazem konsistentního sovětského postoje vůči Spojeným národům: Spojené národy nejsou pro Sověty začátkem nové organisace rodiny národů — jsou pouze nástrojem —■ jeďním z mnoha, jenž se za daných historických podmínek dobře hodí k tomu, aby sloužil cílům proletářského internacionalismu — organisaci světa pod sovětskou nadvládou. -mpý- [pageend5]6 TRIBUNA KDO JE PRAVÝ PŘÍTEL LIDU? V posledních letech mnoho významných Američanů navštívilo v Sovětském svazu N. S. Chruščova. Nebyl však mezi nimi ani jediný představitel amerických odborů. Když chtěl Chruščov s americkými odboráři mluvit, musel přijet do San Franciska a ani tam mu ke všem nebyly otevřeny dveře. Skupina odborářů se však nabídla s Chruščovem debatovat a z této debaty vyjímáme několik ukázek. Ch.: Spojené státy vykořisťuji bohatství jiných, zejména zanedbaných zemí. Anglie a Francie dělají totéž. My nevykořistuj eme nikoho -— my jen obchodujeme. Reuther: Vy vykořisťujete dělníky ve východním Německu. Ch.: Kde se vám o tom zdálo? Reuther: Jestliže je nevykořistujete, proč jich už 3,000,000 překročilo hranice do západního Německa? Ch.: Vy beznadějně stůněte na kapitalistickou horečku. Reuther: Dělnici v západním Německu jsou svobodni. Ch.: My také jsme svobodni. Reuther: Jaké máte pověření mluvit za dělníky celého světa? Ch.: Jaké máte pověření strkat nos do východního Německa? Jste zkažený tím, že se vám každý klaní, že se před vámi každý plazi. Já, jako bývalý hornik, vám musím říci, že se se žalem dívám na vás jako představitele pracující třídy, nebot vaše myšleni není myšleni pracující třídy. Když mi něco podobného řekne Hearst, tak mě to neuráží. Ale když to řekne představitel dělnické třídy, to je něco jiného . . . * * * Reuther: Svoboda je záležitosti každého. Vy se pořád staráte o dělníky v Asii. Mezinárodní dělnická solidarita existuje. Když já jsem byl v Rusku, byl jsem členem odborové organisace; my bychom ji tady nazývali jiremni organisací. Ch.: A my říkáme tomu, co vy představujete, kapitalističtí lokajové. Knight: Proč se stavíte proti demokratickým volbám, které by sjednotily Německo? Ch.: To nezáleži na mně, nýbrž na dvou německých státech. Knight: Proč Rusové intervenovali v Madarsku? Ch.: To nebyla žádná intervence. V Madarsku byla kontrarevoluce, lumpi a chuligáni dostali zbraně zvenku a zmocnili se Budapešti. A vláda nás žádala o pomoc a my jsme ji jí poskytli a jsme na to hrdi. Jsme pyšni na tento čin. Kdybychom nebyli přišli na pomoc, byl by tam dnes fašismus. Reuther: Byl Nagy fašista? Ch.: Nemíchejte dobré s blátem. * * * Reuther: Pořád propagujete rozšířeni obchodních styků. Proč se stavíte proti svobodnému proudu myšlenek? Ch.: Jako hlava pracující třídy bzidu bránit dělníky proti kapitalistické propagandě. Reuther: Reakčnim tiskem jsem byl kritisován jako agent Moskvy a vámi jako lokaj Wall Street. Ch.: My postupujeme ke komunismu a vy chcete posílit kapitalismus. Vy máte svůj názor', my máme svůj. Naše názory jsou nesmiřitelné. Feller: Komunistická strana o sobě vyhlašuje, že je osvoboditelkou dělnické třídy; přesto však vidíme, že dělnici utíkají v masách ze zemi, v nichž se komunisté zmocnili vlády. Můžete nám říci o jednom případě, kde by tento masový útěk šel opačným směrem — kde by dělnici proudili z nekomunistických do komunistických zemi? Ch.: To je všechno? Přemitejte o tom. Vypijte své pivo. Možná to vám pomůže najit odpověď na vaši otázku. ÚSTAV PRESIDENTU EISENHOWEROVI U příležitosti návštěvy N. S. Chruščova ve Spojených státech zaslal Čs. zahraniční ústav v exilu presidentu Eisenhowerovi následující dopis: Vaše Excelence: Kdykoliv dříve došlo k osobnímu styku mezi představiteli svobodného světa a Sovětského svazu, považovali jsme za svou povinnost předložit představitelům svobodného světa názory těch, kdo nemohou mluvit sami za sebe — národů pod sovětskou nadvládou, a požádat představitele svobodného světa, aby ve svých rozhovorech se zástupci Sovětského svazu nezapomněli na zájmy porobených národů. Při příležitosti návštěvy předsedy rady ministrů Sovětského svazu ve Spojených státech a vašich nadcházejících rozhovorů, dovolujeme si znova apelovat na Vaši Excelenci v zájmu svobody národů ve střední a východní Evropě. Není žádné pochyby o tom, že předseda sovětské rady ministrů přichází do Spojených států především za tím účelem, aby od Spojených států získal výslovné anebo při nej menším nevýslovné uznání stávajícího stavu v Evropě včetně toho, že se Spojené státy zřeknou jakéhokoliv zájmu na osudu středo- a východoevropských národů. Spojené státy se musí výslovně postavit proti takovému pokusu, nebot jinak by se současně zřekly svého vlastního zájmu a odpovědnosti stejně tak jako zájmů celého svobodného světa; dnešní status quo je zřejmě na újmu svobodného světa a jeho konsolidace a uznání mohou jen učinit jeho důsledky ještě podstatně nebezpečnější. Naproti tomu si dovolujeme požádat Vaši Excelenci, abyste se v rozhovorech s předsedou sovětské rady ministrů ujal iniciativy, jež by vedla k postupnému osvobození národů ve střední a východní Evropě. Sovětskému svazu by mělo být dáno zřetelně najevo, že mírová koexistence je možná jen za podmínky, že národy ve střední a východní Evropě budou mít skutečnou svobodu vybrat si politický systém, pod kterým chtějí žít. Domníváme se, že jen odvážný nový postoj k evropským problémům může prolomit dnešní stagnaci, a doufáme, že tento nový postoj se zrodí ve svobodném světě. Pouze Spojené státy mu mohou dát patřičnou váhu a průraz. Tato chvíle se zdá být jedinečnou příležitostí vyzkoušet znova sovětská prohlášení a záměry. Jako dříve i dnes si dovolujeme navrhnouti, aby Spojené státy přezkoumaly svůj postoj ke svazku, ve kterém se nalézají otázka německá a situace ve střední a východní Evropě, a aby navrhly Sovětskému svazu, že jsou ochotny uznat neutralisované pásmo mezi západem a východem sestávající z Německa a ze států střední a východní Evropy za podmínky, že národy všech těchto zemí si budou mpci vybrat svobodně vládní systém podle svého vlastního přání. Jsme přesvědčeni, Vaše Excelence, že taková odvážná politika se setká s obecnou podporou, že je v souladu se zájmy svobodného světa, že je v ní záruka dnešního tak nejistého míru. 1. září 1959. Čs. zahraniční ústav v exilu [pageend6]TRIBUNA 7 POŠTOVNÍ z n á mk a TGM V USA 28. říjen 1959 bude zaznamenán nesmazatelným písmem v krajanských dějinách. Je to den, kdy americká vláda vydala prohlášení, že 7. března bude vydána poštovní známka T. G. Masaryk v sérii »Champions of Freedom«. Celonárodní krajanská akce, zahájena loňského roku, vyvrcholuje našim společným vítězstvím. Dr. James J. Matějka Jr., předseda Československého Filatelistického Spolku, na jaře r. 1958 pojal tuto myšlenku a svými osobními styky s washingtonským poštovním úřadem usilovně sledoval cíl až do konce. V srpnu v měsíčníku Czechoslovak Philatelic Society se poprvé objevila výzva krajanům. Československá Národní Rada Americká okamžitě si uvědomila velký význam této akce a vzala si za úkol informovat krajanskou veřejnost. V srpnu r. 1958 vydala první výzvu v celé sérii článků pro krajanský tisk a rozhlas a vyslala dopisy na hlavní krajanské organisace. Již dlouho nebyla tak nadšená odezva v našem krajanském životě. Americká obec sokolská reagovala okamžitě provoláním rozhlasem a výzvou v sokolském orgánu, na kterou odpovídaly sokolské jednoty po celé zemi svými dopisy do Washingtonu. Stejně tak Slovenský Sokol, jak písmem tak skutkem. Bratrské ČSA přinesly anglickou i českou výzvu ve svém orgánu, takže v krátké době řády odesílaly žádosti ze svých schůzí. Tajemník Chupick velké bratrské organisace SPJST v Texasu odpověděl dopisem ČSNRA do Chicaga a postaral se o zahájení akce ve státě Texasu. Nezahálela bratrská ZČBJ, rozvětvená po mnohých státech Unie. Ovšem všechny krajanské filatelistické spolky se chopily svého úkolu. Bylo by zajímavé zjistit, kolik krajanských organisaci bylo zapojeno, jistě velmi mnoho. V prvních měsících posílali jsme své žádosti z Chicaga na senátora Paul H. Douglase, který je předložil v senátě, vešel ve styk s Post- master General a Department of State a po několik měsíců střežil naše zájmy a podával nám zprávy a rady. ČSNRA doporučila svým oblastem a odbočkám, aby učinily taktéž a žádaly své zástupce v kongresu o přímluvu u Postmaster General. Předseda James Hovorka získal senátora Smatherse; v New Yorku vyvinuli velkou činnost a m.j. získali pro věc senátora Kennetha Keatinga a Jacoba Ja- vitse. V Ohio to byl senátor Lau- sche a kong. Vaník; v Kalifornii Sokol a odb. Los Angeles ČSNRA se obrátily na tehdejšího senátora Knowlanda, který již v prosinci minulého roku zvěstoval radostnou zprávu z dopisu Assistant Postmaster L. Rohe Waltra, »že došlo mnoho dopisů a že naše věc je na nej lepší cestě«. Věděli jsme, že by bylo nerozumné se předčasně radovat, a proto filatelistické spolky neustávaly a tisková služba ČSNRA nadále vybízela svými články ve Věstníku, American Bulletinu a krajanském tisku, abychom neustávali a stále udržovali v proudu svou žádost. Uveřejňovaly se vzory dopisů, rozesílaly se na schůze mimeografované dopisy, psaly se obálky i dopisy za krajany, kteří se o tuto službu hlásili. Je obdivuhodné, jak mnoho dokázali někteří jednotlivci, na př. br. John Martin v Portland, Ore., tajemník lóže ZČBJ, získal několik vlivných Američanů, senátora Richarda L. Neubergra, Congr. Edith Greenovou a býv. guvernéra Douglase. Br. Anton Vosyka v Chicagu, člen Lyry, sprostředkoval pro akci na 300 dopisů. Dopisy získávaly se snadno a to i mezi Američany. Proto se ČSNRA obrátila na vlivné americké organisace, na př. Bňai Brith a Anti- Defamation League, jejíž předseda Benjamin R. Epstein, velký ctitel Masarykův, rozproudil akci ve svých kruzích. Dojemně krásné byly dopisy Američanů, na př. Dr. Waitstilla H. Sharpa, Unitarian Church, Davenport, la. a mnohých jiných. Ozvalo se jen několik protestních hlasů a článků, na které se ihned odpovídalo, a tak celá akce vyznívala mohutně a radostně. V předvečer Masarykových letošních narozenin pronesl kongr. Leonard Wolf řeč v kongresu, jež byla rozeslána všem zástupcům sněmovny a ovšem Arthuru Som- merfieldovi. Následovala pak resoluce senátora Romana Hrušky v Congressional Record. Dr. Matějka přinášel do Chicaga ze svých častých návštěv Washingtonu soukromé, velmi povzbudivé zprávy, ale pró veřejnost bylo nutno vyčkat vládního prohlášení stanoveného na 28. října. Dnes se raduje celá krajanská veřejnost. Došlo mnoho dopisů, tisíce a tisíce; sám Assistant Postmaster General L. Rohe Walter ukázal Dr. Matějkovi zaplněné skladiště a při tom poznamenal, že ve Washingtonu ani netušili, že je ještě tolik Čechoslováků v USA; měli prý dojem, že je nás už málo. To vysvětluje jeho otázky kladené organisátorce ČSNRA dne 5. ledna, kolik je ještě Američanů československého původu a kde vlastně žijí. Odpověděli jsme mocným hlasem a tím nepochybně stoupla naše prestyž u amerických úřadů. Budiž nám to ponaučením, že dokážeme ještě mnoho spojenou silou. Vydání TGM známky je světovou událostí. Všude, kde žijí občané československého původu i přátelé demokratického Československa a svobody vůbec, at je to v Kanadě, Anglii, Francii, Rakouska, i v Africe a Austrálii, všude budou s námi oslavovat tuto událost, nejvíce ovšem v Československu — byt skrytě. Našim drahým to bude novým zdrojem víry, že my ve svobodném světě jsme na ně nezapomněli. Tisková služba ČSNRA. DOHRA V ROCE 1959 Sir Leslie Munro ve Spojených národech: »Dává to nějaký smysl ujišlovat, když lid některé země je oběti vojenských akci, vedených ozbrojenými silami cizí velmoci, že tyto akce jsou vnitřní záležitosti příslušné země? Prosazovat tento názor znamená ničit samy základy Spojených národů*. N. S. Chruščov v Budapešti: oCar Mikuláš neváhal intervenovat v roce 1848. Jak mohl Sovětský svaz odepřít podobnou pomoc v roce 1956, když se naše ozbrojené sily nacházely v této zemi a nejlepší synové vašeho lidu byli věšeni?* PUBLIKACE V EXILU Přemysl Pitter: Na předělu věků 106 stran, cena $ 1.75. Objednávky na P. Pitter, Núrnberg, Trierer Str. 126. J. K. Baby: Bajky a povídky z přírody Edice Lucernička, 16 stran. Felix Mikula: The Power of Ideas Edice "Kamenný erb", 16 stran. Marek Hlásko: Hřbitovy Bibliotéka "Kultury” 91, Avenue de Poissy, Maisons Laffite, (S. et O.) Francie. Archa. Kulturní revue Československý uprchlický výbor Miin- chen, Gabelsbergerstr. 36/1 [pageend7]8 TRIBUNA Už název této stati může se jevit překvapující: nebylo nesčetněkrát opakováno a tvrzeno ■— a jak autoritativně, stačí vzpomenout sjezdu polských spisovatelů v prosinci 1956! •—■ že od prvního kongresu sovětských spisovatelů v r. 1934, právě před čtvrt stoletím, kdy strana vzala literaturu do svého područí, ani jediný talent se nemohl rozvinout a že v sovětském Rusku není dnes jediný autor — kromě Pasternaka — který by se zvedal nad chatrnost dnešní ruské literatury ? Přesto neváhám ani na okamžik tvrdit, že Tvardovskij je veliký umělec a básník. Nikdy jsem také nečetl opak svého tvrzení: dílem tohoto básníka, dnes i v Sovětech uznávaného za největšího, ubohost sovětské literatury dokládána nebývá — v takových souvislostech je jen diskrétně přecházeno. S druhé strany je téměř akrobacií, chtít je vtěsnat, dokonce jako model, do kazajky socialistického realismu, což je oblíbeným námětem sovětské literární kritiky. Tím se Tvardovskému děje křiklavá křivda s obou stran. Na všech stranách se překládá, komentuje, diskutuje poesie Borise Pasternaka, a této byt velmi opožděné vlně zájmu Je z uměleckého hlediska možno být jen rád. Méně štastným průvodním zjevem Pasternakovy obliby na Západě, již — bohužel pro Západ — vděčí především politické propagandě kolem Doktora Živago, je přehlížení jedné nesmírně významné okolnosti: že Boris Pasternak je naprosto výjimečný, isolovaný a neopakovatelný zjev, a že generalisace závěrů, vytažených z jeho díla, nevyhnutelně musí být nebezpečným zkreslováním sovětské skutečnosti. Téměř sedmdesátiletý Pasternak po víc než čtyřicetileté vládě komunismu, přes všechny své pokusy o sblížení s ním, nemohl změnit svou individualistickou, západní formaci, dovršenou před bolševickou érou, natolik, aby byl vždy komunistům alespoň tole- rovatelný. To se stává, z jiných důvodů, i jiným, podstatně mladším než on. I židovství v Pasternakovi, jistě prvek ne podcenitelný, mohlo přispět k jeho vnitřní cizotě materialistickému prostředí a dodat k exklusivnosti a neruskosti jeho umění. Připomeneme-li si, že od poloviny třicátých let se sovětská lyrika a literatura vůbec obrátily k ruským, národním zřídlům zcela spontáně, aby za Velké vlastenecké války — už to jméno! — a ovšem i v jejím dlouhém doznívání národní zaměření bylo v literatuře bezvýhradným, je jasné, že Pasternak musil zůstat osamocen a cizí i bez jakéhokoli politického zásahu. Publikoval také jak za války (knižně), tak po ní (v časopisech i antologiích) bez nejmenší odezvy. Literární věda — na př. William E. Harkins ve svém Dictionary of Russian Literatuře ■— zaznamenává ranní Pasternakův vliv na Bagrického a Selvinského, který rychle vyprchal, ale tam to také končí. Pasternak může plným právem vzbuzovat úctu a obdiv, jako veliký umělec i člověk, individualita. Pro porozumění sovětské skutečnosti však mohou a jistě jsou podstatně poučnější díla spisovatelů duchem sovětských. A to méně v jejich omylech a nedopatřeních — mám na mysli zejména pochybnou exploitaci Dudincevova románu Nejenom chlebem — ale naopak v jejich zdarech. Je téměř nepochopitelné, že právě Alexandr Tvardovskij dosud téměř úplně ušel vší pozornosti — opomenu-li L. Aragona, který ve svých Litératures Soviétiques (1956), mezi mnohým, co předkládal Západu podstatně lacinějšího, upozorňoval na velikost Tvardovského. Snad právě ve srovnání s Tvardovským, nahlédne- me-li do jeho díla, Pasternakova osamocenost v Rusku vyplyne nej jasněji a samočinně. Tento krátký esej nemůže než hledět představit Tvardovského dílo v nejhrubších obrysech — jenom knižní zpracování je může ukázat v plnějším světle. Materiálu je dosud málo i v Rusku samém: teprve od roku 1956 se datují monografické pokusy, z nichž žádný zcela neuspokojuje, z důvodů dost lehce pochopitelných: první sovětský básník, jednomyslně — a právem — DR. ROBE SOVĚTSKÝ BÁSNÍK AL označovaný za další článek linie Puškin-Lermontov- Někrasov-Majakovskij, se nemůže vejít do škatulky socialistického realismu bez tvrdého násilí. Aleksandr Trifunovič Tvardovskij je ještě poměrně velmi mladý: narodil se r. 1910. Vzdáleným původem je z Bílé Rusi, jenže tak se od dělení Polska s Hitlerem nazývá vše i čistě polské, co bylo zabráno. Jeho otci, jak píše ve vlastní biografii, říkali v Záhoří u Smo- lenska, kde žil a kde Tvardovskij prožil své dětství i chlapectví, žertovně pan. Ale to je bezvýznamné; Tvardovskij je fakticky Rus. Závažnější je jiný životopisný údaj autora, protože jeho echa jsou v básníkově tvorbě jasně citelná — tak, že m.j. barví jeho postoj v tak význačném díle jako Země Muravie: jeho otec byl vyučený kovář, ale životním snem a touhou mu byl kousíček vlastní země. Vyplnil si sen, koupil si chudý kousek půdy, dřel se na něm, živořil, vypomáhal si návraty ke kovářství, jen aby jej udržel. Jeho syna však nadchly kolchozy. Musím zde přejít první lyriku i drobné sbírky Tvardovského počátků, ač básníkova příští velikost je vystopovatelná už v řadě básní z prvních třicátých let, a cituji opět z jeho autobiografie, co říká o svých učednických letech: »Byla to léta veliké proměny vesnice na základě kolektivisace, a tato doba se mi jevila tím, čím staršímu pokolení byla Říjnová revoluce a občanská válka«. Na tahle tak závažná slova, tak charakteristická pro příslušníky této generace, je možno vzít jed: nikdo se o chudého vesnického kluka nestaral, natož mu diktoval, co psát a co cítit. Otce měl Tvardovskij hluboce rád — o nějakém gestě ze vzdoru nemůže být ani řeči. Ruská mládež našla v kolektivi- saci svou romantiku. A to je pozadí, na němž v letech 1934—36 vznikla první ze čtyř Tvardovského velikých výpravných básní, Muravie. Slovo znamená vysněnou mužičkou zem, selské Eldorado, v němž mužik je pánem své půdy — a tuhle zem hledá v plném víru kolektivisace »poslední svobodný sedlák«, Nikita Morgunok. Tohle známe!, usměje se kdekdo. Jaký ideální námět k propagandě! Samozřejmě se Nikita Morgunok snadno a rychle přesvědčí, že jedná pošetile a že štastný život ho čeká jedině v kolchoze. Tož ano, Morgunkovi skutečně nic jiného nezbude, než kolchoz. Ale propagandistická báseň? Ne! Morgunok je ovšem jakýsi mužický don Quijote, trochu anachronický a směšný, ale —. Tvardovský opravdově a hluboce věří, že kolchozy připravují štastnější život, vidí první výsledky a při tom má před očima úmorný zápas o živobytí, který vedl táta. Nebot Nikita Morgunok, to'je trochu on, jeho vlastní otec, a ne trochu, hodně. A tak provází svého hrdinu s hlubokým lidským pochopením. Pro toto lidské teplo, jímž provází ztrácející se, podle jeho přesvědčení zaostalý jeden svět, s nímž se k němu sklání a hledí jej přesvědčit, je už Muravie velikou básní. Je jí tím spíš, že Tvardovský, který zde ještě zčásti stojí umělecky pod vlivem Někrasova (Komu je dobře žit na Rusi je často připomínáno) a snad Isakovského, už nalezl mnoho, ne-li většinu, z toho, co bude jeho vlastní, osobitý styl, až po poslední z velkých jeho básní, Za dáli dál. Tvardovský už zde postavil svou dikci na ruském folklóru, od častušek po selská kolokviální rčení, a z těchto prvků stvořil bohatý, plynulý, úžasně melodický verš zcela osobitého ražení. Návodem mu zde pravděpodobně byla cesta Isakovského, o deset let staršího, který jako redaktor ve Smolensku se vlastně nadaného chlapce ujal, když mu začal nosit své první příspěvky. Ale Isakovskij, a s ním tolik jiných — I [pageend8]TRIBUNA 9 RT VLACH EXANDR TVARDOVSKIJ Leběděv-Kumač, Gusěv, Dolmatovskij, abych jmenoval aspoň některé — našli své vrcholné vyjádření v písních v lidovém duchu — které pak rychle zlidověly, nemalé umění i to! — zatím co Tvardovskij, podstatně intelektuálnější a větší umělec, přenesl tytéž elementy, se svým puncem, do velkých lyricko- epických básní. Jak je tomu v Muravii — a ovšem i v další tvorbě Tvardovského — se socialistickým realismem? To záleží zcela na tom, co si kdo pod tím pojmem představuje. Tvardovskij mísí realistické postřehy — zvláště mistrně, obvykle v přímé řeči, dramaticky vyjádřené psychologické reakce jednajících postav, jakési psychologické fotografie-momentky, s romantickou fakturou. Jeho Nikita Morgunok táhne svůj vůz — koně mu ukradli — zemí jakoby neskutečnou, zpola fantastickou, nikoho ve snu nenapadne ho zastavit; konečně přichází na »Ostrov«, kde nachází volné sedláky, ale žijí tak špatně, že raději jede dál (to je snad jediná slabina Muravie'. volným »ostrovanům« se vede špatně vlastní vinou!), potkává posledního poutníka do kijevských svátých míst, atd. Muravie měla ohromný úspěch, novostí a svěžestí dikce, zvláštním představením námětu, který za sovětské éry před Tvardovským našel svůj výraz především v románě F. I. Panfěrova Bruski {z r. 1928, do češtiny jej přeložil B. Václavek, 1934), jemným humorem, tak typickým pro Tvardovského. Právě tento humor, teplý a sympatisující, vyvrcholil v epickém cyklu Vasilij Ťorkin, který, za války, učinil Tvardovského nej oblíbenějším ruským bás- L níkem. Vasilij Ťorkin postrádá uměleckou jednotu Muravie, ale to je víc než pochopitelné: byl psán po kapitolách (je jich na třicet) po celou válku a básník hleděl psát každou kapitolu jako uzavřený celek: ani on, ani jeho čtenáři nemohli vědět, dočkají-li se pokračování . . . Rozhodně však Ťorkin je už plně vyzrálým a pozoruhodným dílem. Mezi Muravii a Ťorkinem v konečné knižní podobě uběhlo deset let, která osobnost Tvardovského vyhranila. Jednak vystudoval v Moskvě literaturu. Ve zmíněné již autobiografii tak správně charakterisuje největší nedostatek své generace: »V rozvoji a růstu mého literárního pokolení bylo, myslím, nejtěžší a pro mnohé i zhoubným to, že jsme — pouštějíce se do literární práce, jejích specifických zájmů, vystupujíce v tisku a dokonce stávajíce se velmi brzy literáty z povolání — zůstávali lidmi bez jakékoli opravdové všeobecné kultury a vzdělání. Povrchní sečtělost, trochu znalosti ‘drobných triků’ řemesla budily v nás nebezpečné iluse«. A jednak válka . . . Teprve v r. 1938 se stal Tvardovskij členem strany a v r. 1939 se jako válečný zpravodaj — to bylo nej obvyklejší válečná zaměstnání spisovatelů v Rusku vůbec — zúčastnil »osvoboditelského pochodu na Bílou Rus«. V tomže postavení se pak podílí na finské válce, za níž vznikla první verse, spíše negativ, Ťorkina. Pro vojenské noviny, s řadou dalších autorů, ilustruje veršem humoristické kresby. Seriál o Ťorkinu — v této prvotní versi jakémsi pražském Péráku — neobyčejném vojáku, který svými fantastickými hrdinskými činy má rozesmát a dát na chvíli zapomenout na skutečnost, zůstal Tvardovské- mu v mysli i po »zimní vojně«. Teprve s odstupem prožitá situace vojáka na frontě zapůsobila na obraznost Tvardovského a přivedla jej k rozhodnutí stvořit nového Ťorkina, tentokrát obyčejného vojáka. Několik kapitol bylo již naskizzováno, když vypukla válka s Německem. Snad zarazí západního čtenáře, že kapitoly z útočné vojny proti malému Finsku, která rozhodně Sovětům na vojenské slávě nepřidala, autor bez nej menších rozpaků přemístil do Velké vlastenecké války — ale tu je nutno chápat rozdíl mezi pohledem zevně a zevnitř. Tvardovskij je i za finské války naprosto přesvědčen, že »boj se vede svátý a spravedlivý, boj na smrt, ne pro slávu«. Kdo je Ťorkin ? Něco jako člověk z ulice v uniformě, synthetická postava, ztělesnění průměrného ruského vojáka. Asi čtyřicátník je Ťorkin, dobrosrdečný, družný, šikovný, veselý, prostý, prodělává všecky fáze války od velikého ústupu, plného tragiky, až k cestě na sám Berlín (veliká umělecká jistota Ťvar- dovského zakončuje kapitoly zde), vidí, cítí, prožívá to, co bylo údělem milionů ruských vojáků. Jestli Nikita Morgunok v Muravii byl víc přeludem — záměrně,— Ťorkin je z masa a z krve, přes svou zamýšlenou a skutečnou synthetičnost. Je idealiso- vaný? Do jisté míry — tak, jako by Cech volky nevolky idealisoval českého vojáka. Střízlivý Čech — nebo Angličan, Francouz, Američan, kdokoli. Máme snad jiný obraz sovětského vojáka, který u Tvardovského nenacházíme ? V podrobnostech jistě. Ale má např. Američan týž obraz amerického vojáka, jak jej vidí v Německu, Japonsku nebo na Islandě? A pak jiná věc: jako spolehlivým uměleckým cítěním dokázal Tvardovskij, neudělat propagační verše z Muravie, ani Vasilij Ťorkin není víc komunista než Rus. Tvardovskij je čistým produktem porevolučního Ruska, o jeho komunistickém přesvědčení sotva kdo může jen vteřinu pochybovat, ale jako umělec rozeznává virtuosně, kde umění končí. Tvardovskij nezná jiné Rusko než sovětské. Za vlastenecké války jemu jako tolika jiným vlast byla prostě vlast — že sovětská, to mu bylo samozřejmé a samozřejmé se nemusí zdůrazňovat v umění. Myslím, že není dnes v Rusku básníka, který by míchal politiku do umění méně než právě Tvardovskij. Našla by se hezká řádka neruských básníků, a nejen v satelitních zemích, kteří třeba Stalina jmenovali mnohem víckrát v mnohem menším díle — rozsahem — než první sovětský básník. Zajisté, tu a tam, v menších básních, v oněch realistických momentkách, portrétovaný utrousí jméno. Ale nabízí se otázka, jestli zde opravdu realismus končí. Nebyla stalinská legenda rozpovšechněna tak, že skutečně byla součástí sovětského denního života? Je opravdu tak za vlasy přitažené — ze západního hlediska — když třeba stará česačka lnu v jedné básni, po závodu v česání s jinou, mladou kolchoznicí, si pomyslí, že sám Stalin by s ní byl spokojen, kdyby ji viděl? Nemyslíme ve frázích na Západě ? často neméně stupidních ? Do básně Vasilij Ťorkin politika nevešla, ani dveřmi pro služky. Že to bylo v linii strany? Jistě bylo, ale srovnejme Tvardovského báseň s jinými, nejpřednějšími díly, Tichonova, Šimonova, Inberové, Aligerové, abych zůstal v poesii. Překročovali snad linii strany ? Tento pozoruhodný zjev lze připsat jen umělci v Tvardovském. Tím spíš, že přes mnohé naléhání odmítl v básni pokračovat a přenést svého hrdinu do éry poválečné odbudovy. »Opakoval jsem a opakuji všem (žadatelům o prodloužení Ťorkina), že Ťorkin je kniha, zrodivší se ve zvláštní, neopakovatelné atmosféře válečných let a že uzavřena v této své zvláštní jakosti nemůže být prodloužena na jiném poli, vyžadujícím jiného hrdiny . . ., píše Tvardovský. — Znamenalo by to, že bych se zřekl nového hledání, nových úsilí, bez nichž v umění nelze ničeho dosáhnout, a že bych přepisoval sám sebe«. Dům u cesty — »lyrická kronika* — je jakýmsi doplňkem Ťorkina, »s druhé strany*: Tvardovskij od r. 1942 měl na mysli obraz ženy-matky v zázemí. Začal uveřejňovat první kapitoly v r. 1943, ale tehdy Ťorkin ho vyžadoval celého, a tak vlastně Dům u [pageend9]10 TRIBUNA cesty byl napsán až po válce, kdy skrutá pamět« dlouho nedovolila básníku obrátit se k jiným námětům. Jestli pro muže byla válka »těžkou, smrtelně nebezpečnou prací«, v níž pomáhaly družnost, společenství, víra v národ a vlast, přesvědčení a třeba, proč ne, i humor, jenž naplňuje onu hrdinskou epopeji, kterou je Vasilij Ťorkin, Dům u cesty je nesen tragickým pathosem utrpení žen a dětí. Zde také už nevystupuje kolektiv, není zde synthetičnosti, již nabízí uniformovaný život v poli, nýbrž rozvíjí se úděl jedince, Anny Sivcové. Muž odešel na vojnu, ale teď vojna se blíží k jejímu domu, vchází cizí voják. V pracovním táboře v Německu se rodí její syn. Na tisíce verst od dómu u cesty Anna jej chrání, pro svého malého vůlí k síle všechno vydržet, nepoddat se, nepodlehnout, přežít. Válka končí, muž se vrací k troskám a popeli. Vrátí se Anna? Toho se z básně nedozvíme. Ale dům u cesty uchránila: dlouho ochromen a znaven její muž, aby nepropadl bolu, začíná pracovat a stavět znovu . . . Domem u cesty se Tvardovskij už dostává prvními kroky na novou cestu. Kam vede, ukazuje nedokončený dosud »cestovní deník« Za dálkou dál. První kapitoly vyšly po časopisech od r. 1952, knižně bylo publikováno devět hlav s datem: 1949-1956. Cestovní deník? A tolik let? Cesta kam? Jaké jsou ty dálky, o nichž mluví název? Místní dálka, i když z Moskvy na Dálný východ, jistě by nemohla vymáhat tolik let. Tvardovského dál jde i do času: do minulosti čtyřicet let, a to není ten hlavní rozměr. Rozpíná se i do budoucna a není se třeba bát říci naplno: až kamsi k věčnu. To je tak nesourodý pojem se sovětskou literaturou, že k vyslovení je třeba určité odvahy. A přece jej nemohu Tvardovskému odepřít. V monumentálních obrazech, bez náznaku popis- nosti, vidí Tvardovskij Volhu, Ural, Sibiř z vagonu vlaku, po jedné dáli otvírá se druhá, ale dává-li jim básník, co jim patří, tak, jako sotva kdo před ním, je to jen ve spojení s člověkem a dálavami v něm. Smysl života jedince nachází Tvardovskij ve službě národu, jehož prostřednictvím tvoří člověk historii. Nesmrtelnost národa — sovětského národa — je mu nad jakoukoli pochybnost a přesvědčení o ní čerpá ve veliké mravní síle, jež vedla k vítězstvím nejen ve válce, ale i v mírové práce a rozvoji, jehož byl za svého života svědkem. Nyní pak je s Ruskem »už půl světa« . . . Avšak Tvardovskij není schopen vidět vše růžové a dokonalé: »I já se narodil pro život, dovede říci, a ne pro úvodník*! A lidská malost, sobectví, pokrytectví, frázovitost, diktují mu v některých kapitolách kritiku a satiru, »pravdu času do očí«, prudkou a nebojácnou. Ale každá podrobnost je básni jen na újmu v této souvislosti. Prd představu o ní je třeba říci, že jde o filosofickou lyriku rozletu a závažnosti, jež nemá v sovětské literatuře obdoby. Zejména Vasilim Ťorkinem se Tvardovský stal v pravém smyslu sovětským národním básníkem. Nic z této posice neztrácí básní Za dálkou dál, ale přenáší ji do zcela nové polohy. Jeho poesie dosud vyrůstala z dobového dění. Vyrůstá z něho i nyní — ale zároveň je přesahuje a otvírá nadčasové perspektivy. V tom je Tvardovskij zcela sám, ale je to jiná samota nežli Pasternakova, umělecky, když občanskou loyál- ností jsou zcela totožni. V Pasternakovi mohl Západ čerpat pohodlnou útěchu a ovšem nebezpečné iluse. Co je možno čerpat z Tvardovského? Ještě nedovedu na tuto otázku odpovědět. Setkání s velkým básníkem a zřejmě i člověkem z tamté strany — srdcem na tamté straně barikády — je zcela novým zjevem. Buď jak bud, v jeho díle je mnoho klíčů. Především klíč k poznání, jak myslí a cítí statisíce Rusů, kteří milují jeho poesii. Nesmí být přehlédnuto, že poesie v Rusku nikdy neztratila spojení s lidmi jako na Západě. A dost možná, že Tvardovského dílo obsahuje i umělecký klíč ke směru zpět k člověku, který byl na Západě už před řadou let ztracen. NÁVRAT SE PLATÍ Jméno Jana Kolára je spojeno s diskusemi o smyslu našeho exilu a o povaze, československé pasivity za maďarského povstání. At už souhlasíme s Kolárovými názory nebo nikoliv, přiznáváme mu i dnes alespoň jednu zásluhu. Podařilo se mu na čas zalom- covat exilem, vyprovokovat i flegmatické politiky a podráždit žluč mnoha kliďasům. My jsme se však naučili dobře a rychle zapomínat — věci podstatné i méně podstatné. Nedá se říci, že by to bylo k našemu prospěchu. Zapomínáme i na společný rozhovor o otázce života a smrti svého exilu a o kulturním poslání a mravní povaze každé politické činnosti. Zlhostejnili jsme i ke slovům našich básníků a spisovatelů. Nemrzí nás, že jejich díla vycházejí jen v cizích jazycích, kdežto s naší strany se po nich nikdo neptá. Několik jednotlivců se idealisticky bije za nemožných podmínek o uskutečnění minimálního kulturního programu. Svou netečností umlčujeme své básníky. Neříkám, že bychom jim měli vždy a za každou cenu tleskat. I oni se mýlili a mýlí. Neměli bychom dopustit, aby mluvili třeba své omyly a bloudění do prázdna. Mluví-li básník, jde vždy nějak o náš společný osud — tak nebo onak. Jsme často hrdí, že jména našich krajanů se stále častěji vyskytují ve vědeckém a literárním světě západu. Patří k nim teď i Jan Kolár svým románem: La monnaxie de retour, který vydal letos na jaře u pařížského nakladatele Réné Julliarda. Naše hrdost by se však měla proměnit v zájem o hodnotu, myšlenku, mravní povahu Kolárova románu — měla by přejít v kritickou diskusi, nebot jde o román, do něhož jsme nějak všichni zapleteni, který se pokouší obnažit nejvlastnější smysl našeho exilu, naší doby a naší civilisace. Na osudu českého exulanta Karla Hrdiny, bývalého pražského politika a novináře, autor ukazuje bolestné střetnutí a tajemné setkání dvou kontinentů, Afriky a Evropy, dvou ras, protože se nedá mluvit o dvou kulturách v našem slova smyslu. Karel je jakoby předurčen prožít a zjevit záhadnou tragiku tohoto střetnutí, protože jeho duše exulanta cítí a zaznamenává každý osten a ránu kolonialismu, kulturního exilu. Karel poznal cenu ztraceného domova, proto chápe vědoměji než jeho evropští přátelé hodnotu vzdálené Evropy. Prožívá tak dvojí exil. Jeho zážitek se stává v Kolárově románu symbolem lidského života vůbec; přirovnáním pro napětí mezi snem a skutečností, nicotou a bytím, zemí a nebem, mámením a pravdou. Na první pohled by se mohlo zdát, že Afrika je Kolárovi jen jakousi kulisou a pozadím pro vylíčení exulantského osudu Karla Hrdiny. Myslím však, že tu jde o víc — opovážil bych se tvrdit, že autorovi šlo o ústřední téma. Pochopitelně mladý český spisovatel opomíjí politickou a a hospodářskou tvář, až na malé náznaky, černého kontinentu. Sestupuje však hned na kulturní rovinu, a i v ní hledá něco, co se blíží mravním a lidským hodnotám. Základním přívlastkem afrického zemědílu je neprostupná ne- poznatelnost. Jen povrhni snílkové a romantičtí umělci se mohou domnívat, že znají skutečnou problematiku Afriky; jen oni mohou s klidným svědomím kritisovat práci evropských kolonisátorů; Afrika však žárlí na své tajemství. Skrývá je pro sebe s takovou skoro pudovou houževnatostí, že ani síle křestanské lásky se nepodařilo otevřít její pečeti. Ani misionář, Pére Meister, nemůže říci, že pochopil africkou duši. Jedním z nejsilnějších symbolů Afriky je v Kolárově románě postava mladé černošky Salo- mé. Evropanu dovede ukázat a nabídnout jen své tělo — ale nikdy ne svou duši. Když ve své mravní a existenční krisi Karel mluví — jako z instinktu sebezáchovy ke své černé milence česky, černoška nepochopí, nemůže pochopit tragiku jeho nalomeného [pageend10]TRIBUNA 11 osudu; vyprskne v hloupý, krutý, naivně ďábelský smích. Afrika dovede Evropě dávat jen své tělo, bohaté, vášnivé, nemocné, nakažené, své kakao, kaučuk ... ne však duši. Tato nepoznatelnost, až žárlivá, znamená, že africká »kultura«, lze-li o něčem takovém mluvit, je neasimilovatelná. Nepřihlížíme ovšem k mravnímu hodnocení anýbrž pojíme zde kulturu jako souhrn životních postojů a způsobů odpovědí na výzvy zeměpisného a společenského prostředí. Jde tu o neasimilovatelnost v dvojím smyslu, podle Kolára: žádný Evropan nemůže plně proniknout k jádru a k duši afrického způsobu _ života. Cesta k černému tajemství vede přes splet pověr, fatišismu, pasivity, kouzel . . . Na druhé straně žáďný Afričan nemůže plně asimilovat evropskou civilisaci a zůstat při tom věren své zemi a jejímu osudu; ba víc: nestane se nikdy plně Evropanem v kulturním smyslu — a odcizí se nutně Africe. Civilisační amalgam je doposud více jak pochybný. Několik postav v Kolárově románu prožívá tragiku kulturního pomezí a vydědění afrického člověka, který se chtěl přiblížit bílé civilisaci: černoch obchodník, poslanec, kterého pokládají za zrádce; lékař, jenž důvěřuje konec konců více kmenovým kouzlům než vědě naučené na universitě v Dakaru. Tropické podnebí francouzského Kamerunu ubíjí evropský organismus. Je tak viditelným ekvivalentem pro duchovní klíma. V Africe může žít spokojeně a natrvalo jen Rek, který se zajímá jen o obchod. Obchod, dobrý obchod s kakaem je jeho životním stylem a existenciálním smyslem. A ovšem v Africe vydrží i katolický misionář, který ze svého nadpřirozeného poslání a víry vidí nesmrtelné duše, podstatu člověka — nejen barvu a civilisaci. Ostatní přišli do Kamerunu, aby se. mohli vrátit. Riskovali nemoc, utrpení, boj, prohru, jan aby se mohli vrátit a žít po evropsku. Jejich touhou po Evropě chvěje jakýsi smutek a mlhavé, zatajované nedorozumění, jakýsi nepřiznaný omyl. Evropa totiž ztratila pro ně svůj duchovní a křestanský smysl. O čem sní za jasných rovníkových nocí? Čemu říkají Evropa? Kinu, kuchyni, filles? O co zápasí Karel, je něco víc — ale intelektuální činnost tvořivost, kniha ... to je jen šat naší Evropy. I on se ztrácí v mlze positivistických předsudků. A tak jeho pobyt a pobyt jeho bílých kamarádů se stává bojem o peníze, čekáním, nervositou — a často i beznadějí, která sráží jinak hrdého Evropana do ponižujících neřestí, pití a sexuální bezzáko- nitosti, ubíjí jeho mravní cit a lidský stud. Evropský materialism v koloniích prohrává na celé čáře — na mravní rovině. Proto má konec konců, v této perspektivě, pravdu řecký obchodník, když tvrdí, že je mu to docela jedno, Afrika či Evropa. Domov, dřeň každé kultury, si tvoří člověk sám — a dodávám: nejdřív v sobě. Klimaticky i psychologicky Afrika je jakási lučavka královská. Nic, skoro nic před ní neobstojí — nejen materialismus, nýbrž ani intelektuálně zabarvené sny Karla Hrdiny. Vzdoruje, třebas trpí, P. Meister — ten má však víru, ke které se Karel nesnadno probíjí, zdá se. Ale nikdy se nedostane dál než ke svým pochybám. A tak Afrika nemilosrdně obnažuje jeho život, sdírá vrstvu za vrstvou, trhá hodnotu za hodnotou — a láme pilíře, o než se opíral český exulant. Karel se pokouší vzdorovat, ztrácí lásku své ženy. Snaží se ne zrovna čestným způsobem zbohatnout a odjet. Návrat z Afriky se však platí, draze, velmi draze. Karel ztrácí ženu, peníze, majetek — a málem i život. Zachráněn — fysicky — ztrácí naděj i. Samota redukuje jeho život na podstatu; v horečce a v pološílenství odhaluje svou duši, vidí, jak je poznamenána Afrikou — a nalézá a cítípotřebu Boha, sbírá poslední střepy svého Boha. Říkám střepy, trosky po přítomnosti Boha. Přítomnosti, která je znetvořena agnosticismem; zápasí ještě o problém transcendence a imanence Boha, ale je to jen zoufalství které mu diktuje slova o Bohu. Máme tu před sebou život dokonale obnažený, podstatný: člověk sám před sebou, před Bohem, v tmě a v beznaději. Pokus o sebevraždu je jen důsledkem Karlova zoufalství. Kladný pól drceného a bořeného osudu v daleké, tajemné a mačeské Africe je vnitřní přeměna v duši českého exulanta. Po svém uzdravení je Karel naplněn jakousi euforií, nadějí — statečností. Ovšem zde třeba napsat několik otazníků. Škoda, že Kolár nezachytil alespoň do symbolu nebo do obrazu prameny a síly, jež způsobily obrat v životě Karla Hrdiny. Sokratovské: savoir — voir — je málo. Čekal jsem na jméno, na podstatu — na zdroj. A tak návrat do Evropy a setkání se ženou, která se též vrací, je sice filmově efektní — ale umělecky příliš povrchní. To ovšem nebere nic na celkové hodnotě románu, která je — positivní. Nemám práva dělat autorovi návrhy. Myslím však, že psychologická mezera na konci románu by se dala překlenout, kdyby napsal druhý díl, jakési pokračování, kde by zachytil Karlův boj o Evropu v Evropě — a jeho vítězství nad prázdnotou materialismu. Pavel ŽELIVAN František Halas: V TÁBORECH V táborech utečenců zima je a bída v táborech utečenců je sám žal rodička tichá synka hlídá hladem se rozplakal Nic není ženě po nicotě nic není ženě ďo zmaru přejede dlaní po životě Zas všecko bude po stáru V táboře utečenců narodil se synek v táboře utečenců vlaje prapor z plínek zástava věčná trpícího lidu at vlaje dál a přes tu všechnu bídu TORSO NADĚJE DOPIS K POSLEDNÍ TRIBUNĚ Zdá se mi, že v posledním čísle se redakce TRIBUNY více než kdykoliv jindy řídila podle slov připisovaných Voltairovi — »nesou'hlasím s tebou, ale budu do krajnosti bránit tvé právo, abys směl říci, co si myslíš« — či nějak podobně zní onen citát. Nebot jak jinak se mohlo stát, že v článku Pavla Želivana »Idea českých dějin« mohla projít věta »Masaryk, positivis- mus, komunismus*, jasně naznačující zcela nepodložené spojení mezi Masarykem a positivismem a zcela absurdní spojeni mezi Masarykem a komunismem, aniž by k tomu měla redakce co říci? Podobně je tomu v recensi knihy dr. Radimského od B. Č. Není třeba v bourání model dělat kvalitativní rozdíl ? »Hradní« a »protihradní« jsou v československé terminologii symboly, ale v jejich kvalitě je podstatný rozdíl, který by objektivní historikové a komentátoři měli respektovat — zajisté na stránkách TRIBUNY. O. Zezula, Dunwich, U.K. [pageend11]12 TRIBUNA ČTYŘIADVACET HODIN VE F.N.R.J. F.N.R.J. je Federativne Národně Republike Jugoslavije. Ztrávili jsme tam víc jak 24 hodin, ale dojmy z prvních čtyřiadvaceti hodin se podobaly těm ostatním jako vejce vejci. Předně: dostat visum bylo překvapivě jednoduché. Rozhodli jsme se teprve v Terstu, že se podíváme za komunistickou oponu. Vzdor vyhlášce na konsulátě, že se žádosti za visa podávají dopoledne do 11 hodin a že vydávání vis je odpoledne od dvou hodin, ujistil nás vrátný, že visa dostáném už o půl druhé což bude asi za hodinu od vyplnění žádosti ve formě typicky policajtského dotazníku. Domluva s vrátným vypadala ze začátku skoro nemožná, protože prohlásil, že mluví jen »jugo- slávsky« nebo italsky. Italsky znám jen socialistickou písničku Avanti popolo ... a jugoslávskou řeč neznám ani jednu. Česky jsem nechtěl mluvit z obavy, abych neprozradil svůj uprchlický původ maskovaný částečně kanadským pasem. Nakonec ale nutnost domluvit se překonala obavy a příbuznost slovanských mateřštin rozřešila komunikační nesnáze. Visa stojí tři tisíce lir, což by bylo asi pět dolarů, ale zaplatili jsme přímo v dolarech a tak obě visa stála jen dva dolary. Ve dvě hodiny odpoledne jsme přejeli hranici. Jugoslávští celníci nám nerozbalili ani kufry ani neprohlédli auto. Zajímalo je jen kolik vezem peněz a upozorňovali, že si dolary můžem vyměnit pouze přes Putnik. Místo tří set dinárů za dolar dostali jsme na naši »turističku« 400 dinárů, ale později jsme zjistili, že se všude v Jugoslávii kupuje dolar na černém trhu za 700-800 dinárů. Za celnicí jsme viděli poprvé v Evropě zemi nikoho. Pusté pásmo, zákopy plné plevele a ostnatý drát jsou tu zřejmě z doby, kdy Itálie a Jugoslávie div ne- válčily o Terst. Po Jugoslávii nás provázely dva protichůdné pocity. Nepříjemný pocit, že jsme za železnou oponou, se nedal ničím vymazat a každá zkušenost s pobytem nám jej podtrhovala. Druhý pocit, vyrůstající ze sentimentu, přibližoval zemi českému domovu. K tomu přispíval ráz krajiny s pryskyřičnou vůní lesů a hor, polní cesty s koníkem táhnoucím drkotavý náklad sena, chalupy s voničkami za okny, nápisy na vývěsních štítech s háčky a čárkami (»fotoslužba«, »pekárna«, »železo«, atd.), možnost mluvit jen česky a dorozumět se. Slovinci k nám byli velmi přátelští a vždycky když překonali počáteční opatrnost, k níž je nutí diktatura, slyšeli jsme lamentování nad tím, že »v Československu máme taky ty komunisty« nebo že komunistická policie a Gestapo je jedno a totéž. V Postoj né jsme zaparkovali na hlídaném parkovišti. Mladý komsomolec v uniformě zaučoval ještě mladšího pomocníka a na naše útraty ho poučil, že »A« v registračním čísle vozu znamená, že jsme Američani a že musíme platit 100 dinárů místo obvyklých padesáti. Jeli jsme do Lublaně a pak jsme se chtěli podívat do Záhřebu tak trochu ze studijních důvodů. Zdá se, že navzdor příslovečnému oslavování kdejakých výročí nějak se zapomnělo, že v lednu a únoru 1959 bylo tomu právě padesát let, co se proslavil prof. T. G. Masaryk v aféře, známé jako Záhřebský proces. T. G. Masaryk se tehdy zastal 53 Chorvatů souzených v Záhřebu pro velezradu. Dokázal před soudem a v parlamentě, že důkazy byly padělány na rozkaz Vídně, a dosáhl tak osvobození jugoslávských vlastenců. Cestou do Lublaně jsme svezli anglického studenta-stavaře. Byl v Jugoslávii přes prázdniny na výměnném stipendiu. S trochou protektorské shovívavosti chválil Jugoslávii. Komunismus je prý požehnáním pro zemi. Není nezaměstnanosti, lidé chodí slušně oblečeni a nehladoví. Jsou pracovití: často mají dvě zaměstnání, jedno ve dne a druhé večer. Mládež je v přízni režimu. Všichni jsou spokojeni. Žasném. Jak to ví? Žádnou jugoslávskou řečí nemluví a dělníci, s nimiž se stýká, neumí anglicky. O politice, jak konečně přiznává, se v Jugoslávii nemluví, alespoň ne s cizinci. Ví, že plat nejlépe placeného dělníka je asi dvacet tisíc dinárů měsíčně a že úředníci vydělají mnohem méně. Ví, že většina lidí má dvojí zaměstnání, aby si přivydělali, a má dojem, že stát tento systém nepřímo podporuje, protože všeobecná pracovní doba je v Jugoslávii od šesti ráno do dvou odpoledne, takže zbývá dost času na druhou šichtu. Ví, že kvalita zboží je mizerná a že by si sám nic nekoupil, i když má také dvacet tisíc měsíčně, protože by platil daleko víc než v Anglii. Přesto má pocit, že v zemi vládne spokojenost, protože než . přišel Tito, skoro celý národ prý zmíral v bídě. Svatá prostoto, hle co se dá vyklubat z dvacetitisícového stipendia, kombinovaného s pitomým sloganem a jazykovou igno- rancí. Než jsme se rozloučili, neodpustili jsme si, abychom se mu nezmínili o zážitku asi deset minut před tím, než nás zastavil. Na okraji Postojné stopovala tři sedmnáctiletá děvčata. Zastavili jsme a jen co nasedla, vyvrbil se za rohem strážník a volal, že se nesmí na silnici parkovat. Než jsme měli možnost vysvětlit, že neparkujem, byl u nás druhý policista na motocyklu. Děvčata skoro hystericky nabádala, abychom okamžitě ujeli. Vysvětlovala, že v Jugoslávii je první moudrostí vyhýbat se policii. Opěšalý policajt je prý místní četník, motocyklista člen politické t.zv. létací policie. Děvčata se třásla strachem a rozčilením celou cestu. Chápali jsme jejich vzrušení, protože to byla skutečně smůla být překvapen četníky s cizinci. Létající policista nás však nesledoval. Strach z policie je zřejmě víc zakořeněn v mládeži než v staré generaci. Strach je permanentní zjev v totalitním státě. Ljubljana dělala večer rušný dojem. Obchody jsou otevřeny do pozdních hodin, aby si prý pracující občané mohli nakoupit. Ve srovnání s našimi požadavky spotřební zboží je špatné jakosti a nehorázně drahé. Nic se nedalo koupit. Dodnes se divíme, jak se nakupuje Jugoslávcům, kteří vydělají asi osmkrát méně než my, ale platí za špatné šaty, boty, prádlo a moderní zařízení nejméně tolik jako my v Kanadě. Pravda, bydlení je levné a také strava, zejména v závodních kuchyních. Pak jsme se starali o nocleh. Místní hotely byly přeplněny. Vrátný, který je ředitelem hotelového družstva spravovaného sed- matřicetičlenným kolektivem, nabídl nám ubytování v soukromí. Žádal 600 dinárů a trochu ostýchavě podotkl, že spropitné není zahrnuto v ceně. Kolektiv nekolek- tiv, sto dinárů spropitného putovalo do vestičky soudruha ředitele. Byt, do kterého nás zavezl, byl v novém obytném bloku na okraji města. Moderně a vkusně zařízen, odmyslíme-li si plakátovou podobiznu maršála, kterou však vidíte v Jugoslávii na každém kroku, natož pak u krajského sekretáře partaje, který v tom bytě bydlel. Žena představitele nové třídy nás vlídně přivítala, omluvila se, že nemá ložnici připravenu a strachovala se, spokoj íme-li se s vyspáním na rozkládací pohovce v obytném pokoji. Nabídla nám dva pořádné kafáky s něčím, proti čemu válečná meltovka byla silný nápoj. S nepředstíranou pýchou nám ukázala koupelnu, avšak nemohli jsme se už umýt, protože v činžácích se po desáté hodině večer vypíná voda. Profil našeho hostitele je jednoduchý: před válkou byl čeledínem v jedné slovinské dědině. Za války partyzánštil až do hodnosti majora. Dokonč. na str 14 [pageend12]TRIBUNA 13 LISTY Z EXILU 28. ŘÍJEN 28. října Čechoslováci po celém světě vzpomínali onoho dne, kdy před. 41 lety byla vyhlášena československá samostatnost. Z mnoha projevů a prohlášení jsme vybrali projev Lubomíra Drahotského z oslav v kanadské Ottawě, z něhož vyjímáme podstatnou část, a prohlášení Národní rady žen svobodného Československa v New Yorku. Lubomír Drahotský v Ottawě: Je snad na místě, abychom se v tento památný den, kdy vzpomínáme vyhlášení nezávislosti státu československého, pozastavili nad významem státní nezávislosti samé. Obzvláště chtěl bych se dnes zabývat otázkami: co svobodný stát je', jak vzniká, jaké jsou předpoklady k zachování státnínezávislosti a jak, někdy, svobodný stát svoji nezávislost ztrácí. Především, co je svobodný stát? Nahlédneme-li do slovníku zjistíme, že svobodný stát tam bývá definován jako dobrovolné sdružení občanů určitého zeměpisně vyhraněného území pod společnou, svobodně zvolenou, vládou. Všimněme si slov »dobrovolné sdružení«. Není-li sdružení ve státě dobrovolné, pak je to ovšem diktatura. Rovněž tak si všimněme, že slovo »národnost« se v definici státu vůbec nevyskytuje. Společná národnost není tedy předpokladem k existenci státu, ani důvodem pro jeho vznik. Naše nová vlast, Kanada, je příkladem toho, že kulturně a ethnicky zcela odlišné národní skupiny mohou úspěšně žít, bok po boku, ve společném státě. Spolužití rozdílných národnostních skupin ve společném státě ovšem předpokládá vysoký stupeň politické vyspělosti se strany jeho občanů nebot k jeho úspěchu je zapotřebí, aby úzké zájmy národnostní byly někdy obětovány širším zájmům celostátním. Jak svobodný stát vzniká ? Od- pověd na tuto otázku vyplývá do jisté míry z předcházející definice svobodného státu. Svobodný stát vzniká, když obyvatelé určitého zeměpisně vyhraněného území, vyznávající společné politické zásady, jsou ochotni přenechat určité správní funkce společné samosprávě. Takové funkce zahrnují na příklad národní obranu, styk s druhými státy, veřejnou bezpečnost a spravedlnost, někdy i školství a dopravu. Všimněme si, že to jsou vesměs funkce, jež by jednotlivec, anebo malá skupina jednotlivců, jenom s potíží mohla^ provádět sama. Vratme se však na okamžik ke »společným politickým zásadám*, jež občané svobodného státu mají vyznávat. To. neznamená, ovšem, že všichni občané, bez výjimky, musí patřit ke stejné politické straně. Znamená to spíše, že zde musí být všeobecný souhlas na pravidlech politického života státu. Takovým pravidlem je, na příklad, konvence, že po prohraných volbách, anebo po ztrátě většiny hlasů v parlamentu, vláda, jež byla u moci, dobrovolně odstoupí. Rovněž takovým pravidlem je konvence, že předseda opo- siční strany v kanadském parlamentu, má nárok na zvláštní přídavek $ 15,000 ročně, jenom za to, že dělá vládě oposici. To jsou ovsem konvence, jejichž význam vyznavači komunistické, nebo jiné totalitní filosofie, nikdy nepochopí. Bez nich však existence svobodného státu není možná. Bez souhlasu na pravidlech politického života státu máme bud stát totalitní, anebo anarchii. Řekli jsme si již, co demokratický stát je a jak vzniká, že sdružení v něm musí být dobrovolné, a že jeho občané musí souhlasit na určitých politických zásadách. Podívejme se ted na to, jaké jsou předpoklady k zachování státní nezávislosti a z jakých důvodů stát někdy svoji nezávislost ztrácí. A zde nelze učinit lépe, než citovat významného anglického humanitního filosofa z prvé poloviny 19. století, jehož úvahy o svobodě a o podstatě demokratické vlády tvoří dodnes základ politické filosofie západních demokracií. Jeho jméno je John Stuart Milí. Ve svém spisku nazvaném »On Representative Government* neboli — ve volném překladu — »O vládě lidu«, John Stuart Milí praví: ». . . politické zřízení svobodného státu nepracuje samo od sebe. Tak jako bylo lidmi stvořeno, tak také musí být jimi řízeno, a to i zcela prostými lidmi. Řízení státu nevyžaduje pouze tichý souhlas občanů, . ale spíše jejich aktivní účast*. O způsobech, jakými sobodný stát někdy svoji nezávislost ztrácí, John Stuart Mill napsal toto: »Lid může i dávat přednost svobodnému státu; ale jestliže z lenosti nebo z nezájmu nebo ze zbabělosti nebo z nedostatku národního uvědomnění občané nejsou sto podrobit se úkolům, jež zachování svobodného státu vyžaduje; jestliže nejsou ochotni bojovat, když je napaden; jestliže se nechají oklamat triky majícími za účel je o svobodu připravit; jestliže momentální zklamaní nebo panika anebo záchvat nadšení pro nějakého jednotlivce je může přimět k tomu, aby složili svoje osobní svobody k nohám i jakkoliv význačného muže, anebo vy- baví-li ho mocí, jež mu u- možní podvrátit svobodné instituce — ve všech těchto případech lid není hoden svobody; a byt i by mu národní svoboda i jenom po krátký čas byla prospěšná, je nepravděpodobné, že si ji bude schopen zachovat po dobu delší*. Ačkoliv tato slova byla napsána před sto lety, není zatěžko nalézt příklady v nedávné evropské historii, kdy nedostatky na straně občanů jistých států měly právě ten výsledek, jenž Milí předpovídá, to jest ztrátu státní nezávislosti. Všimněme si, že při svém výčtu podmínek k zachování státní nezávislosti, jakož i těch, které přispívají k její ztrátě, John Stuart Milí klade důraz ne na činy několika vybraných jednotlivců, ale spíše na postoj celého národa, to jest, nás všech. NÁRODNÍ RADA ŽEN V NEW YORKU V den našeho národního svátku, který svobodný svět slaví 28. října na památku slavného roku 1918, my, íeskoslovenské ženy v Americe, zdravíme naše ženy doma. Vzpomínáme, že v našich dějinách od legendární Libuše až k mučednici za svobodu Horákové se táhne dlouhá řada žen, majících znamenitý podíl na politickém a osvětovém vývoji vlasti. Myslíme dnes na naše spisovatelky, na Boženu Němcovou i Světlou, na Novákovou i Soltészovou, které pokládaly za své nejvlastnější posláni udržovat plamen národní životnosti vysoko vzhůru, myslíme na matky Dobrovského, Palackého, Riegera, Šafaříka, Hviezdoslava a mnohých jiných, které daly svým synům rozhodný směr jejich života a díla, Čerpajíce naději z jejich příkladů, věříme, že miliony československých žen jako bezejmenné hrdinky budou zase a znovu oporou národa v jeho dnešních těžkých dobách, a že odevzdají svým dětem dědictví svobody a lidskosti v lepším stavu, než je samy přejaly. My, československé ženy, žijící za oceánem, vám v oplátku slibujeme, že ani v cizině nestrpíme, aby se v našich dětech přerušil tisíciletý proud naši rodné řeči, a že se budeme snažit, abychom vám poctivě pomáhaly ve vašem těžkém zápasu za lepší národní zítřek. [pageend13]14 TRIBUNA »JENUFA« V CHICAGU Dlouho se zájmem očekávaná americká premiéra Janáčkovy »Její pastorkyně« se konala před vyprodaným hledištěm Civic Opery v Chicagu v pondělí dne 2. listopadu. »Její pastorkyňa«, v cizině nazývaná »Jenufa«, měla i v Chicagu veliký, po druhém jednání přímo bouřlivý úspěch u obecenstva. »Jenuía« byla dávána v novém anglickém překladu, který pořídili pro nedávné londýnské provedení Edward Downes a Otakar Kraus. Na první poslech zdá se být tento překlad velmi výstižný a srozumitelný. Úspěch londýnského provedení »Jenufa« pod Rafaelem Kubelíkem podnítil patrně ředitelství chicagské Lyric Opery, že se začalo zajímat o »Jenufu«. Angažovalo obě hlavní představitelky ženských úloh, Jenufy a Kostel- ničky, které zpívaly tyto role v Londýně, jakož i režiséra Christo- phera Westa, který dopomohl v Londýně »Jenufě« k úspěchu. Požádalo také o zapůjčení kostymní a scénické výpravy, navržené pro Londýn naším výtvraníkem Janem Brázdou. Chicagské provedení však bylo- až na tyto výpůjčky v divadelním životě zcela běžné- naprosto samostatné, s vlastním orchestrem, vlastním sborem, i vlastním, ovšem z Evropy importovaným dirigentem, Chorva- tem Lovro Matačičem, který je nadšeným ctitelem české hudby. Nedávno nastudoval v milánské Scale nové provedení »Prodané nevěsty«. Ja také rozhodným obdivovatelem Janáčkovým. »Její Pastorkyňu« zná dokonale, před dvěma lety dirigoval její nové nastudování v Berlíně. Zásluhou Matačičovou dostalo chicagské provedení »Jenufy« punc autentičnosti. Jako dirigent jde Matačič za krásným zvukem a vykouzlil z chicagského operního orchestru tóny nádherné barvitosti. Tíhne však spíše k lyrice a k pomalejším tempům. V srovnání s gramofonovou deskou »Pastor- kyně« v podání pražského Národního divadla, které je v rychlých tempech rozhodně přehnáno, zdůrazňuje Matačič lyrické momenty, někdy snad na úkor dramatičnosti. V popředí pěveckých výkonů stály představitelky hlavních ženských rolí, Holaňdanka Gre Brou- wenstijn jako Jenufa a Australanka Sylvia Fisher jako Kostelnička. Z mužských rolí palmu prvenství si odnesl Láca, kterého zpíval Richard Cassilly. Krásnou postavou se mu vyrovnal Steva, kterého zpíval Robert Charlebois, ale jeho tenor je poněkud zastřený. Menší úlohy byly obsazeny vesměs spolehlivě, sbory zpívaly výtečně. Nástup rekrutů v 1. jednání i následující tance byly velmi efektní, provedení svatební písně v III. jednání ženským sborem bylo velmi půvabné. Scénická výprava Brázdová je v I. jednání trochu potemnělá, mlýn spíše chudobný, žádné malované žudro na domku stařenky Buryjovky. Scéna v II. a III. jednání je třídílná a ukazuje nejen Kostelniččinu jizbu, ale částečně i přilehlou komoru s dítětem na jedné straně a východ ze dveří ven do dědiny na straně druhé. Má to výhodu, že je vidět přicházející osoby již přede dveřmi a zejména v posledním jednání rozčílený sbor vesničanů po nalezení dětské mrtvolky může částečně zůstat venku přede dveřmi a nezaplňuje Kostelniččinu jizbu. Z referentské povinnosti musíme zaznamenat ohlas chicagského provedení »Jenufy« v místním tisku. Na rozdíl od bouřlivého úspěchu u obecenstva přijetí v tisku není tak jednomyslné. Naprosto negativní postoj zaujala pověstná kritička germanofilské, ale bohužel velmi vlivné Chicago Daily Tribune, Claudia Cassidy, která se zasloužila před několika lety o nucený odchod Kubelíkův. »Jenufa« pro ni není vůbec uměleckým dílem. V druhém velikém hlavním deníku uveřejňuje Robert C. Marsh (Chicago Sun-Times) nadšený posudek pod záhlavím » Jenufa silná, uchvacující* a říká, že je to pravděpodobně vrchol letošní chicagské operní secony. Také posudky dvou velikých odpoledních deníků jsou nadšené. Don Henahan v Chicago Daily News nadpisuje svou kritiku »Jenufa fascinující zvláštnosti Druhý veliký odpoledník Chicago American uveřejňuje rovněž pochvalnou kritiku z péra Rogera Dettmera. Nazývá >>Jenufu« fascinujícím, extaticky lyrickým dílem a vítá jeho nové uvedení na americkou scénu. V celku můžeme být s provedením i s úspěchem Janáčkovy »Její Pastorkyně* v Chicagu vrcholně spokojeni. K. B. JIRÁK * * * Čtyřiadvacet hodin (se str. 12) Po válce nebyl na aktivního majora přece jen dost kvalifikován a tak musel do penze. Ta je závratná: dvacet tisíc dinárů měsíčně. Za partajní sekretaření má jen o něco méně. Kromě toho jsou tu na přilepšenou dináry z Putniku. — Ráno jsme zjistili, proč jsme spali v obytném pokoji. Hlavní ložnice byla obsazena ještě dalším turistou. Letmý pohled do druhé ložničky prozradil, že tam byly jen dvě dětské postele. Nezjistili jsme, jak se do nich směstnali partajní tajemník, jeho žena a dvě děti. Když přijdou turisti, nová třída nemá zřejmě vždy na růžích ustláno. Dopoledne jsme byli neočekávaně pozváni do soukromí. Dali jsme se totiž do řeči s dvěma desetiletými kluky, kteří si chtěli vyměnit cizozemské známky a mince. Za chvíli přišli zpět s tím, že nás máma zve na kávu. Dodatečně jsme zjistili, že kluci přiběhli domů s novinou, že na náměstí parkují Američani, kteří mluví srbsky. Hostitelé bydlí v domě, který jim obec před deseti měsíci vyvlastnila. Část museli upráznit pro nájemníka, ze svých dvou místností platí obci činži. Daně platí státu jako dříve a rovněž jsou povinni udržovat celý dům jako kdyby jim patřil. Ztrávili jsme přes hodinu v této »reakcionářské« rodině, protože nás nechtěli pustit bez kávy. A tu nebylo možno ihned uvařit, protože se v městě od 10-12 vypíná elektřina. Podle hodně objektivního výkladu hostitelů celá struktura dnešní Jugoslávie je změněna k nepoznání. Není osobní svobody, neexistuje pocit právní jistoty. Státní orgány mohou libovolně nakládat s jednotlivcem: přeložit ho v práci, sesadit, přikázat do jiného bytu nebo bydliště; potrestat pro illusomí delikty, zabavit, co je ještě zabavitelné. A nedovolá se. Na druhé straně je kompensován naprostý nedostatek pocitu právní jistoty pocitem sociálního zabezpečení. Nikdo se nemusí obávat nezaměstnanosti. Národní pojištění kryje všechny případy nemoci, úrazu a pracovní neschopnosti. A v tom prý není politická diskrimina.ee. Přijde-li člověk do nemocnice, nejdřív ho ošetří a pak s ním teprve spisují dotazník. Žena v šedesátce a muž v pětašedesáti dostane automaticky penzi. Pobírá ji partajník i reakcionář. V Jugoslávii zmizel propastný rozdíl mezi boháči a spodinou. Třídní rozdíly se vyrovnaly (alespoň v tom, že stát nade- kretoval vymření žebráků). Za dobré stránky režimu se vděčí Titovi. Tito je národní hrdina. A co Džilas? Za to Tito nemůže. Tito je Džilasův přítel, ale nemůže pro něho prozatím nic udělat, protože za všecko svinstvo režimu jsou vinni »ti druzí*. Ti druzí jsou zlí, Tito je dobrý, Tito je osobnost. Neskrýváme se s tím, že jsme už dvakrát před tím slyšeli stejnou versi. Za války se v Německu říkalo totéž o Hitlerovi a když přitéhli Rudoarmějci slyšeli jsme: komunismus je zlo, Stalin je. ale dobrý, Stalin je hrdina . . . Čtyřiadvacátá hodina pobytu v Jugoslávii nás zastihla na okraji silnice za městem, kde jsme se zastavili, abychom si zvědavě prohlédli ručně vyšité lněné ubrousky, které nám naši jugoslávští přátelé mermomocí vnutili za dvoje americké nylonky. Mario Hikl [pageend14]TRIBUNA 15 DISKUSE RŮZNOST MOTIVŮ Druhé číslo letošní Tribuny se zcela věnovalo česko- německé problematice, která je jen druhořadá s hlediska československého demokratického exilu, zato však zcela v popředí sudetoněmeckého zájmu. Pokud jde o pots- damské naloženi s bývalými nčmeckými občany Československé republiky, náš exil má více dobrých důvodů považovat je za více méně ukončenou kapitolu, nebo si alespoň přát, aby se za takovou pokládala. Sudetšti Němci jsou ovšem v postavení zcela jiném. Jejich myšleni, pokud nachází výraz v jejich bohatém tisku, se skoro výlučně soustřeďuje okolo návratu, v té či oné formě, zatim co naše skromné exilové publikace se povětšinou zabývají problémy jinými — a neměly by ani mít mnoho důvodů znovu rozebírat otázku sudeto- německou. Velká většina sudetoněmeckého tisku přináší zejména názory politiků z profese (nebo jejich placených sil), a jak už tomu bohužel bývá v praktickém politickém životě, veřejně řečené či napsané je odměřeno pečlivě na publikum. V našem exilu není politiků z profese', ti, kteří jimi byli, se dnes živí jinými řemesly. A tak jakákoliv veřejná diskuse našeho exilu se sudetskými Němci je zatížena růzností motivů. V následujícím otiskujeme překlad nepodepsaného článku v Sudetendeutsche Zeitung z 6. června 1959, který do omrzeni používá nesprávných citaci, nadávek a úmyslných překrucováni, způsobů už dávno nepřekvapujících. Samolibost autora tohoto a stovky podobných článků vskutku může být uspokojena. Věci sudetských Němců však pomoženo není. TRIBUNA SEJÍ NEDŮVĚRU NA ZÁPADĚ M orgenthauův žák českého exilu jednou bez masky Tribuna, mluvčí české exilové skupiny bývalých kolaborantů s komunismem a nyní se nacházející v politické agónii, malilinký tenký plátek vycházející každých osm týdnů a nesoucí hrdý podtitulek »List Československého zahraničního ústavu v exilu«, se zabývá opětovně v posledním čísle německo-českým problémem. Nikdo neočekává, že oni věčně zpozdilí se přizpůsobí reální skutečnosti a zrevidují své morgenthauské zaměření, a nikdo nebere hysterické žvanění oněch rádo-by-veličin zvláště vážně. Jen lidově demokratičtí mocipáni v Praze jim snad připočtou k dobru několik vděčných bodů za pomoc při ostuzování Němců. Přirozený vývoj k dorozumění mezi národy je nesporně silnější a tato setba nedůvěry nemůže zastavit chod dějin. Přesto si zaslouží pozornosti zvláště příspěvek současné hvězdy malé exilové skupiny, nebot příkladně demonstruje osvědčenou methodu zastřených pomluv, vědomého zamlčování a křečovitého bagatelizování zločinů vyhnání. Jde o recensi díla »Doku- mente der Vertreibung«, sv. 4, vydaného Spolkovým ministerstvem pro vyhnance, z péra Borise Čelovského, který si bere na pomoc vědeckost, aby zakryl své úmysly. S arogantním pathosem uděluje údajný vědec známky svým německým kolegům [univ. profesoři Schieder, Conze atd. jsou podle SZ údajnými vědci? Pozn. red.V Dokumentace je prý »povážlivě tlustá« a použilo se různých method »aby se dalo mluvit o objektivní presentaci subjektivních svědectví nebo protokolů sepsaných zpaměti«, methoda, která při- ro^eně neodpovídá požadavkům historické kritiky. »Svědectví mohou být v jednotlivostech nesprávná, celkem vsak podávají obraz skutečnosti. Je možné, že si ten či onen svědek přimyslel několik políčků, nebo že si je zcela vymyslel. Je však jisté, že mnozí sudetšti Němci byli políčkováni*. Přesto se bonnská dokumentace liší od sudeto- německé Bílé knihy. »Jedna ze sudetoněmeckých organisací, Pracovní společenství k ochraně sudetoněmeckých zájmů, která se mazitím spojila se Sudeto- německou radou«, píše Čelovský, »vydala již r. 1951 za vedení dr. W. Turnwalda neméně objemnou knihu svědectví k tomuto thematu, ‘Dokumenty k vyhnání sudetských Němců’. Vydavatelé, podepsali se tři politikové, vydávají tato svědectví lehkovážně za historický pramenný materiál, který snese každé měřítko, ačkoliv je jasné, že tato svědectví byla uveřejněna bez jakéhokoliv kritického pramenu, bez odkazů na potvrzující svědky a, což je nejhorší, ve výběru, který nepřipustil žádné líčení událostí nebo skutečností, jež by mohly postavit do příznivého světla české účastníky. Tato sbírka není ničím jiným než agresivní parlamentní řečí nebo v nejlepším případě obžalobou státního nadvládního. Už ta skutečnost, že bonnské ministerstvo se rozhodlo vydat sbírku novou, aniž by poukázalo na sbírku předchozí, mluví jasnou řečí«. »Mladý vědec« Boris Čelovský příznačně obhajuje se zvláštní sympatií nevědeckou přílohu bonnského díla — deník paní Schell. »S hlediska historické kritiky je tento deník nej cennějším dokumentem, píše ženerózně. Po několika citátech, jichž výběr je typicky pro Čelovského methodu, uzavírá svou recensi cynickými slovy: »I kdyby všechna uveřejněná svědectví neodpovídala pravdě a byla falšována, i kdyby všichni sudetšti Němci vědomě či nevědomě lhali, neměnilo by to nic na tom, co recensent zažil sám« — a vzpomíná si na to, jak »členové NKVD« a »opilí partyzáni* řádili v Moravské Ostravě. »To byla vražda, právě tak jako vražda v hitlerovských kon- cetrácích, i když právní theorie rozlišuje mezi úkladnou vraždou a vraždou spáchanou v rozrušení mysli a v důsledku dlouho trpěného bezpráví*. (Tedy několik opilců a příslušníci sovětské NKVD, na to si famózní »vědec« vzpomíná, ale o hromadných vraždách v Podersam a Ústí, o pochodu smrti Brňanů a několikaleté krvavé justici českých lidových soudů neztrácí ani slova.) Epigoni Ostatní příspěvky Tribuny jsou podobné. oNěmecký národ ke svém růstu a tlaku na východ obklíčil území českého a později československého státu«, zjištuje na př. V. Chalupa s politováním. K tomuto politickému protivenství se druží (podle Chalupy) ideologická různost. »Humanismus a nepřátelství vůči autokratickým vládním formám — nejdříve proti absolutismu a později vůči diktatuře, byly stálou součástí československé kultury, zatím co kultura německého ražení přijala aristokratismus, etatismus a vůdcovský princip a odmítla demokracii*. Musíme být sice pro spolupráci s Němci, ale »tato vůle k spolupráci nesmí nikdy zavírat oči před skutečností, že existují důležitá pole, na kterých jsou rozdíly a protichůdné zájmy nepřekonatelné*. Že ne všichni Češi v exilu patří k tomuto platonickému vyznání, je jinému autoru Tribuny, který se podpisuje Mates, přímo trapné. Na př. dohoda s Prchalou není v souladu s jazykovým šeřením zastupovaným Tribunou. »Tato dohoda, jakož i ostatní společné akce Prchalovy a Lodgmannovy skupiny byly za posledních let vítaným cílem komunistické propagandy, jíž bylo maličkostí zamíchat do této golečnosti i demokratický exil«. (Tedy ostatní ši, kteří nikdy nebyli osvědčenými kolaboranty s komunismem, kteří nejsou spoluvinníky na vyhnání a jeho bestiality uplatněné proti bezbranným, ti se podle toho nepočítají k >>demokratickému exilu*!) »Proč se stydíme říci si nahlas*, píše dr. Hasičky [dr. Hořický, pozn. red.~\ v stejném plátku, »že jsme se v r. 1945 pokoušeli vyřešit českp-německý národnostní problém, který nás byl tísnil po staletí, [pageend15]16 TRIBUNA masovým vysídlením. Mnozí z nás jsou toho mínění že jsme vysídlením tento problém navždy vyřešili a že se tento princip dá ospravedlnit ethicky, i když ne v methodě«. Ostatně »transfer« sudetských Němců byl »svépomocí hořce zkoušeného národa, za souhlasu čtyř velmocí*. Na jiném místě tento na svobodném Západě a ze svobodného Západu žijící český emigrant píše: »Každý náziíak spolku svobodného světa se Západním Německem vede jen k užšímu přimknutí se ČSR ke komunismu a tím k Sovětskému Svazu. Raději Rusy než Němce. Rusové nám nechají alespoň řeč a kulturu, i když se dopouštějí jiných špatností. Toto je doma převládající mínění v souvislosti s možným návratem sudetských Němců do ČSR. S touto hypothesu souhlasí asi většina českých exulantů*. A opět jiný autor, pan Balada, varuje: »Protože čeští Němci mysleli o Střední Evropě stále v pojmech německé nadvlády, byla jim ludendorffská východní politika otevřené německé kontroly nad Slovany bližší a milejší než pololiberální středoevropské plány*. A přebystře uzavírá, že současné požadavky většiny sudetoněmeckých organisací v Západním Německu nemění nic na této podstatě, »i když jsou nyní presentovány v nové formě*. V sousedství podobných »vědeckých« analysy působí dopis Wenzela Jaksche málo přesvědčivě. Jeho uveřejňení slouží pravděpodobně jako demokratická legitimace Tribuny vůči jejím protektorům, kteří jsou slepí vůči východu. Poslední věty tohoto příspěvku se čtou jako předtucha, v jakém sousedství se ocitne. »Věřím proto*, píše Jaksch, »že politickému osvobození musí předcházet osvobození od proti- německé filozofie dějin Palackého, od panslavismu a nekritického rusofilství. — Obávám se, že s těmito myšlenkami zatím najdu málo souhlasu v českém exilu*. O STUDIÍCH KŘESŤANSKÉ AKADEMIE Nedávno vydaná čísla dvě a tři revue Studie, kterou rozesílá z Říma Křestanská Akademie, dokreslila dojem, který v čtenáři muselo zanechat již číslo první: že jde o revui, jež plně žije svým heslem »Pravda vás osvobodí*, nebot se nespokojuje obvyklým klouzáním po povrchu věcí a spouští se do hlubin světových i našich národních otázek. Poněvadž jejich články a eseje jsou obyčejně delší a odtažitější než u revui jiných, Studie slavně vyplňují mezeru v naších exilových publikacích, orientovaných někdy až příliš na otázky dne a hodiny. Nechci tím říci, že Studie aktuální nejsou. Čteme-li je, pochopíme, že jsou paradoxně aktuální svou neaktuálností, hledajíce věčně platné v proudící řece času. Samozřejmě jde o revue katolickou. Studie se však neomezují na náboženské otázky a rozhodně i nekatolík v nich nalezne mnoho látky k přemýšlení. Čísla, o nichž mluvím, obsahují na příklad výbornou causerii o Sergeji Prokofievovi, stát Ludvíka Urbánka o Jakoubkovi ze Stříbra, která bude zajímat historiky, překlad mně neznámého »Listu vládcům národů* od slavného italského spisovatele Giovanni Papiniho, poučný článek Dra Ludvíka Armbrustera o Jaspersově filosofii, vynikající články Belgičana Josefa Cardijna o aktuelních otázkách naší bouřlivé doby, a mnoho jiných, o kterých bohužel se nemohu ani zmínit pro nedostatek místa. Řekl jsem, že Studie by měl číst katolík i nekatolík. Chtěl bych řečené doložit krátkým poukazem na obsažné pojednání Dra Františka Rýpara s názvem »Pohled na současnou theologii*: dovíme se z něho, že katolická theologie stále nově zaujímá stanovisko k modernímu světovému názoru a odlišuje přesně náboženskou pravdu, kterou chtěl zjevit Bůh, od starověkého šatu, do něhož ji oděli pisatelé Starého i Nového Zákona. Rýpar mluví o účasti moderní theologie na vědecké diskusi o platnosti a o rozsahu principu kausality v přírodovědě a o tom, že podle mínění mnohých dnešních theologů vývojová teorie nejen není neslučitelná s vírou, nýbrž že naopak zdá se jí být přijatelnější než staré představy o nezměnitelnosti živočišných druhů. Rýpar se pak obrací k druhému úkolu theologie, který vidí ve stálém prohlubování křestanské nauky. Zvláštní zmínky zde zasluhuje tak zvaná »situační morálka*, a podle mého skromného mínění právě zde moderní theologie by mohla ledacos vyjasnit inteligentu, zmítanému vřavou doby a chodícímu po tenkém ledě mravní situace světa. Člověka politicky zaměřeného ovšem zajímají nejvíce články Dra Pavla Želivana o evropské unii. V článku »Evropská konfederace a náboženská svoboda* autor správně říká, že v úsilí o sjednocenou Evropu nelze přehlížet vedle hospodářských, kulturních a politických. otázek i problém náboženský. Želivan přesně rozlišuje mezi náboženskou tolerancí a náboženskou jalovostí a schátralostí. Positivní zákon evropské unie měl by mít podle Pia XII. toto znění: »Každý stát uvnitř svého území a pro své občany bude řídit náboženské a mravní záležitosti svým vlastním zákonem; bude však dovoleno na celém nadnárodním území občanům jednotlivých členských států vykonávání vlastních náboženských a mravních přesvědčení a úkonů, na kolik tyto nejsou v rozporu s trestními zákony státu, v němž jednající osoba žije*. Cituji toto místo jako důkaz krásného svobodomyslného myšlení moderní Církve. Želivan v této souvislosti ukazuje, že Církev nikdy nebude překážet světovému společenství, které roste od jednotlivých svrchovaných států k nadnárodní politicko-kulturní jednotě. Podle autora je toto společenství částečně a nedokonale uskutečňováno ve Spojených národech. Na jeho místě bych jen ještě více zdůraznil smutný fakt, že dramatický a bolestný růst k jednotě se právě v této světové politické orga- nisaci zastavuje lpěním na starých a přežitých formách. Ještě konkrétnější je Želivanův článek nazvaný »Katolici a právní problémy evropské unie*. Jeho čtenář s radostí konstatuje, že se o evropském sjednocení právě v Římě myslí velmi vážně, a to zejména v souvislosti s otázkou tak zvaného přirozeného práva, které logicky by mohlo a mělo být vlastním základem evropského společenství. Kdyby Želivanovy Studie nepřinesly nic jiného nežli soustavné zpracovávání konkrétních úkolů, které tento článek naznačuje, měly by se stát forem naší mladé politické inteligence. Objemné svazky Studii, ačkoliv jsou jen litografo- vány, mají krásnou formu vnější a hluboký vnitřní obsah. Nejsou lehkým čtením a ten, kdo se stará jen o počasí zítřka, najde v nich málo zábavy. Lidé, kázající relativitu pravdy, je budou pokládat za konservativní. Hlásají však myšlénky, které zrevolu- ciovaly svět už víc než jen jednou. Petr Den TRIBUNA — LIST ČS. ZAHRANIČNÍHO ÚSTAVU V EXILU. REDAKCE: POSTBOX 8, HAREN(GR.) — HOLANDSKO. Jakonepravidelnýtisknemámeprávopožadovatpředplatné.Aleinepra- videlný tisk se platí v tiskárně. Příspěvky účtujeme ročně: Austrálie: 22 sh. — Belgie: 100 frs. — Velká Britanie: 18sh — Brazílie: 70CrS. — Francie: 900frs — Holandsko: 9 zl. — Itálie: 1500 lir. — Kanada: $ 3. — Německo: 10 DM. — Norsko: 16 K. — Švédsko: 12 K. — Švýcarsko: 12 frs. — USA: $3.— Mexico: 15 pesos. [pageend16]