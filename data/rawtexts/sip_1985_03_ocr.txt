Číslo 3(19) Šíp 1985 Časopis Českého a slovenského exilového skautingu Ročník 5 Bylo léto - byly tábory [pageend1]Vlčácko-světluščí tábor SEVERKA XI oddílu Německo-Sever Pirátská výprava oddílu V . Fanderlika ŠPENDLIk O Tábor ČUNDRLIK 85 oddílu bratří Čapků [pageend2]BYLO LÉTO-BYLY TÁBORY Švýcarský tábor VÁLENDA 85 Doba trvání: 20.7.-3.8.1985 Místo-. Sagogn Valendas na Předním Rýnu Už jste slyšli slovo „válenda”? Je to český výraz pro takovou postel, která přes den slouží jako gauč (tudíž válení se). Takže tábor „Válenda” by mohl vypadat nějak takhle: Ale nevypadal. Kváká a Lapiňák o tom napsali: „Tábor Válenda leží ve Švýcarsku asi 50 km km západně od města Chur, poblíž vesnice Valendas. Tím je vysvětleno jméno tábora. První týden vedl tábor Punťa s Pirátkou. Bylo velké vedro a každý se těšil na koupání v blízkém jezírku. Také jsme pletli košíky z vrbových proutků. Za týden přijel bratr Cookie a na krátkou návštěvu celá rodina Kiwi. Zároveň začal strašil vodník Brekekekec. Byla to veliká legrace. Zajímavé, že strašení přestalo, když všichni Kiwi odjeli. Jednou po půlnoci nás vzbudil vedoucí tábora a oznámil, že v Hanzu praskla přehrada a hrozí zaplavení tábora. Tak jsme sbalili spacáky a šli spát výše do lesa. Druhý den jsme se dozvěděli, že to byla jen záminka, jak nás dostat pod širák. Také nám jednou v noci několik kluků z vesnice sebralo totem z táborového kruhu. Druhý den jsme ho naštěstí našli, ale ale pak byl pořád schovaný v tee pee a stavěli jsme jej jen vždy k táboráku. Počasí se zkazilo až ke konci, ale ne moc. Tábor se nám moc líbil. Tábor SETON II oddílu Severní Bavorsko Doba trvání: 3.8.-23.8.1985 Místo: Roding, Bavorský les Oddíl Seton ze severního Bavorska tábořil v krásné hornofalcké krajině na břehu řeky Regen. Třicet skautů, skautek, světlušek a vlčat prožilo spolu tři neděle. Bydleli jsme v podsadových stanech, ale dík pěknému počasí jsme je obývali jen v noci. Přes den jsme pracovali a hráli si na louce, v terénu a ve vodě, která tekla pár kroků od tábora. Námětem letošní etapové hry byla řecká báje o Argonautech. Všechny úkoly se bodovaly. Začali jsme sice na vodě dobýváním ostrova, ale většina úkolů se pak odehrávala na pevné zemi. Po zásluze získaly zlaté rouno Jahůdky, družina světlušek. Ale o největší vzrušení se postarala policie, jež honila opravdovské lupiče, kteří jednu noc přepadli nedaleko od nás spořitelnu a opravdovskými automatickými pistolemi přišla do tábora. Nejvíc se líbila táborníkům několikahodinová plavba na člunech po proudu Regenu, i když skauti museli zpátky do tábora pěšky. 41 Ivo [pageend3]Tábor oddílu S. Jiří v St. Martinu NA táboře se spí jako obvykle ve stanech, ale málokomu ie dooráno aby přespal na salaši ve výšce 2100 m. O tento zážitek se s vámi chtějí podělit děvčata oddílu S.Jiří z Mnichova, kterým se to podařilo během tábora v Jižních Tyrolích. Jednou v neděli odpoledne jsme nabalily velké baťohy a vydaly se na salaš do výšky 2100 m. Když jsme tam došly, byly salaš prázdná a otevřená. Je nutné podotknout, že selka zde žije sama po tři měsíce se svými kravičkami. Jednou denně přijíždí traktor, aby odvezl mléko a sýr, který zde sama vyrábí. Uklidily jsme dům a stáj a poohlédly se po okolí. Netrpělivě jsme očekávaly selku a krávy, jejichž zvony jsme už zdálky slyšely. Chtěly jsme selce pomoct dojit krávy, ale nesměly jsme. Sly jsme tedy k sousední salaši k sedlákovi, který byl rád, že má tak šikovné pomocnice. Večer jsme se navečeřely a umyly v ledové vodě, až nám cvakaly zuby. Na seníku na nás čekaly teplé spacáky. Dlouho do noci jsme si povídaly a PAci ze strachu zabednila prkny všechny škvírky, které našla. Potom jsme sladce usnuly při vůni sena a krav. Mimo Andreu, která spala až do 8.hodin, šly jsme zase k sousedovi, který nás s nadšením přivítal. Měly jsme s sebou vysílačku, ale nadarmo jsme se pokoušely o spojení s Páterem Jiřím, který byl dole v údolí. Potom jsme se asi hodinu opalovaly, ukuchtily špagety k obědu, najedly se a vyrazily na zpáteční cestu. Skuhraly jsme pod tíhou baťohů, které snad byly větší než my. Na Velehradě nás přivítali jako kdybychom se vrátily z nějaké velehorské expedice. Tábor ČUNDRLÍK ’85 oddílu bratří Čapků Doba trvání: 3.8.-25.8.1985 Místo: Kainzmuehle Byl jednou jeden král jménem Ferdinand. Byl velice bohatý, ale lakomý a sobecký, o svoji rodinu ani o své království se nestaral .Čarodějnice Mářa ho pro toto špatné počínání zaklela na 600 let do příšerné nestvůry. Jediná možnost, jak být zase vysvobozen a stát se lepším králem, spočívala v prozrazení ukrytého pokladu nějakým dítětem a v uvěření dětské fantazii. To se mu podařilo teprve po 300 letech, kdy unesl ze skautského tábora jednoho malého chlapce. Čarodějnice Mářa, která se zjevovala „ohnivou drundou । i ztěžovala vysvobození krále i dítěte kladením tvrdých překážek, jež mohly být zdolány jen bezvadnou spoluprací všech družin. A víte jak to dopadlo? A kde se to všechno odehrálo? Jestli jednou potkáte děti z Oddílu Bratří Čapků, tak vám to možná prozradí. Ty byly totiž u toho: na táboře ČUNDRLIK v Kainzmuehle, kde se celý tábor nadšeně zúčastnil čtyřdenního Hi- ku s přenocováním pod širým nebem, při kterém celou tuto příhodu zažil na vlastní kůži. Název tábora Čundrlík se ujal velice rychle potom, co místo obvykle přidělovaných bodů se za zásluhy obdržovaly „čundrlíky”. 42 NA SALAŠI MEZI KRAVAMI Žuzka, Monika, Paci, Andrea Třešnička [pageend4]Pirátská výprava oddílu V. Fanderlika— ŠPENDLÍKŮ Ve stejné době jako byly tábory se vydala po Rýnu pirátská výprava. Kompletní Špendlící (včetně Prince), Míša, Roli a Ruda ze severu. Loďstvo čítalo jeden kajak, jednu kanoe a známý gumový člun, povýšený zde na mateřskou zásobovací loď. Tábořilo se romanticky na břehu řeky a jak praví Míša „usínalo se za hukotu řeky a rachocení vlaků”, které nám jezdily přímo za hlavou. Počasí zpočátku výpravě přálo, až ve čtvrtek zažili pěknou bouřku. To mělo za následek přerušení výpravy, která se nechala po souši odvézt zpět do Pfungstadtu. V sobotu se ale jelo, i když se sníženým stavem posádky, dál. Tentokrát po malé říčce Kinzing. Tak je široká asi tak jednu a půl kanoe a vede divočinou, která připomíná pralesy Amazonky. Jen ten déšť nebyl vůbec tropický. Lodě i náklad bylo nutno často přenášet. Něco pro drsňáky. Závěr byl dramatický, neboť vzhledem k časové tísni bylo nutno jet do noci, kdy nebylo vidět už ani řeku, ani překžky. Vše ale šťastně skončilo a zůstaly jen hezké vzpomínky. Vlčácko-světluscí tábor SEVERKA XI oddílu Německo-Sever Doba trvání: 13.7.-3.8.1985 Místo. Glatt Tábor vedli Pavouček, Aleš, Kudrnáč a jako protiváha „tvrdých mužů” - Eliška. Úrazy na táboře nebyly, jen chudák Riči si dlouho na táboře nepobyl - jeho slepé střevo se rozhodlo, že chce ven a nepomohly žádné domluvy. Tím připravilo svého majitele o takové zážitky jako „fotohike”, minigolf či velkou hru s vysílačkami (kdy se Lišky ztratily a musely být dálkově naváděny na správnou cestu). Originální nápad byl zazpívat babičce na faře k narozeninám. Hlavně kvůli repertoáru: „Citrónky” a „My pluli dál a dál”. Zpěv byl doprovázen mlaskáním, neboť zpěváci předtím vykoupili místní prodejnu. V kuchyni se po skautsku experimentovalo — z paměti nevymizí jistě dlouho „bláto” (jakási směs asi z 10 přísad, která se podávala k snídani), ohromné množství jogurtů a těch 4000 sušenek, které musely být zkonzumovány. Tábor byl úspěšný, všem se líbil a také počasí se drželo v mezích. 43 [pageend5]Rakouský tábor DORNA 85 Doba trvání: 28.7.-17.8.1985 Místo: Dorna v Dolním Rakousku Veliký tábor - 52 dětí a 6 činovníků — vídeňského skautského střediska při české škole vedl bratr Blesk a část. Radek. Výstavba tábora proběhla velmi rychle, ve dvou dnech byl tábor vybudován, takže bylo možno začít s plněním nováčkovských zkoušek. Skautský slib skládali pouze skauti a skautky z loňského tábora. Táborové stavby 25 podsadových stanů 1 stan jednopatrový, hlídací věž, totem, jídelna, umývárna, ohniště se sedačkami, hřiště atd. působily mohutně. Poslední týden byl věnován výběru pro rádcovský kurs a plnění I. stupně a pochopitelně i hrám. Slavnostního táboráku se zúčastnilo více jak 50 hostí, nejen rodičů, ale i domácích. Po dobu tábora bylo celkem 8 táborových ohňů: hodně zpívání za doprovodu kytary, tah. harmoniky, 2 foukací harmoniky, trubka, flétna. Počasí bylo celkově pěkné, se střídavými bouřkami a na konci tábora s průtrží mračen — 10 cm krup velikosti třešní. Všeobecně plné ruce práce prvních deseti dní s dětmi po 10 let. 50 dětí, z toho polovina nováčků, bylo veliké sousto, ale všichni ho zvládli. Tímto táborem se podařil další důležitý krok k upevnění skautingu ve Vídni a nejen k vytvoření střediska, ale i podchycení sympatií pro skauting na české škole a v české veřejnosti. Blesk Holandský tábor PORRIDGE aneb „ Kde si losi dávají dobrou noc” Doba trvání: 13.7.-3.8.1985 Místo: Bengfors-Dalsland-Svédsko Letošní tábor jsme prožili v krásné, divoké, nedotknutelné přírodě Švédská. Předvojová skupina se postarala o zahájení nejnutnějších staveb, jako latrína, kuchyně a jídelna. V sobotu 13. července se sjel zbytek táborníků. 27 skautů, skautek, vlčat a světlušek bylo rozděleno do pěti družin, které po celou dobu trvání tábora tvrdě soupeřily, přísně kontrolované sedmi činovníky. Vztyčili jsme stožár a zatnutím sekery zahájil Holanďan 11. tábor obl. Holandska. Během prvního týdne jsme v potu tváře dostavěli tábor a táborový kruh. Okoun, Tomík a Milena vytesali krásný totem, korunovaný losí lebkou. Počasí nám docela přálo a tak se druhý týden vydalo 14 odvážných skautů na puťák na kanojích a kajacích. „Pozůstalí si během těch tří dnů krátili chvíli hrami, trháním (a ježením) borůvek a šimpansiá- dou. 44 [pageend6]A jako na každém tábore nechyběly i tady táboráky, sportovní, skautská a vodní olympiáda, výlety 2 celodenní šlapáky, noční poplachy a hry. A zase se lovili bobří- ci, skládaly odborky, nov. zkoušky a 1. stupně. Jelikož jsme měli blízko jezero, postavil se i vor, který získal velkou popularitu. Ty tři týdny nám rychle uběhly a už se začalo bourat. V sobotu 3. srpna po nás na tábořišti nezůstalo víc než udupaná tráva a otrhané borůvčí v okolí. Vyměnili jsme si adresy a rozjeli se zpět do sedmi různých zemí. Jsem přesvědčena, že všem účastníkům tento tábor utkvěl v paměti. Každý má jistě doma karty, neprůsvitný šátek a nějakou „kouzelnou hůlku”. Opatříte-li si ještě lepicí pásku, která lepí na obou stranách, je celá věc dětskou hračkou. Vezměte tedy karetní hru a dejte jednomu z diváků vytáhnout jednu kartu. Pak položte celý balíček karet hřbetem nahoru na stůl a nahoru na balíček, opět hřbetem nahoru, položte vybranou kartu. Teď všechno přikryjte šátkem tak, aby se lepicí páska dotýkala hřbetu nejhořejší karty. Poklepejte na všechnou kouzelnou hůlkou - abrakadabra - a stáhněte s karet šátek. S ním samozřejmě stáhnete i horní vybranou kartu, která se přilepila na lepicí pásku. Teď požádáte diváka, aby obrátil horní kartu - a hle!, vybraná karta zmizela. Kam se poděla? Trik můžete prozradit, když ani po pátém opakování na něj nikdo z diváků nepřijde. Jan Jednoduchý trik pro šikovné prsty Z trávy se dívají zvědavé oči a jsou pryč dříve, než se kdo otočí 45 ZMIZENÍ KARTY Vydra [pageend7]ČTENÍ JEN PRO TY RODIČE, KTERÝM TROCHU ZÁLEŽÍ NA RODNÉM JAZYCE A VLASTNÍCH DĚTECH. Máte negramotné dítě? Jistě ne! Vaše dítě prospívá ve škole slušně, velmi dobře, ba výborně (nehodící se škrtněte), vždyť má přece nadání po vás a vy mu věnujete příslušnou pozornost, čas i péči. Dokonce má z němčiny (holandštiny, franštiny atd. — opět škrtněte co se nehodí) lepší známky než rodilí Němci (Holanďané atd. - viz výše). A jakpak se domlouvá s vámi, s bráškou, s dětmi jiných krajanů, na skautských schůzkách? Kolikpak si toho přečte česky? Jakpak je schopno něco česky napsat? Tak znovu - jak moc je gramotné ve vaší mateřštině? To není přepsání - to je vaše mateřština. Pro dítě je to nějaká divná cizí řeč, v níž existují hlavně příkazy a zákazy („nenašlap mi tady ... podej mi to ... už se zase loudáš ... teď mě neotravuj, když koukám na fotbal ...”) a žádná zábava. Žádné ilustrované seriály, žádné písničky. Teď slyším vaše pohněvané „OHO!” Prchlivější z vás ted tlučou tímhle plátkem o stůl. Jestliže jsem vám ted zle ukřivdil, bvla to — přiznávám se — úmyslná provokace. Vždyť vy třeba patříte zrovna do té kategorie rodičů, která svému dítěti od malička čte každý večer pohádky a zpívá s ním písničky. A s tím jeho čtením? Potíž je v tom, že se mnohá z těch 26 písmen latinské abecedy čtou v každé evropské řeči jinak a dítě si na jejich českou výslovnost těžko zvyká. Opravdu? Tak se spolu podíváme na ty klikyháky o řádku níž. Správně jste odhadli, že je to japonsky. Tam se člověk, chce-li být považován za gramotného, musí takových klikyháků naučit hezkých pár tisíc. Ale pozor, tím to nekončí! Co totiž nevíte je, že ty sloupce vedle sebe (čte se to shora dolů a zprava doleva) znamenají všechny totéž, totiž „nebe a země”. Jen je to pokaždé napsáno jiným systémem. A to průměrně inteligentní japonské dítě zvláďne! Ještě pořád chcete tvrdit, že je to obtíž naučit naše inteligentní dítě rozdíly ve vyslovování dejme tomu 15-20 písmen? pro rodiče Dr. J. Jelínek 46 [pageend8]Tento argument tedy neobstojí, ale co další? Právem namítnete, že nejste pedagogové, že číst a psát vás učili učitelé, že na to měli k dispozici dlouhá léta a že to někdy dělali tak otravně, že byste nic takového svému dítěti nepřáli. Vždyť by mu to ten rodný jazyk úplně otrávilo. A další námitka: buď nemáte učebnice nebo těch československých nechcete používat. Tam se to hemží oslavnými básničkami na Lenina, Velkým říjnem, pionýry a překračováním plánu. A nic jiného není. Máte pravdu jen pokud se týká obsahu těch čs. učebnic. Jsou tu sice jednotlivé skautské časopisy, které se snaží vaše dítě zaujmout a přimět ke čtení. To ale vaše dítě musí být schopno poměrně plynule číst. Má-li se potýkat s každou slabikou (dítě vnímá slabiky, ne jednotlivá písmena), ujde mu obsah. A neumí-li číst, můžeme časopisy stejně dobře psát turecky. Čtete-li tyto řádky, pak asi proto, že vaše dítě je v exilovém skautingu. Mohli jste ho tam dát z různých důvodů. Tím hlavním by měla být výchova charakteru. To převzal skauting z drahých anglických soukromých škol. Skauting lze ovšem provozovat v kterémkoli jazyce. Do čes- ského a slovenského exilového skautingu jste možná přihlásili své dítě v naději, že ho tam naučíme česky nebo slovenský. Děláme co můžeme. Představte si ale, že dáte dohromady děti italské, holandské, německé a třeba švédské (z těchto zemí jezdí děti na naše tábory), všechny ty děti mají primitivní základy angličtiny. Tyto děti byste odvezli na třítýdenní společný tábor a očekávali byste, že se vrátí domů se znalostí angličtiny, která jim umožní číst třeba Shakespeara. Ty děti se od sebe naučí navzájem nejvýš chyby a jiný cizí přízvuk. Skauting, zvláš; tě letní tábor, je hra. Vedoucí sice používají důsledně češtiny a slovenštiny, ale nemohou z toho udělat doplňovací školu. Základ, dobrý základ, musíte dát vy — dokonce nejvíc ze všeho ve vlastním zájmu. Vaše dítě nemusí umět, aspoň ne na začátku, gramatiku a všechna ta záludná -i- a -y-. Ale mělo by umět bez obtíží číst a tak si rozšiřovat svou slovní zásobu Chcete-li na to vynaložit trochu námahy, můžeme vám při tom pomoci. Pro děti přibližně do dvanácti let jsme připravili Oběžné kazety s povídáním a písničkami, doplněné xeroxovanou přílohou. Pro mládež od dvanácti let výše máme analogický ROHLÍK — roverskou hudebně literární kazetu. Osvobozené divadlo, Semafor, Horníček, Čapek, Seifert aj. zaujmou možná i vás, dospělé. Vaše dítě by mělo od vás dostat klíč k naší národní kultuře, ke všem těm hezkým knížkám, které jste vy měli rádi, s nimiž jste vyrůstali a které vás někdy ovlivnily na celý život. A vaše dítě vám přece musí dobře rozumět, když si s ním chcete opravdu důvěrně, do všech jemných citových nuancí popovídat, už třeba jen proto, aby se vám například v pubertě neodcizilo. Umíte to v jiném, než v rodném jazyce? Já si to o sobě netroufám tvrdit. Informace o Oběžné kazetě a ROH- LIKu dostanete na adrese: ROHLÍK Bachlaan 44 5343 ED Oss , HOLLAND 47 [pageend9]Zachovat klid a jednat s rozmyslem, nemluvit zbytečně, ale dodat postiženému důvěry. 1. s t u p n ě — např. spálení sluncem, kůže je červená, trochu oteklá. Namažte ji mastným krémem či olejem, evt. dejte suchý obvaz. 2. stupně - kůže je červená, až živá, mohou být puchýře. Desinfikujte ránu i okolí tím, že ji umyjete svařenou, již vlažnou vodou. Namažte ránu olejem či vaselinou. Přiložte suchý obvaz. 3. stupně - může být méně bolestné než spáleniny 1. nebo 2. stupně, je ale o mnoho vážnější, kůže je černá a tkáně pod ní jsou též postiženy. Sundejte šaty nebo odstřihněte kolem rány - jsou-li přilepeny. Dejte obklad hodně nasáklý olejem či vaselinou. Pošlete pacienta k lékaři. Je nutno vědět, že všeobecně rozsáhlost spáleniny je důležitější než její stupeň. U rozsáhlé spáleniny — i když 1. stupně - zavolejte lékaře. Spálenému dávejte pít hodně teplého čaje! Desinfikujte okolí alkoholem 70- 90 proč. Pak propíchejte puchýře na více místech jehlou, kterou jste nejdříve rozpálili do červena v ohni. Absorbujte tekutinu, která vyteče, čistou vatou. Znovu desinfikujte peroxidem vodíku. Přiložte suchý čistý obvaz. Špatně ošetřený puchýř se rychle zanítí! Posaďte krvácejícího s hlavou skloněnou dozadu. Přiložte studený obklad na čelo. Evt. zacpěte nosní dirku kouskem vaty. Nepřestane-li krvácení, běžte s pacientem k lékaři. VŠEOBECNÁ ZÁSADA PŘI PRVNÍ POMOCI Krátké kapitoly z první pomoci 48 SPÁLENINY PUCHÝŘE KRVÁCENÍ Z NOSU [pageend10]Nejčastěji se jedná o písek, saze, prach. Nemnout oko! Přimějte oko k slzení, např. tak, že nakapete několik kapek vody z vatičky do oka. Přetáhněte horní víčko přes dolní a s takto zavřeným okem se „podívejte” několikrát k nosu. Růžkem čistého kapesníku vyndejte cizí tělísko z vnitřního koutku oka. Kůže nebývá poškozená. Je bolestné, oteče, často se udělá modřina. Přiložte studený obklad. Mažte jemně tinkturou z drnyky. Pacient upadne na zem. Je bledý. Položte ho, hlavu níže než nohy, aby mohla krev proudit do mozku. Otevřte košili a sundejte evt. opasek. Postarejte se o dostatek čerstvého vzduchu. Mokrou žínkou plácejte pacienta po obličeji (ne moc prudce). Pacient upadne na zem. Je červený v obličeji, v mozku je přebytek krve způsobený horkem nebo alkoholem. Pasaďte pacienta do stínu (do chládku). Péče je stejná jako při mdlobě. 49 POHMOŽDĚNÍ CIZÍ TĚLÍSKO V OKU MDLOBA NÁVAL KRVE [pageend11]Přikládejte teplé obklady na břicho. Dejte pacientovi deku a evt. ponožky. Při průjmu dávejte první den jen teplé tekutiny (buillon ze zeleniny, odvary z léčivých bylin — šalvěj, heřmánek) a živočišné uhlí. Žádné maso, vejce, mléko, tuky. Další den strouhané jablko, suchar, rýže. Je-li teplota zvýšená několik dní, může se jednat o infekční chorobu (tyfus, dysenterie apod). Poraďte se s lékařem. O zácpu se jedná, je-li pacient víc než den bez stolice.Jezte sušené švestky,rebarborový kompot, otruby, nakládané zelí. Nejzte bílý chleba, čokoládu, kakao, bonbóny, vejce, maso. Nejlepší je jíst jeden či dva dny syrovou zeleninu (dobře kousat!). Tělo se tímto způsobem zbaví potravy špatné kvality (nestravitelné). Umyjte obličej studenou vodou. Dodávejte tělu tekutinu v dostatečném množství (např. teplý čaj) POZOR! V případě, že je zvracení doprovázeno bolestmi na pravé straně břicha, může se jednat o zánět slepého střeva. Zavolat rovnou lékaře nebo odvézt pacienta do nemocnice. Nedávat nic jíst nebo pít. Evt. dát led na místo zánětu. Pacienta nechat ležet. Velmi nebezpečné i pro zachránce. Dotkne-li se oběti nebo el. vedení, může dostat sám rovněž šok. Přerušte dodávku el. proudu, víte-li jak. Než se dotknete oběti dobře se sami předem izolujte (gumové rukavice, holínky, suchá vlněná vesta), nedotýkejte se el. vedení. Proveďte umělé dýchání a srdeční masáž, je-li potřeba, ošetřete všechny spáleniny. Šipka 50 BOLENÍ BŘICHA ZÁCPA ZVRACENÍ ŠOK ELEKTRICKÝM PROUDEM [pageend12]51 proužek překližky nohy Slyšíte klapot koňských kopyt? Ano, sluch vás neklame. Co by byl svátý Mikuláš bez koně? A vyrob íte-li si koně dle obrázku ušetříte dokonce na nohách. Je to tedy zee a současný model, který, a e přesto zajistí, že k vlčatům a světluškám dorazí nas svetec jaksepatří na koni. Můžete dokonce uspořádat soutěž, kdo vyrob í nejlepšíh^koně. Jemně klapou koňská kopyta [pageend13]SVATÝ VÁCLAV 2 8 . z á ř í Sv. Vaclav byl synem českého knížete Vratislava. Otec záhy zemřel a za nezletilého Václava ujala se vlády jeho matka Drahomíra. Výchovy Václavovy chopila se sv. Ludmila. Později učil se Václav na Budči od knězi, takže na svou dobu byl velice vzdělaným. Drahomíra, žena rozmarná a tvrdá, těžce nesla, že Václav více si váží Ludmily a obrací se k ní o radu. Pojala k ní nenávist a jejím návodem se stalo, že sv. Ludmila byla najatými vrahy 16. září 921 na svém sídle na Tetíně zardoušena. Nade všechny osobní schopnosti a vědomosti Václavovy záňly jeho ctnosti. Se svým panošem Podiveném konal dobré skutky, donášel dary chudým a ubožákům, ujímal se jich, navštěvoval v noci kostel. Poměrně mlád se ujal vlády. Vládl moudře a posilu v těžkých dobách nalézal u svatostánku. Zemi české hrozilo, veliké nebezpečí. Nepřátelé vrhli se na českou zem a sami Zli- čané nechtěli uznat nadvládu Václavovu, ač byli českým kmenem. Zlický kníže Radslav povstal první proti Václavovi. Když již stála vojska proti sobě, zželelo se Václavovi nevinné krve a vyjel proti Radsla- vovi a žádal ho: „Mezi námi je pře. Nuže, má-li téci krev, ať teče naše, aby ostatní mohli odejiti!” V tomto souboji byl Radslav pokořen a v zemi opět zavláďmír. Zatím však táhl ku Praze německý král Jindřich. Václav vida marnost boje, uznal Jindřicha za vrchního pána a jako údělný kníže odváděl mu poplatek, jehož výši neznáme. Jind- řich si Václava oblíbil pro jeho vynikající vlastnosti a daroval mu část ostatků sv. Víta, které Václav uložil do nové rotundy, již vystavěl na hradě pražském. Odbojná strana proti Václavovi seskupovala se zatím kol jeho bratra Boleslava. Přemlouvali Boleslava, aby se sám ujal vlády. Na den 27. září 929 byl pozván Václav bratrem do Boleslavi k svěcení chrámu. Václav přišel z ozbrojenou družinou a chtěl po slavnosti hned od- 52 [pageend14]jeti, ale Boleslav ho přemluvil aby zůstal. Druhého dne časně zrána, když Václav, jak míval ve zvyku, spěchal na mši svátou, byl napaden Boleslavem. Podařilo se mu Boleslava přemoci. Ale tu najatí vrahové pronásledovali Václava a u dveří chrámových ho zavraždili. Vraždění pak se rozšířilo na mnohé přátele Václavovy. Boleslav později kál se ze svého hrozného činu a dal přenésti tělo bratrovo na hrad pražský do chrámu sv. Víta. Po celém národě se rozšířila úcta k sv. Václavovi a český lid vždy za těžkých dob volal a volá: „Svatý Václave, vévodo české země, nedej zahynouti nám, ni budoucím!” Čtrnácté australské Jamboree bude zahájeno 3o.prosince 1985 a bude trvat do 9.1edna 1986. Cataract Scout Park NSW (Nový Jižní Wales) leží na polovině cesty mezi Sydney a Wollongon, asi 64 km na jihozápad. Bude to prvé stálé tábořiště v historii Austrálie. Park je na 101 hektarech, což je 250 akrů, celé okolí má 160 hektarů. Bude mít deset oddělených míst mezi stromy. Místo dává možnost až 30ti různým zájmům, od plavání až po jízdu na koni. Za další dva roky bude 16. Světové Jamboree. Předpokládá se, že na toto první setkání na jižní polokouli přijede 13.000 účastníků. NEKONVENČNÍ POZDRAV K NAROZENINÁM Nemůžeš-li někomu k narozeninám osobně potřást rukou, můžeš to udělat alespoň symbolicky na dálku. Namaž si pravou ruku vhodnou barvou a udělej nejdřív několik pokusných otisků na kus papíru, než uděláš definitivní otisk na tvrdou kartu, urěenou jako blahopřání. Nech dobře zaschnout. Blahopřání bude ještě hezěí, uděláš-li na něj ještě vhodný obal. Kolem otisku můžeš napsat: „Přeji ti vlastnoruěně všechno nejlepší. Zaplatil jsi již předplatné? Ne! Já jsem černý čtenář! 53 CATARACT SCOUT PARK Akela [pageend15]Nemáte vůbec žádné cvičební nářadí? K isometrickým cvičením podle obrázku je nepotřebujete. Staré pneumatiky od kola lze využít k cvičení podle obrázku. V listopadu vydá SKAUTED v á noční pohlednice s novým motivem. Objednejte si je již ted — cena f 0,45 za kus! Isometrics Příručka pro skauty a skautky. Úvodními kapitolami a ilustracemi opatřil a pro tisk pňpravil C i p a. Možno objednat za 6,- DM, Sfr, f na naší adrese: SKAUTED Tolhuis 2022 6537 LW Nijmegen NEDERLAND 54 Práve vyšla SKAUTSKÁ STEZKA Cvičíme [pageend16]Už je tomu velmi dávno, co přišli staří Čechové do naší země. Přišli od východu. Neměli tam dost polí a pastvin. Všecko co měli, naložili na vozy a jeli stále na západ. Celou výpravu vedl vojvoda Čech. Byl nejstarší z celé družiny. Byl zkušený a moudrý. Všichni ho poslouchali! Po dlouhé a namáhavé cestě přijeli do kraje, kde před sebou viděli uprostřed roviny horu. Vypadala jako bochník chleba. Byla to hora Říp. Vystoupili na horu. Kam dohlédli, rozkládaly se nížiny porostlé travou, tekly široké řeky. Na výšinách rostly temné lesy. Všude na lukách se pásla stáda divokého dobytka. Byl to kraj krásný a úrodný. Vojvoda Čech požehnal nové otčině a pravil svým lidem: „Toto je země, kterou jsem vám často sliboval. Vítej země, nám souzená! Zachovej nás bez úrazu a rozmnožuj naše potomstvo od pokolení k pokolení!” Čechové líbali zem nové vlasti. Rozdělali oheň. Obětovali bohům a děkovali jim za krásnou zemi. Podle svého vůdce ji nazvali Čechy a sami se pak jmenovali Čechové. STUPNĚ ZDATNOSTI, bod II. Občanství a národní tradice Vynikajůci král Slovienov Svatopluk vládol nad mocnou Velkomoravskou ríšou - v Čechách bol vtedy kráfom Bořivoj. Ked cítÚ, že umrie, zavolal k sebe svojich troch synov a žiadal ich, aby boli svorní. Ukázal im to na příklade: Dal priniesť 3 sUné průty. Zviazal ich dohromady a kázal im ich zlomit’. Ani jednému sa to nepodařilo. Potom dal každému po jednom průte - všetci traja ich fah- ko zlomUi. A tu k nim Svatopluk vážné pre- hovoril: „Synovia moji! Ak zostanete spojení v láske a svornosti, vaši nepriatelia vás nikdy nepremóžu. Ak každý z vás zostane osamotený ako ten průt, nepriatelia vás lahko zahubia a vašu ríšu zničia. Ked Svatopluk zomrel, synovia zabudli čo im otec povedal a začali sa sváriť. Nepriatelia išli proti ním a v bojoch zničili kedysi silný Velkomoravský ríšu. STUPNĚ ZDATNOSTI, bod II, Občianstvo a národně tradicie 55 Praotec Čech Král´ Svätopluk [pageend17]56 Duch v skautském domové... Uprostřed londýnské průmyslové čtvrti, daleko na východ od sv. Pavla stojí v malém parčíku zvláštní dům. Skautský Domov. Ten dům má ovšem historii, jako všechno v Anglii. Někdy před 300 léty, když ještě plachetnice jezdily hluboko do ústí řeky Temže, táhly se odtud louky a prořídlé lesíky až k řece, na vzdálenost asi 2 km, tedy jeden a půl mile. Z okna prvního poschodí bylo vidět stožáry a plachty lodí a tam stávala opřena o zeď krásně řezaného táflování mladá žena lodního kapitána, který odjížděl se svou lodí na dlouhé měsíce do Nové země za Oceánem. A jednou se neobjevil stožár a plachty jeho lodi na obzoru. Paní zmlkla, týden chodila jako stiň po domě a třetí den ji našli na půdě viset na trámu. „Nebožtík” se však vrátil. Zachránili ho a marně hledal svou manželku ve starém domě. Našli ho pak v tomtéž pokoji v prvním poschodí o půlnoci s očima vytřeštěnýma, jak hledí do starých vyřezávaných dveří. Již se nepohnul. Od té doby se vypráví, že někdy o půlnoci, když měsíc ubývá, chodí po chodbách s lodní lucernou, hledaje svou ženu a pak prochází těmi starými chodbami až do pokojíku v prvním poschodí ke skříni u okna a v té skříni zmizí. Dávno zastavěly tovární čtvrti pohled na Temži a komíny dnes je vidět tam, kde si vítr hrával s plachtami lodí. Dávno po[pageend18]stavili ulici před starým domem a připojili k němu sousední zahrady a obydlí. Dnes se od nich ani nijak neliší. Někdy počátkem tohoto století zdědil dům, bůhví jak, Roland Phillips, skaut a známý autor knihy „Listy rádci”, v níž vykládá smysl skautského zákona, vydané ještě před první světovou válkou, a tvůrce „družinové soustavy” o níž napsal jinou knihu za války, kterou již nedopsal. Plané máky kvetou na jeho hrobě někde ve Flandrech. V jeho testamentu našli, že odkazuje dům i se zahradou a s celým zařízením skautům, aby tam zřídili noclehárny pro skauty, kteří přijedou do Londýna a poskytli bydlení mladým studentům a učňům, kteří přijedou do Londýna a kteří se zaváží, že povedou oddíly skautů v londýnském předměstí. Mnoho z našich skautů spalo v Roland House, když přišli do Londýna a sám jsem tam několikráte byl ještě před druhou válkou. Bylo také přáním Rolando- vým, aby v jeho domě bydlili hoši, kteří jsou bez domova a skauting by jim nahradil domov. Již za svého života měl v domě několik takových chlapců, ale později jich ubývalo, protože londýnská obec i stát se staral o takové lidi. Dnes slouží Roland House pouze skautingu. Znám dobře ten dům od sklepa až po střechu a prošel jsem jím několikrát. V podkroví jsou pokojíky, v druhém poschodí je jídelna a knihovny. Dole kuchyně a potřebné koupelny a umývárny. Dům nezůstal sám. Za nějaký groš se přikoupily oba sousední domy a za války, když i další byl zničen bombou i ten se připojil a v něm jsou umístěny dnes klubovny a místnosti pro schůzky. Ten starý pokoj v prvním poschodí zůstal nezměněn mnoho let. Sám jsem tam byl několikrát a pročítal jsem staré knihy a časopisy v oné skříni u okna, ve které zmizel prý kapitán a kde ho starý domovník sám několikráte viděl, jak mi dopodrobna vyprávěl. Nikdo nevěděl proč zmizel ten kapitán právě v té knihovně. I já jsem pochyboval, že ta pověst je přesná. A přišla druhá válka, padla bomba do zahrady a otřásla celým starým domem, sesula se dřevěná stěna a provalila se zadní stěna knihovny i s knihami, které našli ráno po náletu na schodišti, které tam bylo zazděné a nikdo o něm nevěděl snad dvě stě let. Tak to bylo tajemství oné skříně, vedla tam chodba, či schodiště do přízemí a tudy ten kapitánův duch odcházel. Schodiště upravili, knihovnu přenesli jinam a dnes těmi schody chodí skauti a kdekdo, kdo přijde do domu. A tak ta bomba odkryla alespoň cíp toho tajemství, ale nikdo neví, kde zmizel starý kapitán. Dodnes se tu a tam ukáže ve starém pokojíku, který zůstal nezměněn a odchází nyní opět starými dveřmi a ne již knihovnou a po schodišti dolů. Nemusíte věřit. V Angliii každý dům, každý starý kámen, má nějakou tu legendu a ta přižije věky a nás všechny, ať věříme nebo ne. (Z připravované knihy br. Velena. Strašidelné historky”) S CHYBAMI LIDSKÝMI NUTNO VŽDY POČÍTAT - CHYBY JSOU RŮ ZNÉ, ALE NESKAUT— SKÉ CHOVÁNÍ A JEDNÁNÍ SE NEODPOUŠTÍ1 PROF. A.B. SVOJSÍK 57 [pageend19]16. Světové skautské Jamboree se koná v Cataract Scout Parku, 70 km jižně od Sydney ve státě New South Wales ve dnech 30.12.1987 až 7.1.1988. Toto Jamboree bude dějinnou událostí nejenom pro mezinárodní skautské hnutí, ale i pro Austrálii. Jamboree bude nejen prvně v Austrálii, ale i na jižní polokouli. Roku 1988 oslaví australský skauting 80. výroěí a australský národ 200. výroěí svého vzniku. Heslo Jamboree 1988 „Spolunažívání” dobře zapadá též do 200 leté oslavy Austrálie — lidské vztahy, prostředí a zodpovědnost za budoucnost lidstva. Poěítá se s úěastí asi 13.000 skautů. Cataract Scout Park je rozkošné místo asi 120 hektarů /3000 akrů/ veliké, leží v malebném údolí řeky Georges River. Místo je stálým tábořištěm a bude rozděleno na 9 podtáborů s dostateěným množstvím stromů pro stinná místa. Klima v ěase Jamboree bude teplé, s příležitostnými dešti, teploty mezi 18 až 35 stupňů C. Připuštěny budou oddíly s 32 úěastníky a 4 vůdci, skauti v ěase konání mohou mít 14 - 18 let. Podle předběžného odhadu bude poplatek asi mezi 3.500-4.000 DM. Již jsme se zúěastnili dvou posledních Jamboree — ted bude na vás, 11 až 15 letých, abyste se chovali tak, aby vám rodiěe umožnili tento ve vašem životě jedineěný zážitek. Času na přípravu je ještě dost na to, aby oddíly zjistily zájemce a pak se sestavila zase nějaká ta naše výprava. Data 16. Světového skautského Jamboree: Příchod: 30./31. prosince 1987 Slavnostní zahájení: l.ledna 1988 Trvání: 1.-9. ledna 1988 Slavnostní ukoněení: 9. ledna 1988 Odjezd: 10./1 l.ledna 1988 16. Světové Jamboree-Australia 1987/88 58 Znáš tři kouzelná slůvka? Žene? tak tedy pamatuj: jsou to DĚKUJI - PROSÍM - PROMIŇ Tato tři kouzelná slůvka a úsměv na tváři ti otevřou lidská srdce i u mnohých nepřátel. [pageend20]59 Skaut(ka) je veslé mysli! Asi už nebude mnoho pamětníků této málo známé příhody, jak mi ji vyprávěl přítel „Jezevec”-Ward. Stala se když měl zakladatel skautin- gu navštívit Whitley Bay, malou pobřežní obec v severovýchodní Anglii. Celá místní skautská obec, od nej- mladšího vlčete po nej staršího činovníka stála připravena na sportovním hřišti. Když se blížilo auto s návštěvou, zavelel nej starší činovník „Pozor!”. Auto zastavilo u vchodu. BíPí vystoupil a došel nastoupené skauty, kteří stáli napjati ve vzorném pozoru, znehybnělí navíc vědomím slavnostního okamžiku. BíPí se zastavil uprostřed. Jeho oči klouzaly po první řadě, jakoby hledaly známý obličej. Náhle kývl hlavou a přistoupil k družstvu vlčat a zeptal se jednoho z nich: „Umíš udělat kotrmelec? ? ” „Ano,” zněla odpověď. „Tak nám to předveď”, řekl BíPí a poodstoupil, aby udělal vlčeti mís- zo. Vlče vystoupilo z řady a udělalo kotrmelec. Dosavadní napětí zmizelo jako zázrakem. V příštím okamžiku byl BíPí obklopen houfem vlčat, z nichž každé chtělo ukázat, jak umí dělat kotrmelce. Tohle je, sestro, úlovek z naší botanické vycházky: kozí pysk, kozí noha, kozí brada, zkrátka celý kozlík lékařský! Koukněte děvčata, to je motýlokvětá rostlina! 8. MÁLO ZNÁMÁ PŘÍHODA [pageend21]KDYŽ JEŠTĚ NĚCO DLUŽÍTE ZA ŠÍP A NEZAPLATÍTE, ZŮSTANE TO NA VAŠEM SVĚDOMĚ! Časopis českých a slovenských skautů a skautek, vlčat a světlušek v exilu. Vychází čtvrtletně. Rediguje C i p a Toto číslo 3 /19 - Ročník 5 -1985 - vyšlo v říjnu 1985 Vydavatel, administrace a redakce: SKAUTED, Tolhuis 2022, NL-6537 LW Nijmegen, HOLLAND Předplatné na rok 1985 : Evropa 15,- f /holand.guldenů/ Ostatní kontinenty: lodní poštou nebo letecky + poštovné, nebo příslušný ekvivalent v jiné měně. Platby: SKAUTED, Nijmegen, Holland, číslo poštovního šekového konta- gira 3504194, šekový úřad: Girokantoor Arnhem. Z ciziny plaťte buď šekem nebo mezinárodní poštovní poukázkou přímo na uvedené šekové konto, bankovní převodní poplatky jsou příliš drahé. ROVNÝHŘBET CHYTROST NEJSOU ŽÁDNÉ ČÁRY ! 60 [pageend22]Odd. Sv. Jiří na kopci Milion J.O.T.A.—1984 Oddíl V. Fanderlíka Švýcarský tábor VÁLENDA 85 [pageend23]Pohled na holandský tábor a losí totem Účastníci vídeňského tábora DORNA [pageend24]