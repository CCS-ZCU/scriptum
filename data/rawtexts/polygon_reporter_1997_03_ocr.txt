český zahraniční časopis POLYGON 19. května 1997 K tisíciletému výročí smrti sv. Vojtěcha přijel do Prahy koncem dubna papež Jan Pavel II. komentáře • názory • informace 3 [pageend1]ČESKÝ ZAHRANIČNÍ ČASOPIS • ZEITSCHRIFT IN TSCHECHISCHER SPRACHE • MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýcarsko, roč.14.) a ZÁPAD (Kanada, roč.18.). Vychází 8krát ročně v časových úsecích 6 až 8 týdnů. VYDAVATEL: Polygon Verlag, Postfach 1737, CH-8048 Zürich-Altstetten ♦ Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Sekretariát vydavatelství a švýcarské redakce: Jaroslav LAMBERT, telefon *41-1-372 0930 Zastoupení pro Austrálii a Nový Zéland: Mrs. Marcela Cech, 65 Kiama Av., Yeppoon 4703 OLD, Australia, Tel. *61-79-397 624 - fax *61-79-397 552 VYDAVATELSTVÍ, administraci a inzerci řídí Ludvík FRIEDE. Telefon, fax a adresa pro listovní zásilky: viz Polygon Verlag. POLYGON JE VYDÁVÁN v těsné spolupráci s týmem českých renomovaných publicistů, žijících nejen v různých zemích všech světadílů, ale i v České republice. Vedle příspěvků stálých dopisovatelů v něm vycházejí též články dalších autorů. ♦ Své čtenáře má Polygon ve 47 státech všech kontinentů. ♦ Předsevzetím vydavatelství a jeho spolupracovníků je nestranné a nezávislé informováni čtenářů. Vydavatel, redaktoři a dopisovatelé si nečiní nárok na honorář. ♦ Objednávky odběru, změny adres, reklamace nebo odhlášení odběru adresujte pouze na adresu curyšskou (Postfach 1737, CH-8048 Zürich-Altstetten). OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,-, letecky CHF 55,- nebo ekvivalent jiné měny. Sponzované předplatné v ČR: CZK 120,- + poštovné. (Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte administraci na centrální adresu do Curychu. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENES Jan, USA/CZ ■ BOHANES Jaroslav, CZ - BRADA Zbyněk, USA - ČECHOVA Marcela, AUS - CÍCHA Vladimír, Kanada FRÝBORT Luděk, D - HULÍK Milan, CZ - JAKOUBEK Václav, USA - KOLAČEK Josef, Vatikán - KRISTOFORI Jan, N/CH KRYSTLÍK Tomáš, D - KUČERA Radek, NL - LAMBERG Robert F„ Argentina ■ LANDERGOTT Josef, CZ LEINER Zdeněk F„ F - LOEWY Jiři, D - MECÜ Jára, USA/CZ - NOVAK Dušan, CZ - RADKOVICKÝ Vlastimil, D STIKAROVSKÝ Jindřich, RSA/CZ - SWINKELS-NOVAk OVA Michaela, B - ŠTILLER Pavel, D - TEPLÝ Jaroslav, NL VALENTA Vladimir, Kanada - VERNER Pavel, CZ - ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI [pageend2]Život v našich republikách POLITICKÝ PŘEHLED (10.3.-23.4.1997) JAROSLAV BOHANES ČESKÁ REPUBLIKA Nový poměr sil v Poslanecké sněmovně V prvních měsících tohoto roku byly s konečnou platností potvrzeny změny příslušnosti v poslaneckých klubech dolní komory, které přinesly již koncem uplynulého roku změnu v poměru sil mezi koalicí a opozicí. Sněm ČSSD v polovině března znovu a definitivně vyloučil ze strany poslance J. Wagnera. Dne 25. března vstoupil další již dříve vyloučený Tomáš Teplík do poslaneckého klubu ODS. Třetí z vyloučených je známá „pseudodoktor- ka“ Marie Noveská. Nejsilnější opoziční klub tím ztrácí tři členy. Koalice má od toho dne v dolní komoře 100 hlasů, opozice 98 a 2 hlasy patří nezávislým, dnes se říká nezařazeným, poslancům. Protože J. Wagner prohlásil, že „bude podporovat stabilitu země“ a že prostě nemůže podporovat Zemana, lze oprávněně předpokládat, že nejméně při důležitých sporných bodech mezi opozicí a koalicí bude Wagner postupovat s koalicí. To znamená, že bře- zen přinesl konec menšinové vlády v České republice a že vládní koalice opět získává parlamentní většinu, i když velice těsnou (100 nebo 101 proti 98 nebo 99). Důsledky toho se začaly již projevovat, jak dosvědčí další informace. Méra BIS končí Česká vláda se na své schůzi 12. března konečně shodla na osobě ředitele BIS. Karel Vulterin je vědecký pracovník ve věku 50 let. Působil dosud na 1. lékařské fakultě Karlovy univerzity. Podle ministra Bratinky je to „člověk beze stopy jakékoli politické minulé či přítomné angažovanosti... čistý po všech stránkách“. Nemá žádnou zkušenost ani žádnou hlubší znalost problematiky tajných služeb. To hovoří u některých odborníků proti němu, ale většina činitelů politického a veřejného života právě tyto skutečnosti vítá. Od roku 1990 pracoval Karel Vulterin Jako vedoucí radioizotopového oddělení Ústavu pro toxikologii a soudní chemii lékařské fakulty, v roce 1993 byl zvolen předsedou Vysokoškolského odborového svazu a v roce 1996 převzal vedení centrální radioizotopové laboratoře lékařské fakulty Karlovy univerzity. Na všech těchto místech prokázal výborné organizační schopnosti. Sám řekl, že ví, „do čeho jde“. Bude prý potřebovat asi tři měsíce k seznámení se s prostředím a další tři měsíce ke zjištění hlavních úkolů, které stojí před řešením. Návrh na obsazení funkce ředitele BIS byl přijat všemi rozhodujícími činiteli velmi příznivě. Vulterin je přijatelný pro všechny politické strany koaliční i opoziční. O jmenování nového ředitele BIS proto rozhodla vláda definitivně již na schůzi 19. března. Zdá se tedy, že se jeden z horkých vnitropolitických sporných bodů, který delší dobu trápil českou politiku, přiblížil svému konci. Zbývá ještě tajnou službu BIS přidělit správnému řídícímu státnímu orgánu. Jde o to, zda bude podléhat jednomu z ministrů nebo přímo předsedovi vlády či kolektivní Radě pro zpravodajskou činnost. Věřme, že se podaří nalézt to optimální „začlenění“. Nový nejvyšší státní zástupce Nová ministryně spravedlnosti odvolala Bohumíru Kopečnou z funkce nejvyšší státní zástupkyně a navrhla na její místo Víta Veselého, dosavadního vrchního státního zástupce v Olomouci. Vláda návrh schválila. Mezi důvody této změny je uváděna nedostatečná koncepční POLYGON 3/1997 1 [pageend3]práce Kopečné a její nedostatečný tlak na státní zástupce, aby působili směrem k integraci a co největšímu sblížení jurisdikční praxe našich soudů. To podle názoru četných činitelů představuje jednu z příčin malé účinnosti našeho soudnictví se všemi nepříznivými důsledky. Nový předseda ODA Ve dnech 22. a 23. března zasedala celostátní konference ODA, která zvolila nové vedení strany. Předsedou se stal Michael Žantovský, místopředsedy byli zvoleni ministři Jiří Skalický a Vladimír Dlouhý. Další dva místopředsedové byli zvoleni v dubnu, a to současný předseda Fondu národního majetku Roman Češka a Michal Prokop. Od nového prvního muže nejmenšího partnera ve vládní koalici se očekává přeměna této politické síly v tradiční stranu s členskou základnou a energický postup v oblasti hospodářských přeměn. Pohyb na funkcionářských místech ve straně, řada výroků a reakcí různých vedoucích představitelů ve dnech po této konferenci svědčí o tom, že její výsledky znamenají veliké změny. Zatím není jisté, zda se novému vedení podaří zachovat jednotu, nebo zda dojde k odchodu některých z těch, kteří neuspěli či dokonce k rozdělení na dvě navzájem rozezlené části. Výroky některých dosavadních činitelů ukazují nebezpečné vnitrostranické napětí. Sociální demokracie 15. a 16. března proběhl v Bohumíně celostátní sjezd Sociální demokracie. Naše největší opoziční strana se na něm rozhodovala o své cestě z křižovatky, na které v těchto dnech stojí. Byly přijaty nové stanovy strany a zvoleno nové vedení. Nové stanovy výrazně posilují „jednotu strany“, protože podle nich může být vyloučen člen, který jedná proti volebnímu programu strany, kritika vedení bude připuštěna jen uvnitř strany za zavřenými dveřmi a vyloučeného člena může přijmout zpět jen orgán, který ho vyloučil. To všechno hovoří ve prospěch Zemanova křídla, které vyšlo ze sjezdu jako očekávaný vítěz. Zeman je staronovým předsedou, ale mezi místopředsedy jsou nová jména. Prvním z nich je V. Špidla, dále I. Svoboda, P. Buzková, Z. Skromach a V. Šorm. Až na Buzkovou jsou všichni noví a patří k předsedovu směru. Zemanovo vítězství je výrazné, ale není tak jednoznačné, jak se před sjezdem čekalo. Jednání na sjezdu charakterizovala ostrá kritika vládní politiky a přípravy na budoucí převzetí vládní moci. Podle pozorovatelů a zvláště některých představitelů jiných politických stran zcela „absentoval pozitivní program... její politika je konfrontační, založena na negaci a populistických nereálných slibech“, řekl k jednání sjezdu ČSSD premiér Klaus. Jiní však nevidí tak černě a ve sjezdových výsledcích vidí i nadějné prvky. Například zvolení P. Bůžkové proti Zemanově chráněnce Volfové svědčí, že Zeman nevyhrál tak, jak by si přál. Zeman získal při volbě předsedy 71 % hlasů, tj. o 15% méně než na minulém sjezdu. Prohrál i další Zemanův favorit I. Havlíček. Naopak Zemanův oponent K. Machovec sice nebyl zvolen, ale získal 25%, což je více, než on sám čekal. Závěrem je třeba říci, že Zeman posílil svoje postavení, ale racionální a nekonfrontační členové vedení strany v čele s Petrou Buzkovou a Stanislavem Grossem budou donuceni (třeba i bez vlastního přičinění) k faktické spolupráci. Budou se při ní opírat o relativně velikou menšinu 25 až 30% členů strany, kterým Zemanova konfrontační linie nevyhovuje. Jeho vedení nemá tedy po sjezdu ve straně tak silnou pozici, jakou chtěl mít. Česká sociální demokracie se v Bohumíně sice posunula znatelně doleva, ale nestala se stranou jednoho muže. Skupina vedoucích činitelů, kteří kritizují Zemanovo vedení, je však stále nepočetná a proto politicky slabá. V příštích měsících se jí buď podaří získat více otevřených příznivců, aby si dokázala vynutit určité korektury stranické politiky, nebo podlehne silnému Zemanovu tlaku a ČSSD přestane být spolehlivou demokratickou levicí. Zatím naděje, že nesklouzne na vysloveně destrukční protivládní linii, stále ještě žije. Zdravotnictví a sociální politika Koncem března zamítla Poslanecká sněmovna návrh sociálních demokratů na zpětné posunutí odchodu do důchodu na 60 roků u mužů a 53 až 57 roků u žen. Platí tedy, že se aktivní pracovní věk bude postupně prodlužovat na 62 roků, jak již bylo Poslaneckou sněmovnou odhlasováno. V první polovině dubna došlo ko2 POLYGON 3/1997 [pageend4]nečně také k viditelnému pokroku v boji o konsolidaci zdravotnictví. Ministr Stráský předložil vládě tzv. „Mackův plán“ nové koncepce a současně pokračoval v jednání s nemocenskými pojišťovnami a důležitými zdravotnickými zařízeními o nejpalčivějších a akutních problémech. Mnohé nasvědčuje tomu, že se postupně nalézá řešení zadluženosti největších nemocnic a s ním i otázky dodávek léků. V březnu a v dubnu ještě probíhaly bouřlivé diskuse a ostré spory o těchto věcech na mnoha úrovních. Z nich se však pozvolna rýsují hlavní formy a cesty, které povedou ven z tohoto zdánlivě nekonečného labyrintu. Vnitropolitická situace a Klausův „balíček" Březen přinesl řadu změn, nový poměr sil v Parlamentě, posílenou pozici vládní koalice, jejíž vláda přestala být vládou menšinovou. V březnu došlo k výměnám osob v některých špičkových funkcích a úspěšně byly překonány nebo začaly být řešeny některé kritické situace, např. ve zdravotnictví. Březen však přinesl také poměrně rychlé zhoršení hospodářského vývoje, který nakonec samozřejmě zasáhl i do politického života. Průzkumy veřejného mínění ukazovaly rostoucí nespokojenost občanů. Výrazný obrat k horšímu vykázal dubnový průzkum. Voliči se odvrátili od hlavní koaliční strany, přešli částečně k oběma menším vládním stranám, ale nejvíce se jich obrátilo k opoziční Sociální demokracii. Ještě v březnu měla ODS 27,1%. KDU-ČSL 11,0, ODA 8,6 a ČSSD 25,2%. Dubnový průzkum ukázal významnou změnu: ODS 22,1, KDU-ČSL 12,4, ODA 13,4 a ČSSD 23,7 procent. To znamená, že Zemanova strana se stala nej silnější politickou silou. Současné posílení obou malých koaličních partnerů sice dostatečně zajišťuje vládní posici, ale postavení největší, tj. Klausovy, strany je značně oslabeno. V takové vnitropolitické atmosféře se koaliční trojka pod tlakem hospodářských potíží odhodlala k zásadnímu kroku a po tvrdém jednání mezi sebou vypracovala a přijala soubor opatření, premiérem předem ohlášený jako tzv. „balíček“. Oficiálně je to „Korekce hospodářské politiky a další transformační opatření“. Obsah celkem 5 nedlouhých kapitol s řadou odstavců a bodů je věnován hospodářství. Politický charakter má pouze závěrečná část poslední kapitoly, která se zabývá bojem s hospodářskou a finanční kriminalitou a problémem, jak zlepšit účinnost právních norem a celkové právní povědomí ve státě. Rozbor všech kapitol „balíčku“ vyžaduje mnohem větší prostor, než máme k disposici v tomto článku a je to v prvé řadě záležitost pro ekonomy. „Balíček“ však sám o sobě, samotná skutečnost, že bylo nutno jej připravit a vyhlásit, vede k vážnému zamyšlení. Zhoršení hospodářského vývoje, zpomalení, resp. zastavení transformačních kroků a především zhoršující se kriminalita - hospodářská i obyčejná, to vše vyvolávalo již delší dobu nepříznivou atmosféru ve společnosti. Vývoj vyústil do stavu, který prezident Havel označil za dusnou atmosféru či „blbou náladu“ společnosti. Opozice a především Sociální demokracie z toho samozřejmě těží a získává podporu, její kritika koaliční politiky má však nepřehlédnutelný osobní podtón averze mezi předsedou vlády a předsedou ČSSD. To veřejnost velice citlivě vnímá a proto její sympatie nepřecházejí na Zemanovu stranu v takovém rozsahu, jaký by dosáhl, kdyby postup Sociální demokracie byl věcný a kdyby nabízel řešení, které by dávalo aspoň rozumnou naději na úspěch. Odpovědnost koalice a společenská krize Opozice má poměrně snadnou pozici, protože odpovědnost vládnoucích stran za vývoj je zřejmá a ony samotněji ani nepopírají. ODS na zasedání svého výkonného výboru v Karlových Varech 17. a 18. dubna uznala, že opatření „balíčku“ měla přijít dříve, a zvláště hovoří o podcenění právních pravidel a celého právního vědomí ve společnosti. Ekonomičtí odborníci nechť zhodnotí, zda je Česká republika v hospodářské krizi. Většina z nich to popírá a říká, že české hospodářství je v potížích, ale ty zatím nedosahují krizových rozměrů. Ani politologové nevidí situaci jako kritickou. Ze všech nepříjemných okolností získává sice přízeň opozice, ale jen její demokratická část. Sládkovci ani komunisté nezaznamenávají příliv příznivců. Sládkovci dokonce ztrácejí. To je velmi kladná okolnost, protože to je normální a v demokracii přirozený vývoj, není to krize. Jde tedy o něco jiného - a závažnějšího. Česká republika je v krizi společenské. V posledních dnech použil jeden z komentáPOLYGON 3/1997 3 [pageend5]torů výrazy „únava z demokracie“ a „vytunelovaná demokracie“. Myslil tím demokracii jen na povrchu, skořápku uvnitř prázdnou, která může snadno prasknout a zhroutit se. Nesouhlasím s názorem, že naše demokracie je jen prázdná skořápka, ale onen komentátor se přiblížil ke skutečnosti v tom směru, že nám stále ještě chybí demokratický životní způsob, ona sice známá, ale neuskutečňovaná Masarykova demokracie každodenního života, běžný demokratický vzájemný styk mezi občany. Demokracie v České republice stále ještě zůstává jen v politice, na úrovni státních institucí, politiků a funkcionářů. Nejde o únavu nebo zklamání z demokracie, ale naopak, je to dosud neuskutečněný životní demokratický styl, malá občanská účast na veřejných věcech, přílišná pozornost, věnovaná ekonomice a přílišná nepozornost demokratickým zásadám a způsobům. Jako by se zapomnělo, že demokracie znamená nejen svobodu a diskusi, ale také sebekázeň, odpovědnost, ctění pravidel soužití a tedy pořádek, slušnost a mravnost. Jako by se zapomnělo, že obsah demokracie je širší než jen opak diktatury a jako by se zapomnělo, že liberalismu bez celého obsahu demokracie je málo. Nikoli tedy únava z demokracie, ale málo demokracie, její neúplnost nebo zcela nesprávný její výklad. Nestačí demokracii vyhlásit a zavést hlavní instituce, je nezbytné stále znovu a znovu ji prosazovat a bránit. Snad současné události pomohou, aby všichni, politici i občané České republiky došli k tomuto poznání. SLOVENSKÁ REPUBLIKA Průběh boje o svobodu kultury ukazuje atmosféru slovenské společnosti Slovenští herci a část vysokoškolských studentů spolu s několika opozičními poslanci pokračovali v březnu v boji proti ministru kultury. 11. března se obrátili na premiéra se žádostí o přijetí. Chtěli mu předat petici, ve které žádali odvolání ministra kultury Ivana Hudce. Opoziční poslanci žádali o odvolání i ministra vnitra Gustáva Krajčiho za brutální policejní zákrok proti hercům a poslancům na ministerstvu kultury. Premiér i Parlament však všechny žádosti odmítli a premiér vůbec ani nepřijal jejich delegaci. Boj herců postupně vyšuměl do ztracena a studenti svůj odpor nedokázali ani účinně zorganizovat. Na jejich akcích bylo přítomno jen několik desítek protestujících. Současný odpor herců a studentů, byť podporovaný částí opozičních poslanců, nemá za současného vnitropolitického rozložení sil žádnou naději na úspěch. Odhaluje jen současný stav a atmosféru slovenské společnosti, a to nejen v oblasti kultury. Slovenské odbory sice prohlašují, že podporují herce, ale zůstávají jen u tohoto prohlášení. Skutečná podpora široké veřejnosti neexistuje, její většina opět „mlčí“. Příčiny tohoto stavu mohou mít tři podoby. Především je to nedostatečná, resp. špatná organizovanost a nejednota protestujících sil. Druhou příčinou může být nezájem nebo lhostejnost veřejnosti. Ta může pramenit z toho, že slovenští občané souhlasí s kroky své vlády a tedy nesouhlasí s protesty herců a studentů. A třetí příčinou může být strach. Někteří pozorovatelé z opozičních kruhů hovoří o „všudypřítomném“ strachu, který je vyvoláván nevírou v příští volební vítězství opozičních stran. Tito pozorovatelé počítají s dalším velikým Mečiarovým vítězstvím ve volbách přesto, že současné průzkumy ukazují preference Meči- arova HZDS jen ve výši kolem 30%. Celkové preference opozičních stran jsou podle těchto průzkumů dokonce vyšší. Opozice se neumí sjednotit a vládnoucí koalice z toho těží O současnou neutěšenou slovenskou realitu se značnou měrou zaslouží i celá opozice, která přes všechny špatné zkušenosti nedokáže najít společnou cestu. Dosud jediný pokus o jakési spojení v tzv. „modré koalici“ zůstává stále více jen přáním než skutečností. Jednotlivé její části nedovedou potlačit svoje individuální hlediska a nedovedou se přenést především přes nacionální přehrady. To dokazuje stále zcela nedostatečná součinnost mezi slovenskými a maďarskými politickými stranami. Ale ani mezi herci nedošlo k úplnému spojenectví. Ko- šičtí herci nepodpořili svoje západoslovenské kolegy, protože divadelní asociace před časem odmítla jejich žádost o pomoc proti vládnímu úmyslu spojit košickou operu s prešovskou činohrou. Za této neschopnosti opozice získávají premiér a jeho spojenci stále více půdy a zpev4 POLYGON 3/1997 [pageend6]ňují svoje pozice. Jsou vytvářeny nové okresy v oblastech s velkou podporou HZDS. Na veřejnost pronikají zprávy např. o přemístění hlavního města z Bratislavy do Banské Bystrice nebo do Košic. Premiér a jeho věrní nepřestávají pilně pracovat na budování vlastního obrazu v očích slovenských občanů. Zpracovávají myšlení budoucích voličů různými propagačními sliby, jejichž nesplnitelnostje sice zcela zřejmá, ale ve slovenském prostředí to nezmenšuje jejich působivost. Například premiér a jeho HZDS oznamuje, že se v roce 2006 bude olympiáda konat výlučně v Tatrách. Jiný slib prohlašuje, že Slovensko bude nejpozději do roku 2010 mezi deseti nejvyspělejšími zeměmi světa. V této souvislosti je třeba upozornit na skutečnost, že hlavní sdělovací prostředky - televize a rozhlas - jsou zcela v rukou vlády a že soukromé televize zasahují svou slyšitelností jen malé oblasti státu. Výsledkemje velmi silná izolace ve zpravodajství, kterou nestačí vyrovnat svoboda tisku, jež na Slovensku nesporně existuje. Neuvěřitelná je při tom všem občanská lhostejnost, hraničící až s apatií, která uveřejňování a přijímání podobných nesmyslných vizí umožňuje a přitom ponechává i ty nejtěžší prohřešky proti základním normám právním i mravním (únosy, atentáty a pod.) bez většího povšimnutí. Čím ji vysvětlit a pochopit? I zasvěcení pozorovatelé obtížně hledají příčiny. Nabízejí se opět ony již dříve uvedené tři: nedostatečná informovanost, souhlas s vládní politikou a strach. Politická atmosféra Každý kritik slovenské politiky se vystavuje nebezpečí, že bude slovenskými provládními kruhy označen za nepřítele. Slovensko už dnes představuje ve střední Evropě zvláštní politický útvar, který jakoby ztrácel krok s dobou. Kromě již popsaných událostí však nemohu neuvést ještě jeden zvlášť zřetelný a výstražný důkaz současného směru cesty, po které v této době jde slovenská vládnoucí reprezentace. V minulých dnech proběhlo výročí popravy slovenského válečného prezidenta J. Tisu. V roce 1945 byl na svém útěku v německém městě Altöttingu dopaden americkou armádou a předán jako válečný zločinec tehdejšímu Československu. K jubileu jeho popravy se v uplynulých dnech konala na Slovensku řada veřejných shromáždění, organizovaných nebo podporovaných vládní Slovenskou národnou stranou za poměrně velké účasti lidí. J. Tiso byl oslavován jako první slovenský prezident a velký Slovák. V uvedeném německém městě chtěli především zahraniční Slováci (hlavně z Kanady) konat vzpomínkovou demonstraci. Vedení Altöttingu to znemožnilo s odůvodněním, že nechce, aby se na jeho území konala jakákoli fašistická nebo nacionalistická událost. Podle mého názoru nepotřebuje celá záležitost vůbec komentář. Jen si plně uvědomme význam toho, že vedení německého města znemožňuje konat slovenskou demonstraci, protože odmítá připustit na svém území akci, podporující nebo související s fašismem a nacismem. Píše se rok 1997! Vnímá slovenská vláda vůbec, kam směřuje demokratická Evropa? Zahraniční postavení Slovenska V zahraniční politice se vládnoucí koalice až do března tr. stále usilovně snažila udržet dojem západní orientace svého státu. Obraz Slovenska je však dnes již v Evropě i mimo Evropu vykreslen a má zřetelné kontury. Západní Evropa i USA vícekráte vyjádřily svoje obavy ze slovenské politiky nejen uvnitř země, ale i z jejího mezinárodního zaměření. Zvláště USA v tomto směru nenechávají nikoho na pochybách. Za jeden z posledních zoufalých pokusů opravit poněkud západní pohled lze považovat březnovou Mečiarovu návštěvu Paříže. Slovenská vláda doufala ve francouzskou přímluvu, ale byla zklamána. Na konečné poznání, že blížící se rozhodnutí o rozšíření NATO bude pro Slovensko nepříznivé, reagovaly slovenské vládnoucí kruhy v březnu a zvláště v dubnu svým typickým způsobem - slovní agresí. Podle slovenského premiéra jde o jakési nové dělení světa mezi USA a Ruskem. Podle jiných slovenských koaličních představitelů je to důsledek soustavné protislovenské propagandy, v nižje Slovensko líčeno v západních zemích záměrně černými barvami. Nejvíce se o to prý přičiňují politikové a novináři z Budapešti a z Prahy. POLYGON 3/1997 5 [pageend7]ČESKO-SLOVENSKÉ VZTAHY Prudké zhoršení Svoje řádky v minulém čísle Polygonu jsem končil otázkou, zda očekávané oživení vzájemných vztahů povede k jejich zlepšení či zhoršení. Přišlo, bohužel, to druhé, a to velice razantní formou. Slovensko opakovalo v březnu svoji starou žádost, aby bylo dokončeno vyrovnání federálního majetku. Již formulace i způsob předložení tohoto požadavku vyvolaly určitou obavu o dobrý začátek nově oživených styků. Byla však naděje, že zjitřenou náladu uklidní očekávané setkání premiérů v Praze, které se zdálo zajištěno na březen nebo duben tr. V té době však poskytl prezident Havel interview pro francouzský list Le Figaro. Mimo jiné v něm vyslovil svůj osobní názor na slovenského premiéra, který podle něj trpí stihomamem. Ať pravdivý či nepravdivý, tento výrok byl politicky velice nevhodný. Jak bylo nutno očekávat, vyvolal okamžitě bouři na slovenské straně. Kategorická žádost slovenské vlády a Parlamentu, aby se Havel Mečiarovi omluvil, zrušení Mečiarovy návštěvy v Praze, oznámení, že Slovensko v souvislosti se vstupem České republiky do NATO upozorní Brusel na její neurovnané vztahy se Slovenskem, opakování naléhavé žádosti o majetkové vyrovnání a především o vrácení 4 tun slovenského zlata, krátce potom zvýšení tohoto požadavku ze 4 na 10 tun vzácného kovu a nakonec odvolání slovenského velvyslance z Prahy na konzultace do Bratislavy. To je stručný výčet prvních reakcí a obraz vzájemných česko-slovenských vztahů v těchto dnech. Ukazuje se bohužel znovu, že delší přestávka a nový vývoj nepřispěly k celkovému uklidnění. Staré napětí trvá a je kdykoli připraveno vybuchnout. Zahraniční dopisovatelé hovoří o zmrazení nebo o zamrzlých vztazích, které měly být, jak to obě strany mnohokrát prohlašovaly, vysoce nadstandardní. Havlův výrok poskytl slovenským vládním stranám nesporně velice vítanou a novou příležitost k boji za slovenské zájmy proti „nepřátelům“, k nimž patří i Praha. Současně tím značně ztížil podmínky všem Mečiarovým odpůrcům na obou stranách politického spektra. Stále jasněji se ukazuje, že překonání vzájemných averzí si vyžádá delší dobu a že s největší pravděpodobností zůstane úkolem, který budou nuceni řešit a vyřešit nástupci současných politických představitelů obou zemí. Mezinárodní ohlasy Vzájemné česko-slovenské vztahy dnes již nejsou jen vnitřní záležitostí těchto dvou středoevropských zemí. Potvrdilo se to při návštěvě delegace českého Senátu v Polsku, při které obě strany věnovaly značnou pozornost i současnému akutnímu zhoršení vztahů Praha-Bra- tislava. Obě delegace, polská i česká, jasně deklarovaly zájem o Slovensko a o jeho dobré vztahy se sousedy. Také mluvčí amerického ministerstva zahraničí Nicolas Bums projevil 14. dubna na tiskové konferenci zájem o dobré česko-slovenské vztahy. Vyslovil zklamání nad nedokončením ekonomických a politických reforem na Slovensku a naději, že se podaří vztahy se Slovenskem zlepšit. Vztahy s Českou republikou podle něj jsou v pořádku. Jednoznačně přitom prohlásil, že současné vzájemné česko-slovenské spory nijak neovlivní proces rozšiřování NATO o středoevropské země. Aktuálního zhoršení našich vztahů si všimly i v dalších zemích, npř. v Německu, ve Francii i v Rusku. Hodnocení se různí, ale pro nás je jedno poznání podstatné: česko-slovenské vztahy jsou a zůstanou předmětem mezinárodní pozornosti. Podle toho s nimi musíme zacházet na obou stranách řeky Moravy. i x * Právní pomoc čtenářům Polygonu poskytne JUDr. Milan HUÜK advokátní kancelář, 115 03 PRAHA 1, Bolzanova 1 Telefon / telefax: ++420-2-24 21 04 49 6 POLYGON 3/1997 ČESKO-SLOVENSKÉ VZTAHY Prudké zhoršení [pageend8]HOSPODÁŘSKÝ PŘEHLED DUŠAN NOVÁK ČESKÁ EKONOMIKA Ukazatelé vývoje V únoru vzrostl index spotřebitelských cen o 0,3% a v březnu jen o 0,1%, roční inflace činí pouhých 6,8%. Za letošní první tři měsíce se ceny zvýšily jen o 1,6%, ekonomové proto očekávají, že i přes červencovou deregulaci cen nájemného a energií letos skončí inflace asi na 8%. Cenu spotřebního koše stlačují především potraviny, které v březnu zlevnily o 0,1%. Podle komentářů je nízká inflace důsledkem restriktivní politiky České národní banky, která provedla určitá opatření již v polovině minulého roku. Někteří ekonomové, rovněž Klaus, však považují tyto zásahy za přílišné, neboť omezily v průmyslu peníze na investice i rozvoj a snížily příjmy státního rozpočtu. Koncem února hledalo práci 206 tisíc uchazečů a podíl nezaměstnaných dosáhl 4,1%. V březnu klesl počet uchazečů těsně pod 200 tisíc na 3,9%. Nejnižší nezaměstnanost je stále v Praze (0,5%), nejvyšší v severních Čechách (až 10%), na Moravě v pohraničních okresech Jeseník a Znojmo. Počet volných míst se proti konci ledna zvýšil o 2000 na 83 000. Sezónní práce ve stavebnictví a zemědělství by měly nezaměstnanost poněkud snížit. V tomto roce však očekávají úřady práce menší pokles, neboť některá odvětví s přezaměstnaností budou počty svých pracovníků snižovat, např. školství, zdravotnictví a České dráhy. V roce 1996 vzrostla průměrná mzda v podnikatelské sféře o 17% na 9764 Kč, tedy o 1425 Kč, v rozpočtové sféře o 20% na 9434 Kč, průměr celého hospodářství dosáhl 9676 Kč. Poněvadž spotřebitelské ceny vzrostly o 8,8%, pracovníkům se reálná mzda vylepšila zhruba o 8 resp. o 11%. Průměrný počet zaměstnanců v podnicích se nepatrně snížil na 3 miliony, v rozpočtové sféře přibylo 7000 osob. Nejvyšší platy poskytovalo peněžnictví (přes 16 tisíc Kč), nejméně rozpočtová sféra. Příjemné pro vládu bylo sdělení Českého statistického úřadu, že HDP vzrostl loni o 4,4% na 1186 mldKč, výsledek byl vyšší než dřívější odhady. Nepříjemné překvapení představuje letošní pokles výroby. Tržby z průmyslové produkce za leden a únor klesly ve srovnání se stejným obdobím minulého roku ve stálých cenách o 3,5%. ČSÚ používá od ledna novou metodu výpočtu podle mezinárodních standardů a očistil výdaje od vlivu počtu pracovních dnů. Podle rozborů je pokles důsledkem nižší těžby uhlí, ale snížila se i výroba oděvů a obuvi, kancelářských strojů i osobních automobilů. Potravinářský a chemický průmysl vykázal určitý růst. Oproti očekávaným 16 procentům se nominální mzdy v únoru zvýšily v průměru pouze o 11%. Za první dva měsíce 1997 dosáhl schodek obchodní bilance 27 mldKč, tj. o 10 mldKč více než ve stejném období 1996 a celková hodnota dovozu dosáhla 123 mldKč a vývozu 96 mldKč. Dovoz se v běžných cenách zvýšil téměř o 10%, výrazně se projevil růst podílu zemědělského a potravinářského zboží i spotřebního průmyslového. Vývoz zůstal přibližně na stejné úrovni, vzrostl export strojů a dopravních prostředků. Růst dovozu vysvětlují odborníci vysokým kurzem koruny vůči ostatním měnám a obavami z devalvace. Obchodní bilance se Slovenskem zůstává aktivní 3,7 mldKč, neboť dovoz ze Slovenska se snižuje. Pro celý rok předpovídají poradenské firmy schodek obchodní bilance kolem 200 mldKč. Železničáři Mimořádná kontrolní komise pro šetření nehospodárností u Českých drah oznámila, že všech devět podnětů bylo oprávněných. Správní rada ČD však odmítla za zjištěné nedostatky vinit generálního ředitele Mládka většinou hlasů 8:2. V podrobnostech několik členů kritizovalo nepřesnou evidenci kolejových vozidel a kupní smlouvu s firmou Xena o dodávce uniforem, která neprošla řádnou obchodní soutěží. Odborové sdružení železničářů však trvalo na Mládkově odvolání a místopředseda vlády Lux, který dělal prostředníka, jejich požadavek podpořil. Mládek se však vzdal funkce a správní rada jeho demisi přijala. POLYGON 3/1997 7 [pageend9]Učitelé Sněm Českomoravského svazu pracovníků školství rozhodl na svém zasedání koncem února, že stávka zatím končí. Původní požadavky na zvýšení mezd o 19% trvají. Jestliže vláda zvýší míru vyučovacích povinností, odboráři si budou stěžovat u mezinárodních organizací, poněvadž týdenní pracovní doba by se údajně zvýšila nad zákonem stanovenou. V záloze mají připraveny také další akce jako je celoplošná stávka, blokace maturit anebo nezahájení nového školního roku. Podle návrhu ministra Pilipa rozhodla vláda, že se vyučovací povinnost učitelů na prvním stupni základních škol zvýší o jednu hodinu týdně, na druhém stupni a školách středních o dvě hodiny. Učitelé během týdne odučí 23 až 24 hodiny. Tím se podle ministra úvazky dostanou na úroveň ostatních zemí OECD. Zaměstnanost ve školství se sníží o 7800 až 9300 pracovníků a tím se uvolní finanční prostředky mezi 1,6 až 1,9 mldKč. Následně se pak zvýší platy učitelů o 500 až 1000 korun. Ministerstvo školství zveřejnilo koncem března plán optimalizace sítě středních a vyšších odborných škol, jejichž kapacity se přizpůsobí klesajícímu počtu možných žáků. Školy se shodným programem, které leží blízko sebe, se budou slučovat, aby využívaly finance co nejlépe. Ministr Pilip: „Vzdělávací systém by měl fungovat s menším počtem lépe placených učitelů na menším počtu lépe vybavených škol.“ Program, který bude dokončen asi začátkem školního roku 1998/99, předpokládá, že kapacita středních škol bude představovat přibližně čtyřapůlnásobek ročníku, který vychází ze základních škol. V současné době nabídka studijních míst v některých oblastech vysoce převyšuje poptávku, oba faktory by se měly vyrovnat. V sobotu 12. dubna se na Staroměstském náměstí zúčastnilo manifestace učitelů podle policie 7-8 tisíc lidí, podle odborářů 13 tisíc. Shromáždění pozdravil i předseda odborů Falbr. Předseda ČMKOS Rössler kritizoval zvýšení vyučovací povinnosti učitelů, které znamená snížení platů o 10%. Podle komentáře ministra Pilipa v Lidových novinách vykáže školství vyšší růst mezd než jiné resorty. Po nárůstu povinného úvazku ředitelé škol některé učitele uvolní a ostatním přidají. Poldi Kladno v konkurzu Marko Stehlíka propustil soud z vazby 11. února na kauci, jeho otec však zůstal ve vězení až do 7. března. Marko prodal neočekávaně celou svoji společnost Bohemia Art včetně obchodního podílu v Poldi Ocel pražské akciové společnosti ProWin i se všemi závazky za 15 milKč. Zástupce představenstva ProWin prohlásil, že jeho společnost Poldi oddluží, konsoliduje a prodá některému zájemci. Tím její působení v ocelárně skončí. ProWin zahájila vyjednávání s věřiteli, ale zatím není jasné, jak chce vyplatit mzdy čtyřem tisícům poldováků, kteří již několik měsíců nedostali ani korunu. Krajský obchodní soud v Praze překvapivě vyhlásil na Poldovku konkurs, s jejím majetkem může disponovat pouze správce konkurzní podstaty. Návrh podalajiž dříve Komerční banka a považuje vyhlášení konkurzu za pozitivní krok. ProWin jednání přerušila až do vyjasnění situace, neboť očekává, že konkurzem budou postiženy také dceřiné společnosti. Burza Policejní vyšetřovatelé v Hradci Králové obvinili a vzali do vazby čtyři muže v souvislosti se stamilionovou škodou, způsobenou fondům VIF Trend a IF Mercia. Předseda představenstva fondu Trend Hálek byl rovněž vzat do vazby a obviněn, že v letech 1995 a 1996 způsobil machinacemi s akciemi fondů škodu ve výši 908 milKč. Jeho jméno se objevuje na vedoucích pozicích firem, které ze ztráty získaly prospěch. Obvinění zní na organizátorství, podvod a porušování povinnosti při správě cizího majetku. Pokud vyšetřování prokáže škodu velkého rozsahu, hrozí zadrženým trest odnětí svobody na 5 až 12 let. Dne 20. března vedení burzy vyřadilo z obchodování první stovku emisí. Týká se akcií společností, jejichž obrat na burze za posledních 12 měsíců nedosáhl 200 tisíc korun a tržní kapitalizace (kurs násobený počtem akcií) klesla pod pět milionů korun. Mezi tyto firmy patří např. několik podniků ČSAD, dva hotely, Silnice Cheb, několik stavebních a zemědělských podniků. K 1. dubnu vypadlo z burzy dalších 400 akciových společností a v květnu to bude ještě jednou přibližně stejný počet. 8 POLYGON 3/1997 [pageend10]Nemocnice Ministerstvo zdravotnictví hodlá uzavřít 50 nemocnic (z 206) popř. je přeměnit na léčebny dlouhodobě nemocných. Zatím je v republice 70 tisíc akutních lůžek, ale cílem je, aby jich bylo na každý tisíc obyvatel pět, celkem asi 50 tisíc. Zrušení nadbytečných kapacit přinese úspory. Občané sice budou v některých případech dojíždět dál, ale získají služby na podstatně vyšší úrovni. Je také zbytečné, aby každá nemocnice nabízela mnoho služeb, blízká zdravotní zařízení by měla spolupracovat. Dodavatelé léků podali návrhy konkurzu na deset nemocnic, které však tvrdí, že za situaci odpovídá zvláště Všeobecná zdravotní pojišťovna (VZP), která platí se stále větším zpožděním. V současnosti dluží pojišťovny 24 velkým nemocnicím sdruženým v asociaci kolem čtyř miliard korun a nemocnice dodavatelům 5,2 miliardy. Podle návrhu asociace by pojišťovny měly dostat půjčku od Konsolidační banky a nemocnicím zaplatit. Deregulace Vláda rozhodla, že nájemné se zvýší od 1. července podle velikosti města průměrně o 50%. V Praze dosáhne vzestup asi 100% (primátor Koukal chce nárůst snížit na 90%), v 8 největších městech 62% a v ostatních od 27 do 32%. Vláda rovněž schválila návrh zákona o sociálních kompenzacích, které zahrnují příspěvek na teplo, nájemné a bydlení. Výpomoc při nájemném se týká „holého“ nájemného, u bydlení celé platby vč. doprovodných služeb. O příspěvky bude občan žádat v případě, že jeho příjem nepřevyšuje 1,4 až l,6násobek životního minima. Podrobnosti ještě upřesní poslanci při projednávání v parlamentě. Vláda rovněž rozhodla, že návrh ministerstva financí na přeřazení energie a pevných paliv z nynější pětiprocentní sazby daně z přidané hodnoty na 22%, uskuteční až k 1. ledna 1998. V červenci se ceny elektřiny a plynu pro domácnosti zvýší jako v předešlých letech v průměru jen o 15%. Místo současných 0,97 Kč/kWh domácnost zaplatí zhruba 1,11 Kč. Cena kubíku plynu dosud činí v průměru 3,07Kč, po zdražení se zvýší na 3,53Kč. Deficit státního rozpočtu V lednu vykázal státní rozpočet přebytek ve výši necelých 4 mldKč, neboť z vysokých tržeb maloobchodu za prosinec odváděli podnikatelé daň z přidané hodnoty. Ministerstvo financí však očekávalo přebytek vyšší, kolem 7 mldKč. Zástupci finančních úřadů tvrdí, že naše legislativa je příliš volná a umožňuje, aby podniky alespoň částečně daním unikaly. Kritici však namítají, že snižovat daňové břemeno mohou podniky pouze u daní přímých, u nepřímých, které poskytují největší výnos, je kontrola jednodušší a povinnost určena jednoznačně. Po dvou měsících převýšily výdaje státu jeho příjmy o 6,7 mldKč. Druhý měsíc bývá pro rozpočet vždy slabý, ale letošní propad je největší za posledních pět let. Třetí měsíc potvrdil předchozí vývoj, neboť daňové příjmy byly v závěru čtvrtletí o pětinu nižší než předpoklad. Poněvadž průmyslová výroba vykazuje pokles, očekávají pesimisté, že v roce 1997 vzroste HDP pouze o 3,6 až 4%, proto i daňové výnosy nebudou odpovídat předpokladům. Rovněž důchodový účet vykázal nedostatek příjmů. Vyplácené penze bude stát nejméně jednou valorizovat a tím opět rozpočet zatíží. Nedostatky podniků Nepříznivé hospodářské výsledky od začátku roku, zvláště vysoký schodek zahraničního obchodu, vyvolaly řadu kritických poznámek. Někteří ekonomové upozorňují, že ČR zůstává v určitých ukazatelích za Polskem, Slovenskem a Maďarskem, např. u růstu HDP, zvyšování produktivity práce i zahraničních investic a zájmu o burzovní obchody. Údajně hlavním důvodem hospodářských problémů je nedostatečná úroveň vedení podniků. Majiteli jsou často banky, které nedovolí svým podnikům, aby si na burze navýšily svůj akciový kapitál, neboť by mohly ztratit majoritu. Nutí je však, aby přijímaly od mateřské banky předražené úvěry. Někteří velcí akcionáři stahují zisky společností do svých firem, kde vlastní 100% základního kapitálu a tím připravují drobné akcionáře o dividendy a stát o daně. Důsledkem nepříznivého vedení podniků je nízká kapitálová návratnost, která dosahuje pouze 3,5%, tj. 5% pod inflací. Dividendy nevyplatilo více než 90% firem. Jejich dluhy do- POLYGON 3/1997 9 [pageend11]sáhují 40 až 60% vlastního kapitálu. Z úvěrů platí firmy značné úroky a nemohou získat další půjčky pro investice a rozšíření výroby. Počet ztrátových podniků roste, ale obchodní soudy nařizují konkurzy a bankroty příliš pomalu, proto firmy neschopné vývoje dlouho zadržují zbytečné pracovní síly i zůstatek materiálních hodnot. Diskuse o nápravě Od začátku roku politické instituce a odborníci předkládali či odmítali opatření, která by mohla napravit nepříznivou ekonomickou situaci. Ministerstvo financí uvažuje o vydání dvouletých státních dluhopisů v objemu 50 mldKč, určených pro domácnosti. Podle Českého úřadu statistického (ČÚS) se sice vklady zvyšují, ale spotřeba roste ještě rychleji. Ekonomové jsou však k plánům MF zdrženliví. Údajně bude mnoho záležet na úroku a na technickém provedení prodeje. Pravděpodobně by většinu emise koupily investiční fondy, neboť na prodej veřejnosti chybí peněžním ústavům kvalifikované síly. Občané mohou kupovat hypoteční zástavní listy s úroky 11%, ze kterých se neplatí daň, ale příliš tuto nabídku nevyužívají. Dovozní přirážka je předmětem sporu, Lidová strana je pro, ostatní část koalice proti. Podle ministerstva průmyslu a obchodu by vývoz měly podporovat levné vládní úvěry a bezcelní dovoz technologií. Premiér upozorňuje, že pro zavedení přirážky je nutný zákon, jehož přijetí by určitou dobu trvalo. Podle Světové obchodní organizace (WTO) členské vlády mají možnost zavést obecně platná opatření pro ochranu platební bilance na omezenou dobu. Diskuse o devalvaci trvá již od léta minulého roku. Příznivci tvrdí, že by určité znehodnocení umožnilo vývozcům, aby přežili. Cenou je samozřejmě vzestup inflace, který je nežádoucí, ale snížil by reálné mzdy a tak vytvořil určitý prostor při dalším zvyšování nominálních mezd, které nebude možné potlačit. Většina ekonomů devalvaci odmítá a znehodnocení měny považuje za potupu hospodářství. Snížení hodnoty koruny sice zvýhodní vývoz a utlumí dovoz, ale efekt bude pouze krátkodobý, neboť dražší dovezené suroviny se promítnou do vstupů českých výrobců. Kromě toho domácí průmysl pod ochranou nízkého kurzu koruny bude spokojeně vyrábět dosavadní zboží, málo schopné konkurence. Balíček opatření První opatření pro posílení výkonnosti ekonomiky provedla ČNB. S platností od 8. května snížila výši povinných minimálních rezerv komerčních bank z dosavadních 11,5% na 9,5% vkladů. Tím snížila bezúročné úložky o 20 mldKč. Banky by toho měly obchodně využít a následně zvýšit úrokové sazby u vkladů. Nedostatečná míra úspor je jednou z příčin schodku obchodní bilance. Dne 16. dubna zveřejnila vláda svůj tzv. balíček opatření. Devalvaci a dovozní přirážku sloučila do neobvyklého omezení dovozu, pravděpodobně s nevelkým účinkem. Importéři budou ukládat u jedné z pěti určených bank na 180 dní bezúročná tzv. dovozní depozita. Částka bude představovat 20% hodnoty dovezených potravin a spotřebního zboží, které tvoří 30% dovozu. Opatření snad zdraží dovážené zboží o 1 % a postihne zvláště menší dovozce bez kapitálového zázemí. Následné snížení dovozu do konce roku odhadují odborníci na 30 až 40 mldKč. Významnájsou úsporná opatření v rozpočtu: ministerstva musí ušetřit 25 mldKč. Mzdový nárůst u státních zaměstnanců se sníží z původních 12% na7% (úspora4,2 mid.), různé platby obyvatelstvu klesnou o 3,3 mid., investiční výdaje o 7,7 mid. a ještě další opatření poskytnou zbytek požadovaných úspor. V podnicích zcela anebo částečně vlastněných státem musí zajistit přibrzdění mezd ten subjekt, který vykonává vlastnická práva, tj. ministerstva anebo Fond národního majetku. V páté části „balíčku“ předpokládá vláda tzv. systémově-institucionální opatření, jejich přehled podávají nadpisy jednotlivých kapitol: Urychlené dokončení privatizace. Zprůhlednění a standardizace kapitálového a finančního trhu, Zlepšení podmínek pro podnikání a vývoz, odůvodněná ochrana domácího trhu, Opatření v oblasti veřejných financí, Postihování hospodářské a finanční kriminality. 10 POLYGON 3/1997 [pageend12]SLOVENSKÁ EKONOMIKA Hlavní ukazatelé Hrubý domácí produkt SR se v porovnatelných cenách v roce 1996 zvýšil o 6,9%, podobnou hodnotu vykázal také za rok 1995 6,8%. (HDP ČR 1996: 4,8%) V letošním roce očekává SR růst HDP o 5,7% (ČR 5,1%). Průměrná míra inflace v SR za uplynulý rok dosahovala 5,8% (ČR 8,8%) a míra nezaměstnanosti 12,63% (ČR 4%). V letošním únoru v meziročním srovnání vzrostly ceny v SR o 6% (ČR 7,3%), v březnu v SR o 6,3% (ČR 6,8%). Průměrná měsíční nominální mzda dosáhla v minulém roce 8154 Sk (v ČR 9676 Kč) a v porovnání s rokem 1996 vzrostla o 13,3% (CR 18%). Některá čísla jsou příznivější než v ČR, ale občany nejvíce tíží klesající životní úroveň provázená pesimismem. Vyšší vzestup HDP je určen větším snížením ihned po listopadu 1989 a nižší inflace obtížnějším postavením výrobců i obchodu. Podniky SR rychleji skoncovaly s nadměrnou zaměstnaností, ale tím vytvořily skupinu trvale nezaměstnaných, každý druhý je dlouhodobě bez práce, každý čtvrtý již více než dva roky. Kupní síla obyvatelstva není na takové výši jako v ČR, kde proto ceny rostou rychleji. Zahraniční obchod Deficit slovenské obchodní bilance klesl za leden a únor na 10 mldSk ve srovnání se 13 mid. ve stejném období loňského roku. Nejdůležitějšími položkami vývozu SR bylo železo a válcová ocel, nejrychleji rostoucí položkou dovozu automobily. Nej význačnějším obchodním partnerem zůstává ČR, která se na vývozu SR podílí 27 procenty a dovozu 23%, podíl Německa na vývozu dosáhl 26%. Slovenský tisk stále poukazuje na vysoký dovoz některého českého zboží do SR, který tísní slovenské výrobce. Společnost Palma Tumys Bratislava vyrábí jedlé rostlinné tuky, stolní oleje a mýdla. Poloviční roční spotřebu tuků však dodávají na Slovensko čeští výrobci, loni 18 tisíc tun rámy, perly a flory. Slovenská firma nemůže využívat plně svoji kapacitu, neboť výrobci z ČR na Slovensku prodávají levněji než doma. Slovenské výrobky se na českém trhu neprosadily, neboť Češi údajně dávají přednost domácím výrobkům. V SR výrazně vzrostla produkce olejnatých semen a jejich značná část se nezpracovává doma. Proto pracovníci agrokomplexu prosazují názor, že velká otevřenost trhu ohrožuje také slovenské zemědělství. SR uplatňovala od března 1994 až do konce minulého roku dovozní přirážku na všechno spotřební zboží. Do poloviny minulého roku činila její sazba 10%, v druhém pololetí 1996 již jen 7,5%, její výnos do státního rozpočtu dosáhl 8 mldSk. Podle ministerstva hospodářství její vliv v minulém roce již nebyl podstatný a proto po dohodě s WTO SR 1.1.97 od výběru ustoupilo. Návrhy některých ekonomů na opětné zavedení MH odmítá. Státní správa Sdružení daňových poplatníků Slovenska (ZDPS) tvrdí, že daňové zatížení na Slovensku patří k nejvyšším v oblasti. ČR snížila horní sazbu daně z příjmu u fyzických i právnických osob o jedno procento a zvýšila hranice jednotlivých pásem o 24 tisíc korun, v SR se sazby nezměnily. Rovněž se v ČR snížila daň z přidané hodnoty a odvody do pojistných fondů. V SR se od roku 1992 celkové daňové a odvodové zatížení vyjádřené podílem z HDP zvýšilo z původních asi 34% na téměř 45% v roce 1995. >Hospodárské noviny< kritizují stálý růst schodku a zadluženosti SR. Tyto položky se zvyšují rychleji než HDP a tvorba domácího kapitálu zaostává. Během let 1993 až 1996 vzrostla celková zadluženost SR téměř o 50% a schodek státního rozpočtu při srovnání 1995 a 1996 o 200%. Mzdy v rozpočtových organizacích se během roku 1996 zvýšily o 18%, neboťpočet zaměstnanců státní správy neustále stoupá, ale jejich výkony nejsou dostatečné. Slovenský rozpočet vykázal za první tři měsíce letošního roku deficit 3,4 mldSk. Rozpočtové příjmy činily 40 mldSk a výdaje 43,4 mldSk, schodek je stejný jako v témže období minulého roku. Za celý rok 1996 dosáhl deficit 25 mldSk, v letošním roce ministerstvo financí očekává, že bude chybět 37 mldSk při výdajích 208 mldSk. POLYGON 3/1997 11 SLOVENSKÁ EKONOMIKA [pageend13]Podniky Nejsilnější slovenskou kapitálovou skupinou jsou Východoslovenské železárny (VSŽ), které vykázaly po zdanění zisk ve výši 1,5 mldSk. Základem VSŽ je hutnictví, ale společnost vstupuje rovněž do společností oboru energetiky, služeb, bankovnictví, agrárního sektoru a telekomunikací. Podle investiční filozofie VSŽ by se veškeré investice měly vrátit do tří až čtyř let. Vedení připomíná nákup fotbalového klubu Sparta, po kterém jen prodej hráče Nedvěda přinesl 150 milKč. Podle záměrů mají VSŽ vyhlídky, že se stanou nejsilnější skupinou ve střední a východní Evropě, usilují také o získání jedné zahraniční banky. V roce 1985 se ve SR vyrobilo 44 mil. párů obuvi, v loňském roce již jen kolem 13 milionů. Výroba přešla po roce 1989 ze šesti velkých závodů do 70 menších. Obuvnickým podnikům chybí investiční prostředky na modernizaci výroby. Proto na jednoho pracovníka připadá necelý tisíc párů ročně, ve Francii však 4,5krát více a ve Španělsku ókrát. V 80. letech činila průměrná spotřeba obuvi na jednoho obyvatele SR 5 párů, letos bude obnášet jen polovinu. V roce 1993 dovážela SR z ČR 3,3 mil. párů a jeden milion z Číny. Nyní je situace opačná, český dovoz převzali vývozci z Číny a své dodávky stále zvyšují. Účastníci sněmu Unie živnostníků, podnikatelů a rolníků (UŽPR) vyzvali své členy, aby pozastavili v květnu placení odvodů do státních fondů. Protest má upozornit vládu, že situace malých a středních podnikatelů v SR je velice nepříznivá. Při předpokládaném minimálním odvodu 1400 Sk za výdělečnou osobu při počtu 270 tisíc živnostníků by akce znamenala ztrátu pro stát 378 milSk. Zákony, které parlament přijímá, působí na drobné podnikatele likvidačně, pokud nedojde k nápravě, hrozí jim bankrot. UŽPR připravila návrhy zákonů na podporu podnikání a žádá vládu, aby s jejími představiteli zahájila jednání. 20. dubna 1997 ■ Sborník Exilového PEN-Clubu ke 40. výročí „Exilový PEN-Club byl po celé období nesvobody ve východní části rozděleného světa kulturní a intelektuální platformou také pro více slovenských spisovatelů a publicistů“, píše slovenský prezident Michal Kováč. Prezident České republiky Václav Havel ve svém dopise zase uvádí, že „v letech, kdy v naší zemi vládl totalitní režim, celá velká skupina významných českých literátů pobývala v emigraci, podílela se na práci Exilového PEN-Clubu a různými způsoby pomáhala těm, kteří žili doma a pokoušeli se svobodně tvořit.“ A konečně do třetice - spolkový kancléř Helmut Kohl: „Ve čtyřicetiletých dějinách Vašeho PEN-Clubu se zrcadlí nedávný boj proti útlaku svobodného slova komunistickými diktátory ve střední a východní Evropě.“ Pozdravy těchto politiků uveřejňuje právě vydaný sborník ke 40. výročí založení Exilového PEN-Clubu německé jazykové oblasti „Exil v literatuře - literatura v exilu“. Samozřejmě, že jeho těžištěm jsou pak příspěvky některých jeho členů, v prvé řadě nositelů cen Exilového PEN-Clubu, které byly u příležitosti jeho výročí uděleny poprvé. První cenu získal český, v Mnichově žijící literární historik Antonín Kratochvil, z jehož knihy o českém baroku je zveřejněna ve sborníku ukázka. Mezi nositeli ceny je také z Hlučínska pocházející Karel von Wetzky. Oceněn byl jeho pozoruhodný román Gojele. Z českých autorů jmenujme ještě Antonína Měšťana, satirika Gabriela Lauba, historika Ivana Pfaffa, spisovatele Jaroslava Marka-Vejvodu a básníka Libora Kovala. Pozoruhodný je rovněž příspěvek v Hamburku žijícího předního slovenského muzikologa Kurta Neumanna, v němž líčí své vzpomínky na Bratislavu a setkání se slovenskou metropolí po mnoha letech exilového odloučení. Sborník „Exil v literatuře - literatura v exilu“ je zajímavým dokladem tvůrčí činnosti českých, slovenských, maďarských i ruských autorů, žijících v exilu ve Spolkové republice Německo, v Rakousku a ve Švýcarsku. Samozřejmě jsou v něm uveřejněny práce jen části členů Exilového PEN-Clubu, ale i tak dává možnost nahlédnout do tvůrčí dílny těch, kteří museli opustit v době komunistické diktatury svou vlast. Sborník redakčně uspořádala Věra Strobingerová. -RS- 12 POLYGON 3/1997 Sborník Exilového PEN-Clubu ke 40. výročí [pageend14]KOMENTÁŘE VLADIMÍRA VALENTY „ŘEKNU TO NA ROVINU“ České dráhy se až do konce minulého roku pyšnily anomálií, kterou dnes v Evropě praktikují už jen ruské železnice: vnitropodnikovou hygienickou službou. Přinesla ji sem v 50. létech vlna organizovaného následování sovětských vzorů a v praxi vypadá tak, že čistotu ve vlacích a na peronech hlídají hygienici placení dráhou. Využívají přitom všech výhod modré armády včetně režijních jízdenek a uniforem (v Rusku má mimochodem hlavní železniční hygienik ještě navíc hodnost generálmajora, což se u nás přece jen prosadit nepodařilo). Výsledky sovětské inspirace jsou ale dodnes očividné. Členka Ústředního výboru OSŽ (železniční odbory) Jitka Holerová, která sedí na pražském hygienickém ústředí, je jedním z šedesáti hygieniků, kteří odmítli nabídku Medi- stylu k další spolupráci. Proměna státního molocha v soukromou firmu nebyla pro ni a pro její kolegy nijak lákavá. „Řeknu to na rovinu. K soukromníkovi bych nikdy nešla, “ říká odbo- rářka Holerová. „ U něj se může totiž lehce stát, že vám jednoho dne řekne, že už vás nepotřebuje. “ Hygienici navíc nezakrývají, že u Medisty- lu by šli s platem dolů. Z vypláceného odstupného vyplývá průměrný plat okolo 14 tisíc měsíčně, podle neoficiálních informací ovšem platy některých hygieniků u státních drah šplhaly díky odměnám až k hranici 40 tisíc. ŘESPEKTč. 12, 23.3.1997 Kdy budou podle mého názoru podmínky pro přiblížení k Západu splněny? - Až budu moci svého přítele ze Západu s klidem poslat na záchod na venkovském nádraží. Od toho jsme nyní dále, než v dobách mého dětství. -Až budou lidé brát vážně domluvený čas, až nebude pro všechny typické zpoždění. -Až pohostinství nebude přesahovat materiální situaci hostitele, až nebude násilím nucen hodně jíst a pít. - Až lidé nebudou považovat zlepšení situace své země za věc vlády, ale především své vlastní. Sándor Kopátsy, Magyár Hirlap (Středoevropské noviny, 28.3.97) Nezdá se, že by se někdo z toho obzvláště radoval, že zase máme v Praze většinovou vládu. Až na to, že nikdo za to žádné peníze nedostal, ODS „koupila“ jako v hokeji nebo v kopané posilu od ČSSD čili Miloše Zemana. Jejím třiadvacetiletý student práv Tomáš Tep- lík, až dosud poslanec za sociální demokraty, který za to, že hlasoval spolu s poslancem Wág- nerem pro vládní rozpočet a tak zachránil Klausovu vládu, byl vyloučen ze strany a pochopitelně příslušně proklet. Na svou obhajobu, proč se spojil s ODS, říká, že byl vždy názorově ve středu a že sociální demokracie šla doleva - on se nezměnil. Zkrátka hlasování v parlamentě nyní vypadá 100 ku 98 ve prospěch vládní koalice. Poslanec Wágner také hlasuje s vládní většinou a komunistický poslanec gen. Vacek, bývalý ministr obrany, leží v nemocnici s proraženou lebkou, což je důsledkem příliš podařeného večírku českých absolventů moskevské vojenské akademie důstojníků generálního štábu - spolužáků generála Vacka. Mně to není líto, že nyní tajemník sněmovny Šlouf i jeho šéf Miloš Zeman se mohou obávat o svá teplá křesílka, která jim ODS zatím velkoryse ponechává. Nebo natrvalo, kdo ví? Ale přesto celý ten obrat svědčí o politické neschopnosti soudruha Zemana, kterému to celé výhružné drnčení zbraněmi vydrželo jen asi půl roku namísto čtyř. Podařilo se mu zašantročit obrovský kapitál, který ve formě drobných ústupků ve prospěch socdem stoupenců mohl vytlouci z koalice, která nenalézala odvahu k novým mimořádným volbám, protože cítila odpovědnost za to, aby byly dotaženy do konce POLYGON 3/1997 13 [pageend15]některé záležitosti v zájmu státu. Šlo o ratifikaci úprav státních hranic se Slovenskem, česko- německou deklaraci, opatření související se vstupem do NATO a Evropské unie - především vytvářením slušného dojmu z českých politických, sociálních a ekonomických poměrů. Což se snadno řekne, ale zdá se, že české poměry na Západě stejně už pomalu prokoukli. Miloš Zeman mohl také u voličů vytvořit dojem, že by se mu mohla svěřit vláda aniž by byla ohrožena demokracie a polistopadový vývoj. Namísto toho se zdiskreditoval v očích každého demokrata, jehož hlas by sociální demokracie k vítězství ve volbách potřebovala. Nejdříve tím, že si zcela nestydatě vytvořil poslaneckou volební většinu s bolševicko-ex- tremistickou parlamentní representací a s ní dotáhl sociální demokracii do spolku, který zcela plánovitě rozvíjel svojí hlasovací strategií- Jako odměnu za prvá kola úspěchů opozice, s vymyšleným skandálem a falšovanými dokumenty Bezpečnostní informační služby, také přinesl vůdci komunistů Grebeníčkovi hlavu ředitele BIS Devátého na stříbrném tácu. Komunisté totiž nikdy nezapomenou chartistovi a bývalému poslanci Stanislavu Devátému, že jim natřel sovětský tank před smíchovskými kasárnami na růžovo. Nakonec celá blamáž skončila u presidenta, který se nedal dlouho ohlupovat kufříkem podstrčených částečně zfalšovaných dokumentů. Je to pochopitelné, ale sociální demokracie stále nechápe, že jí u voličů ujel vlak. Může se těšit z toho, kolik má poslanců, ale nemůže uvažovat o nějakém riskantním kroku, který by ji přivedl k moci demokratickou cestou. Takže nakonec sociálně demokratickým sjezdem a konečnými výsledky hlasování v Bohumíně minulý měsíc si sice Zeman udržel předsednic- kou pozici, vyhnal ze strany dva poslance, jejichž nespolehlivé hlasy by mu mohly občas pomoci „držet vládu u krku“, ale ztratil pro současnost rozhodující pozici ve státě. Také Občanská demokratická aliance (ODA) sněmovala a volila nového předsedu. Stal se jím novopečený senátor a nový člen ODA, bývalý velvyslanec v USA Michael Žantovský. Zdá se, že stále sílící frakce pragmatiků v ODA si vybrala Žantovského s nadějí, že jej jejich odpůrci ve straně, pravicoví zakladatelé aliance, přijmou jako neutrální postavu a tak bude odvráceno nebezpečí rozvratu aliance. Zatím se nezdá, že se manévr podařil, i když i president Havel podpořil svého bývalého tiskového mluvčího a kamaráda z Charty 77 hezkým komentářem posilujícím jeho autoritu. Poražená frakce, která až na Dlouhého má obsazena ministerská křesla přidělená koalicí alianci, nenávistně syčí, že pragmatici jsou dneska praví asi tak, jako byli před listopadem 1989 leví. Touto volbou vznikla potřeba personálních změn ve vládě, aby se do ní dostal předseda ODA. Ale Žantovský do vlády nespěchá a to dovedlo premiéra Klause k novému jednacímu systému, který má své předchůdce v prvorepu- blikánské praxi, kdy někteří předsedové koaličních stran nezasedali ve vládě, ale scházeli se na neoficiálních schůzkách, tzv. koaličních pětkách. Dnes to jsou snídaně v Kramářově vile. Co se z toho vyvine, se uvidí, ale mohlo by to konečně omezit obvyklé lidovecké podrazy, které v poslední době ochromovaly vládu. Jednou u kafe dohodnutý politický postup ministři na zasedání vlády bez přítomnosti jednoho z členů koaliční trojky nemohou změnit. Je-li tomu tak, ukáže se brzy. Chatrná, ale přece jen většinová vláda zameškala půl roku zakopáváním přes klacky, které jí házela pod nohy Zemanova opozice. Každý viděl, že se mění ekonomická situace především v oblastech, které jsou životně odvislé na mezinárodních ekonomických podmínkách, ale v poslanecké sněmovně se raději poslanci bavili o zpravodajské službě BIS s nadějí, že se tam něco na vládu najde, co by ji srazilo - a na to ovšem skočil i pan Lux, kterého dodnes fascinuje Zemanova loňská povolební nabídka, že by jej udělal ministerským předsedou. Skandální situace v českém bankovnictví se dostala do nově zřízeného parlamentního výboru pod vedením sociálních demokratů, ale zatím se od něho nic nedovídáme o tom, jak pochodil. Všechna odhalení provádějí jiní, jimž to přísluší dělat. Volby, které loni odvrátily pozornost od podobných skandálů a ti, kteří mohli a měli zasáhnout, se vrhli do partajních soubojů a neměli čas na předejití hospodářským krizím. To neomlouvá, snad jen vysvětluje. Nyní nastává obrat. Premiér Klaus vyložil karty na stůl: O dvacet procent seškrtal vládní výdaje a uložil na půl roku dvacetiprocentní 14 POLYGON 3/1997 [pageend16]dovozní vklad - každý dovozce zboží, které je na seznamu, musí uložit 20 procent ceny zboží na bezúročný vklad do banky. Tak se snaží premiér Klaus na jedné straně vyhovět stoupenci protiliberalizačních regulativních opatření Josefu Luxovi a jeho koaličním lidovcům, kteří požadovali dovozní přirážku ve stejné výši, a zároveň se snáze vyhnout výtkám mezinárodních finančních kruhů, které bojují proti jakýmkoli omezením mezinárodního obchodu ze strany států. Oněch dvacet procent ceny dováženého zboží musí dovozce uložit v bance bezúročně. Takže tyto peníze se budou v hodnotě snižovat o výši inflace. Nezískají úrok, ale v případě, že si dovozce musel na tento nucený vklad vypůjčit, musí navíc, možná téže bance, která bude mít jeho peníze, platit vysoký úrok. Takže logika věci připomíná jednání opilce, který si v hospodě připaluje cigaretu stokorunou: až vystřízliví, zjistí, že ho flám stál o stovku víc než zaplatil v hospodě. Zatímco hospodský zjistí, že utržil o stovku (tu spálenou) méně. Na věci vydělává stát, který ty stovky vytiskl. Můžeme předpokládat, že ti dovozci, kteří nejsou finančně silní, na to doplatí první. Druzí budou zákazníci, kteří dávali přednost kvalitě, anebo snobismu - jako by měl kdokoliv právo mluvit do toho, co si občan se svými penězi udělá. Prostě import bude dražší. Že je to z velké části proto, že někteří domácí výrobci ani po sedmi létech demokracie neumí kvalitně vyrábět nebo neumí své kvalitní výrobky prodávat, je zřejmé, ale to vládu nezajímá. My se můžeme jen divit, že premiér, který oslepuje svět svými ekonomickými znalostmi, nedokázal nalézt způsob, jak naučit výrobce a prodejce modernímu marketingu. Přitom sám dobře ví, že otázkou hospodářského přežití je především integrace hospodářského života do struktury mezinárodního systému a dodržování jeho zásad. Namísto toho dělá pan předseda vlády kompromis s přáním ministra Luxe, který drží u krku české zemědělství a potravinářský průmysl, aniž by se mu do takto vytvořené lidovecké hospodářské domény kdokoli odvážil mluvit. V posledním roce, kdy se na domácí scéně odehrával zásadní souboj mezi stoupenci kapitalismu a stoupenci postkomunistické a křes- ťansko-sociální regulace, ztišila se kritika Klausovy politiky z obav, že by z toho mohla těžit levičácká volební propaganda. Po posledních vládních opatřeních se to nejspíše změní. Klausova vysvětlení, jak došlo k současné „dusné náladě“ (výraz presidenta Havla) v ekonomii, bude podrobeno hlubší analyse i uvnitř Klausovy politické strany. Snížení vládních výdajů o 20% neblaze zasáhne celé národní hospodářství. Omyly a falešné předpoklady sestavovatelů vládního rozpočtu, značné, produktivitou nezdůvodněné zvyšování mezd a platů, včetně poslaneckých a ministerských, neschopnost státu vnést pořádek do právní ochrany majetku občanů a institucí pomocí dobře a včas zasahujících obchodních soudů a vyšetřujících orgánů, a mnoho dalšího - včetně „dokončené“ privatizace - se snese na hlavy těch, kteří nesou odpovědnost. REFERENDUM Ústava se jinde pokládá za něco svátého a nedotknutelného. Nám trvalo čtyři roky, než jsme naplnili druhou komoru parlamentu, která je v ústavě zakotvena. A to ještě vysocí ústavní činitelé mluvili o tom, že Senát není zapotřebí a řada lidí, kteří pro ústavu hlasovali a stáli u jejího zrodu, Senát znevažovala. To saméplatí pro vyšší územní správní celky. A také pro nejvyšší správní soud. Na druhé straně se zčistajasna hovoří o instituci, která v ústavě vůbec zakotvena není a pro kterou tento ústavní pořádek není vlastně jaksi vybudován. Myslím ombudsmana. Dále: nedílnou součástí naší ústavy je Listina základních lidských práv a svobod. Přitom najdete řadu politiků, kteří vám řeknou, Že Listina do ústavy nepatří. Dobře, ale pak jste ji tam neměli dávat. Listina obsahuje například právo na informace. To právo není naplněno zákonem, dodnes není jasné, na základě čeho může občan žádat od úřadů informace, na základě čeho může úřad o občanovi informace shromažďovat atd... A co soudy? Průměrný občan má pocit, že zákony neplatí pro všechny stejně, jednání trvají strašně dlouho atd... Právní řád máme, ale potřebujeme ho doplnit, potřebujeme si vynutit, aby se zákony skutečně dodržovaly... radikální ekonomická transformace, která je nezbytná k tomu, abychom se stali jedním z normálních evropských států, se nedá dokončit, pokud se v zemi neujme vláda zákona. Michael Žantovský RESPEKT č. 12,23.3.97 POLYGON 3/1997 15 [pageend17]V souvislosti s rozšířením NATO se pokoušejí někteří političtí matadoři obou československých demokracií vytlouci pro sebe kapitál z toho, že se budou předvádět jako bojovníci za arcidemokracii. Pějí chválu na referendum, kdy veškerý lid bude svobodně projevovat svou vůli o nejdůležitější otázce kontinentu, ne-li světa. Na Slovensku premiér Mečiár nemá co prohrát. Dovedl Slovensko k politickému debaklu a nikdo v NATO se Slovenskem vážně nepočítá, a to je smutné a nešťastné a těžko na tom něco změní veřejně projevovaná přání Polska a České republiky. Příležitost, jakou mělo Slovensko, se často nenabízí. A tak na otázku, zda chce Slovensko do NATO, mohou v referendu voliči odpovědět tak či onak a Mečiár vždycky vyhraje: Když to bude „ne“, Mečiár se bude chlubit tím, jak správně toto předvídal a proto dělal už dlouho na Západ dlouhý nos. Když to bude „ano“, Mečiár bude „společně se vším lidem“ uražen nad tím, jak Západ věrolomně nechává Slovensko v ruské imperiálníkaši. Dnes nikdo neočekává, že Slovensku bude členství v NATO nabídnuto. V Čechách zase jde o příznačný pokus těch politiků, kteří hájí ideu, že stát má právo na to, aby strkal svůj socialistický nos do všech záležitostí občanů, zbavit se odpovědnosti za to, o čem mají povinnost rozhodovat a svádět konečné rozhodnutí na projevenou „vůli lidu“. Ale oni přece byli demokraticky zvoleni k tomu, aby se zabývali profesionálně otázkami, kterými se obyčejný občan zabývat nemůže a o nichž nemůže ani získat informace potřebné k odpovědnému rozhodování. Integrace do západních struktur a do NATO staví celý národ před velké a historicky odpovědné rozhodnutí. Podíváme-li se zpět do dějin, najdeme tam všechny argumenty pro i proti. Proto je tak důležité, aby nerozhodovaly masy lidu manipulované demagogy, ale politici, kteří hluboce pronikli do podstaty celé otázky. Miloš Zeman a jeho sociálně demokratická strana, která si dala referendum do volebního programu, dobře ví, že by nejdříve musela být změněna ústava, která s referendem nepočítá. Takže jde o věčné skuhrání bez risika, že by to mohlo být prosazeno. Navíc referendum dává soudruhu Zemanovi příležitost se v parlamentě paktovat s bolševiky a Sládkovou árijskou stranou (díky spisovateli Jirkovi Stránskému máme konečně výstižné jméno pro tuto kraválistickou partaj, která si nestydatě monopolizovala - nebo lépe - diskreditovala jméno republiky). Což Zeman dělá nesmírně rád. Budeme svědky toho, že agitace za referendum, kterou Zeman rozpoutá, bude bouřlivá. Leninští „užiteční idioti“ udělají společně s tajnými agenty pana Primakova vše, aby středoevropské rozšíření NATO podminovali. Ústava první republiky z roku 1920 pamatovala na referendum jako na projev občanské vůle v místních a regionálních záležitostech. Tvůrci ústavy vycházeli z názoru, že občan ví nejlépe, co dělat v otázkách, s nimiž má osobní a každodenní zkušenosti. Referenda v celostátních otázkách ústava z roku 1920 nepřipouštěla. Konečně, na co jsou tu poslanci a senátoři, kteří mají čas a příležitost problematiku studovat a promýšlet, jak nejúčinněji prosazovat ty ideály a zásady, pro které si je volič vybral a zvolil do parlamentu. Takové pravomoci jsou v souladu se zastupitelskou demokracií. Je to jako s advokáty, najímáte si je, platíte palmare, u soudu vyhrajete nebo prohrajete, ale nemusíte si je vybrat pro svoji další právní záležitost. I poslance nebo senátora také nemusíte příště volit, když s ním nejste spokojeni. To je stále lepší než rozhodovat při plné nevědomosti. Nebo když nevíte, že nevíte. Nebo co nevíte. Toto století je plné našich katastrofálních událostí a jejich následků. Nedá se však říci, že by nějaké referendum mohlo změnit náš osud a my bychom se byli mohli vyhnout některé z katastrof s pomocí referenda. Český volič nebyl, bohužel, nikdy chytřejší než jeho demokraticky zvolený zástupce. JEŠTĚ DVA MĚSÍCE DO MADRIDU Naneštěstí v roce 1996 Clintonův tým dal před Partnerstvím pro mír přednost rozšíření NATO. Byla to cynická snaha získat hlasy polských, českých a maďarských Američanů za slib, ze jejich vlast získá členství v NATO. Toto hloupé rozhodnutí přivedlo NATO na kluzký sráz, o němž nikdo neví, kam vede. Thomas L. Friedman, New York Times, 15. dubna 1997 Bylo by omylem se domnívat, že v současné 16 POLYGON 3/1997 [pageend18]americké politice otázka NATO hraje hlavní roli. V posledních týdnech jsou to jen vnitropolitické otázky. Především ty, které souvisejí s rozpočtem USA. Na nich se seřazují politické šiky. President Clinton si vybírá sestavu politiků, s nimiž by mohl ukormidlovat státní loď, která není zakotvena ani v demokratických ani republikánských partajních zálivech. Clinton sází na sestavu z obou stran namísto aby se pokoušel prosazovat jen principy demokratické strany, k nimž srdcem náleží. Pro toto zaujetí vnitropolitickými problémy i jeho setkání s Jelcinem v Helsinkách proběhlo bez ohlasu. I právě odhlasovaná ratifikace mezinárodní smlouvy o plynových zbraních, k níž, pro její nedostatečnost, je kritická povážlivá část amerických politiků, se stala jen ukazatelem, jak asi se budou někteří politici zařazovat a jaké naděje bude mít Clintonova koalice. V ní se náhle a překvapivě objevuje i bývalý senátor a republikánský presidentský kandidát Robert Dole, který rovnou od Clintonova řečnického pultu apeluje na republikánské senátory, aby smlouvu ratifikovali. A Doleovu nástupci v křesle vůdce senátní republikánské většiny, Trent Lottovi, se podařilo získat většinu republikánů pro ratifikaci. To naznačuje, že v dohledné budoucnosti bude možno počítat s neoslabenou americkou vládní administrací, která v následujících měsících sehraje rozhodující roli v mezinárodních jednáních týkajících se především osudu celé Evropy. Tato očekávání znejisťují pouze osobní problémy presidentovy. Jakkoli se až dosud nepro- valilo nic tak průkazného, aby to paralysovalo presidentský úřad, poslední zprávy z Arkansasu, kde stále probíhá vyšetřování, naznačují, že se vyšetřovatelům podařilo získat nové informace od těch, kteří byli odsouzeni a nyní se jedná o výši jejich trestů. Aféra Whitewater - značně špinavých „bílých vod“ z říčního údolí, kde zkrachovaly pozemkové spekulace - visí stále jako Damoklův meč nad hlavami presidentského páru manželů Clintonových. Možná, že je to pro Evropu zápas s časem, co přijde dřív: Madrid nebo důkaz, který nyní slibuje nalézti nezávislý vyšetřovatel v Little Rocku. Jak ukazuje výše uvedený citát z New York Times, i v Americe se naleznou odpůrci dnešní zahraniční politiky a ti jen čekají na svou příležitost. Nevím, zda má někdo připraven scénář takové varianty, kdy by oslabená autorita USA ohrožovala zdárné jednání o rozšíření NATO. V Moskvě takový scénář určitě mají. MUŽ POD HRADEM 13. března zemřel Karel Pecka, bývalý politický vězeň z let 1949 - 1956, spisovatel, char- tista, pumpař a invalidní důchodce. Bylo mu 68 roků. Narodil se v Kližské Němé. Jeho otec byl celníkem na československo-maďarských hranicích. To mu bylo málem osudné, když po rozdělení státu ignoroval byrokratická nařízení a jednoho rána se vzbudil jako Slovák. Říkal, že se zapotil, než si dal své české občanství do pořádku. V roce 1949 jsem byl s Peckou odsouzen pro velezradu podle paragrafu 231. Několik let jsme trávili společně na různých lágrech a pak přerušovaně jsme spolu udržovali přátelské kontakty až do loňského léta. Vzpomínám, jak jeho otec přicházel na návštěvy v uniformě československého celníka a bachaři museli zdravit jeho čtyři zlaté hvězdičky na ramenou o to víc znechuceně, protože pan Pecka vypadal spíše jako Karlovo starší dvojče než jeho otec. Tak si byli podobní. V dobách našeho věznění jsme se pokoušeli o literární projevy pro vlastní potěšení i potěšení našich kamarádů. Povídky a básně tužkou psané na různé útržky papíru putovaly po celách. A také byly opisované na tenkém záchodovém papíře nebo miniaturně i na cigaretových papírcích a tak jsme svoji literární tvorbu posílali ke čtení a uskladnění příbuzným a přátelům po civilních zaměstnancích v uranových dolech. Ke konci svého věznění měl Karel Pecka jednu smůlu, která ho stála rok života v kriminále: jeho rodiče požádali o propuštění po polovině odpykaného trestu - my jsme to považovali vždycky za zbytečnou a marnou snahu - ale časy se tou dobou začínaly trochu měnit. S příslušnou byrokratickou rychlostí řady měsíců dostali Peckoví kladnou odpověď, že jakmile si Karel tu půlku odkroutí, hned jej pustí. Psal se už rok 1956 a Karel nikde. Rodiče se tedy vypravili do Prahy na ministerstvo spravedlnosti, co se děje. Tam zjistili, že referent neumí dělit původní rozsudek na jedenáct let POLYGON 3/1997 17 [pageend19]vězení dvěma. „Jak odslouží polovičku, hned ho pustíme,“ ujišťoval referent v roce 1956 a nemohl uvěřit, že jedenáct děleno dvěma je pět a půl a ne šest a půl. Nakonec jej o tom matematickém dogmatu přesvědčili, ale i tak ještě nějaký čas trvalo, než Karla pustili. Když později postkomunističtí disidenti připomínali, že založili samizdat, Pecka se ohradil a dokázal, že náš samizdat byl na světě už v době, kdy oni ještě hajlovali ve svazáckých košilích. A doložil to několika exponáty na výstavě samizdatu v Památníku písemnictví. Pecka se celkem nerad projevoval na veřejnosti, ale když uslyšel nějaké nehoráznosti, tak se ozval i před televisními kamerami, jak mohou lépe říci ti, kteří tyto pořady sledovali. A přesto Karel nebyl politický člověk. Ve vězení neměl potřebu vystavovat se riziku a tres- tům, i když nikdy neslevil z normy, kterou si stanovil. Své věznění nechápal jako životní katastrofu, ale jako životní osud, jemuž se nemohl vyhnout. Nepotřeboval být ve stádu. Hlavním bylo udržet si vnitřní svobodu. Pro její zachování byl ochoten obětovat vše. Také později, po propuštění po sedmi létech věznění, po kratší manželské episodě, dal přednost své svobodě v existenční nejistotě. Jeho rozhodnutí bylo psát, o čemž věděl, že tomu musí vše obětovat. Jeho psaní nebylo vedeno snahou vypovídat, brojit proti režimu, ale zkoumat sama sebe, prožívat znovu události, které zažil a dovídat se o sobě i to, co předtím nevěděl. Poctivá spisovatelská metoda, ne duchovní striptýz. Ti, kdo přožili podobné osudy, někdy nesouhlasili. Třeba i proto, že chtěli mít v jeho příbězích něco, co on tam mít nechtěl. Jeho největší silou byl pozorovatelský talent a schopnost domýšlet souvislosti. Asi není to hlavní, že se někdy mýlil - hlavní byl příběh, v němž sdílel se čtenářem hlavní myšlenku románu. Ta nebyla mylná ani falešná. Zdena a Josef Škvorecký v Novém domově připomínají, že to byl Karel Pecka, který byl první, kdo měl kuráž dát souhlas jejich toront- skému nakladatelství 68 Publishers k vydání svého románu Štěpení s plným jménem autora. Teprve pak se odvážili i další. To přineslo jedinečný příklad v české kultuře, kdy domácí česká literatura mohla nerušeně kvést, protože byla zasazena do exilové zahrádky. Ale to mělo své následky. Karel Pecka, stejně jako mnozí jiní, měl stále zabalený svůj zubní kartáček, aby k ránu, nebo i přes den, byl připraven, když se k němu dostaví estébáci, pročešou knihovnu a zabaví rukopisy i s psacím strojem a odvlečou jej na pár hodin, nebo dní nebo i roků na výslechy. Osud Karla Pecky se oddělil od Havlova až po listopadu 1989. Zůstal raději pod Hradem v Nerudovce. Opět považoval své spisovatelské povolání za to hlavní, o politickou kariéru nestál a brzy poznal, že udělal dobře. Jenže sedm roků, o nichž netušil, že jsou poslední, věnoval literatuře, konečně svobodně vydávaným knihám a přípravě filmu. Josef Škvorecký připomíná nedocenění, kterého se Peckoví dostává ze strany české kritiky. Kdysi oceňovaný Václavem Černým, dnes jim není dobrý. Snad je to proto, že kritici se stydí za svoje vlastní postoje v minulosti, míní Škvorecký. Ale škoda se stala. Umělec tolik neroste bez komunikace s vlastním kulturním prostředím. Karlu Peckoví to česká domácí kultura zůstala dlužna. Ocenění se dočkaly jeho knihy v exilu. Třebaže fysicky doma, stal se také exilovým autorem. Psali o něm jako o českém Sol- ženicynovi, ale o to on nikdy nestál. Nejen proto, že chtěl být sám sebou, ale proto, že byl opravdu jiný. Přesto byl první a dlouho jediný, kdo psal o té hanebné době let padesátých. Komunistům se totiž opravdu podařilo zadusit hlasy poloviny národa a zlikvidovat většinu ve jménu třídního boje. Peckův hlas byl ojedinělý, protože i dnes je zřejmé, že přežilo jen několik literátů, kteří jsou schopni zachovat své příběhy pro paměť národa. Je to neuvěřitelné, že to vše je už minulostí. A stejně stále tomu nemohu uvěřit. Jsem stále v pokušení vytočit Karlovo telefonní číslo a čekat a doufat, že to zvedne a ozve se.... 27. dubna 1997 ■ Bývalá Pražačka, 54 let stará, bezdětná, milá, vzdělaná a hezká, žijící v Německu, hledá touto cestou švýcarského přítele. Nabídky prosím pod zn. »Ve dvou se dál dojde...« do adm. Polygonu. 18 POLYGON 3/1997 [pageend20]Co může Česká republika očekávat od Clintonovy administrativy? ZBYNĚK BRADA Vývoj mezinárodních událostí v uplynulých týdnech letošního roku je tak rychlý, že již zatlačuje Clintonův inaugurační projev a slávu na Pennsylvania Avenue na hranice historické významnosti. Naše krajanka, Američanka českého původu Madeleine Albright, jmenovaná v lednu americkým státním sekretářem, neměla ani příležitost se vzpamatovat z důsledků kontraverzí týkajících se jejich rodičů a prarodičů a byla již tvrdě konfrontována krizovými situacemi na několika kontinentech současně. Přes rychlý vývoj politického dění, který může způsobit, že v době, kdy se můj článek dostane do rukou čtenářů, už může být některými událostmi překonán, nemůže snad uškodit, když se zamyslíme nad tím, co může Česká republika očekávat od nové americké administrativy. Úvaha to není snadná. Nezáleží pouze na záměrech americké vlády, které za Clintona tak jako tak podléhají častým oportunistickým výkyvům, ale také na politickém ovzduší země, kam dobrý či méně dobrý záměr dopadá, a na záměrech a síle zemí, které by rády naplnily mocenské vakuum ve střední Evropě, vzniklé pádem komunismu. Politické ovzduší v České republice závisí i na postoji, vnímavosti a připravenosti českého občana, který v demokratičtějším klimatu již nemusí být pasivním subjektem manipulace vrchností. Nyní čím dále tím více využívá svého zvětšeného prostoru a právem žádá, aby byly vyslyšeny jeho tužby a přání. Je důležité, aby tato přání byla realistická a konstruktivní. To je však možné jen tehdy, když široká občanská veřejnost země praotce Čecha se seznámí a vypořádá s vlastní moderní historií a příčinami nedávných opakovaných národních proher a pochopí, že ke katastrofám také přispěla i ona a že za to nese svou část odpovědnosti. Čím více bude v budoucnosti politické ovzduší v České republice svobodnější, tím bude větší odpovědnost všech občanů a menší oprávnění svádět neúspěchy na druhé. Vývojem mezinárodní situace v roce 1989 získali nejen čeští politici, ale i všichni čeští občané prostor, jejž mohou využít nebo opětovně promarnit tak, jak se stalo opakovaně v nedávné i dávnější minulosti. Jak se dívají Spojené státy na Českou republiku? Jistě ještě trvá dobrá vůle a převládá trpělivost a porozumění pro těžkosti přeměny ideologické, právní, hospodářské, ale i morální. Na druhé straně přibývá kritických hlasů, protože - jak je všeobecně známo - i líbánky po svatbě mají omezené trvání. A i když tyto kritické hlasy u nás za Atlantikem nepředstavují dosud žádný základní zlom v celkovém kladném hodnocení politického a hospodářského vývoje, nebylo by správné je na české straně přehlížet, protože i dobrý kapitál se může neodpovědně spotřebovat a názory se vyvíjejí podle toho, co se srovnává s čím. Jistě výsledky české reformy ve srovnání se situací v některých postkomunistických zemích, např. v Bulharsku nebo Bělorusku, jsou dobré, jakmile však vyhovíme přání presidenta Havla, abychom Českou republiku již posuzovali ne jako postkomunistickou, ale jako normální demokratickou zemi, pak pohled nemusí být již tak optimistický. Jistě je správné se zamyslit nad článkem Tad Szulce (Foreign Policy, 1996) „Neradostné pravdy o východní Evropě“. Szulc byl v padesátých a šedesátých letech zahraničním reportérem New York Times a od roku 1972 komentátorem mezinárodní politiky a s velikým pochopením referoval o průběhu a konci Pražského jara. Szulc považuje za omyl Západu, že před rokem 1990 předpokládal, že převážná část obyvatelstva východní Evropy toužila po demokracii. Komunismus nebyl svržen svobodu milujícími masami, on se zhroutil pro vlastní vnitřní prohnilost a nepřekonatelné rozpory. Polský president Kwas- niewsky, tedy představitel země, jejíž obyvatelstvo, na rozdíl od jiných východoevropských zemí, nesporně přispělo k pádu komunismu ve východní Evropě, řekl Szulcovi, žeje nerealistické očekávat, že ty miliony Poláků, které patřily ke komunistické straně, mohou snadno přijmout to, že jejich život byl „lež a omyl“. T. Szulc je kriPOLYGON 3/1997 19 Co může Česká republika očekávat od Clintonovy administrativy? ZBYNĚK BRADA [pageend21]tický i k presidentovi V. Havlovi. Obdiv Havla na Západě se podle něho může ukázat jako největší postkomunistická iluse. Poukazuje na to, že většina populace Československa přijímala ochotně komunistickou vládu a slavná „sametová revoluce“ nebyla nic jiného než krátké období pouličních demonstrací. Podle něho bylo groteskní, že Češi pak předstírali protikomunistické zanícení. Z vývoje poměrů vnitřních i zahraničních v Československu nachází poučení, že policejní stát může být zakořeněn v národní mentalitě i pod rouškou zjevně demokratického systému. A to ho nutí se zabývat skutečnou povahou demokracie v České republice. Soudí, že z Moskvy až do Prahy starší i mladší generace mají stále potíže se vyrovnat se svými národními historiemi a že tato zkušenost je nanejvýš bolestná. Postkomunistické instituce a národní ekonomie zůstávají velmi slabé a komunisté zůstávají stále v klíčových pozicích. Některé exkomunis- tické země měly odvahu užít rázný přístup k transformaci ekonomie a vydržely nesmírně bolestivý šok, zatím co jiné musí teprve nyní platit vyšší sociální a politickou cenu pro svůj gradualismus. Podle Szulce Česká republika je krásný příklad tohoto gradualismu a tak velmi vážná ekonomická krize je možná za rohem. Některé kritické Szulcovy názory o České republice mají své opodstatnění. Boj za demokracii, právní stát a transformovanou ekonomii nemůžeme považovat za skončený, jak by nám chtěli někteří čeští dočasně sebeuspokojení političtí vůdci vsugerovat. Bylo dosaženo i mnoho pozitivních výsledků, ale jejich blahodárný účinek se dostaví teprve tehdy, když po dosavadních změnách systému budou následovat další reformy, které sice nemusí být již tolik spektakulární, ale budou stejně bolestné a možná i bolestnější než ty předcházející. Jejich prosazování bude vyžadovat více politické odvahy a bude pro politiky riskantnější, protože u jisté části obyvatelstva, která rychle zapomněla, čeho se dopouštěla nebo co připouštěla ještě před několika lety, naráží na organizovaný odpor a u další části obyvatelstva nenaleznou lehce pochopení. Část obyvatelstva již se nedá snadno přesvědčit o nutnosti dalších bolestných adaptací, které ještě před několika lety by bez velkého reptání s pochopením přijala. Kritické poznámky v západním ekonomickém tisku o problémech finančního a kapitálového trhu vyvolávají v České republice podrážděné reakce. To by bylo pochopitelné a mohlo by to být i zdravé, kdyby se tím neprozrazovala neznalost mnohých českých ekonomických zpravodajů o základech operací kapitálového trhu. Jsou stále ve svém myšlení poznamenáni zbytky dřívějších fosilních ekonomických představ. To je pak alarmující. Vůdce české sociální demokracie Zeman před čtyřmi roky rád poukazoval na levicové prvky v programu Clintonovy vlády, ale zdá se mně, že opomenul nyní připomenout, že Clintonovo volební vítězství v loňských volbách bylo mimo jiné způsobeno přijetím mnohých tradičních kon- servativních programů Republikánské strany. Hlavním důvodem Clintonova úspěchu je to, že v důsledku bolestných „kapitalistických“ opatření předcházejících amerických vlád došlo k pronikavé racionalizaci a přestavbě (zeštíhlení) amerického průmyslu; a také tím, že vítězství Republikánské strany v Kongresu v roce 1994 a 1996 zabránilo Clintonovi uskutečnit některé populistické volební závazky, které by pokroky minulých let zeslabily. Spojené státy v ekonomických výsledcích se tak opětně výrazně postavily do čela světové globální ekonomie před Japonskem a Evropskou unií. Ke konci Bushovy administrativy proběhla v amerických politických kruzích diskuse o tzv. „Novém světovém pořádku“. Henry Kissinger (za Nixonovy a Fordovy administrativy americký státní sekretář) opakovaně zdůrazňoval, že vždycky, když složky panujícího mezinárodního systému změní svůj charakter nebo se zhroutí, dochází k velmi nebezpečným převratům, tak jako se stalo po Vestfálském míru po třicetileté válce, nebo po Francouzské revoluci a také po pádu otomanské říše a rakousko-uherské říše. Zhroucení jedné z největších na sklonku tohoto století přežívajících, koloniálních říší Sovětského svazu má tytéž důsledky. Georg Bush si toho nebezpečí byl vědom a snažil se rozpad Sovětského svazu a Jugoslávie alespoň zpomalit a zabránit ztráty kontroly sovětské vlády nad atomovými zbraněmi a zabránit krvavým řešením. V současné době hlavní nebezpečí v Rusku je chaos s porušenými vztahy mezi vládou a armádou a ztráty kontroly federální vlády zejména nad oblastmi na centrálně-asijských hranicích. I chaotický vývoj dalších zemí ve východní Evropě a zejména zemí, které byly součástí bývalého Sovětského svazu, vyvolává obavy. Z tohoto důvodu americká vláda se zabývala reorganizací a funkcí bezpečnostního systému v Evropě a dospěla k závěru, že nejen je správné zachovat Severoatlantický pakt (NATO), ale i vyslyšet volání národů střední a východní Evropy, které 20 POLYGON 3/1997 [pageend22]měly historicky špatné zkušenosti s imperialistickými ambicemi Ruska i Sovětského svazu, o připuštění do této organizace. Jak Henry Kissinger, tak i Zbiegniew Brzezinsky nebyli spokojeni s oddalováním rozšíření NATO o tyto země a upozorňovali, že když zásadní rozhodnutí nebude učiněno v dohledné době (1992-1993), pak už třebas to později nemusí být možné. Zahájený proces rozšíření byl zastaven již na počátku Clintonovy administrativy zákrokem S. Talbotta (spolužáka pres. Clintona z doby jejich studia v Oxfordu v Anglii), tehdy vyslance USA u vlád východoevropských států vzniklých na troskách SSSR (a nyní náměstka státního sekretáře). Přesvědčit presidenta Clintona nebylo tehdy těžké. Jak Clinton, tak i Strobe Talbott patřili k té skupině mladých amerických intelektuálů, kteří od šedesátých let byli přesvědčeni, že studená válka byla produktem Kennanovy strategie zadržování komunismu (byli také odpůrci provádění této politiky ve Vietnamu). Také vycházeli z amerického podvědomí, že nesprávná politika vítězných mocností v roce 1918 (zejména Francie) v Evropě vůči poraženému Německu de facto připravila porážku německých demokratických sil demoralizovaných neřešitelnými ekonomickými problémy současně působícími silami německých komunistů a socialistické a nacionální demagogie Hitlera. Toto podvědomí bylo po druhé světové válce základem Marshallova plánu vedoucího i k účinné ekonomické rekonstrukci Německé spolkové republiky a její začlenění do bezpečnostní soustavy v západní Evropě a do rodiny demokratických států. V důsledku tohoto Talbottova zákroku bylo přijato „partnerství pro mír“, které prakticky znamenalo odklad rozhodnutí o rozšířeni NATO. Je povážlivé, že politická účinnost podobné nacionálně-socialistické demagogie se znovu projevuje v řadě „postkomunistických“ zemí a je používána v politickém boji krajní levicí i krajní pravicí, a mnohdy extremistické názory zatlačily demokratický střed do defensivy a zabraňují pokračování v reformách. Zastánci rozšíření NATO byli v době nástupu Clintonovy administrativy zahraničně-političtí představitelé Reaganovy a Bushovy administrativy (Jean Killpatrick, James Baker, Brent Scowcroft), odpůrci se rekrutovali hlavně, ale ne výlučně, z akademických a novinářských kruhů i z některých členů prestižní Rady zahraničních vztahů (Council on Foreign Relations). V současné době je jedním z hlavních kritiků rozšíření NATO Michael Mandelbaum z Johns Hopkins University. Protivníci rozšíření NATO uvádějí na podporu svého postoje, že by rozšíření NATO vedlo k novému rozdělení Evropy v důsledku otrávení vztahů s Ruskem, ohrozilo ratifikaci smlouvy o snížení atomových zbraní Start II v Dumě, poškodilo legitimitu nového uspořádání střední a východní Evropy a neodpovědně zvýšilo americké závazky v Evropě. Podle nich rovněž důležitější by bylo přijmout baltické země, protože ty jsou více ohroženy a jejich situace se přijetím Polska, Maďarska a České republiky dále zhorší. A samotné Rusko potřebuje více pomoci než Polsko, ČR a Maďarsko. Obávají se, že rozšíření NATO posílí v Rusku extrémní síly na komunistické levici a na nacionalistické pravici. Rozšíření NATO bude stát americké poplatníky další výdaje (odhadují se na 40 miliard dolarů) a rovněž výdaje v nově přijatých zemích budou zbytečně odčerpávány z národního hospodářství. Ti, kteří doporučují rozšířit NATO, uvádějí na podporu svého názoru argument, že už tak jako tak Evropa je rozdělována na NATO a ne-NA- TO, dále rozšíření bude respektovat ruské zájmy, ohrožení Ruska nepřichází ze Západu, ale z jihu (islámský fundamentalismus) a z východu (možná čínská expanse v budoucnosti) a posun demokratických zemí blíže k hranicím Ruska znamená spíše zvýšení bezpečnosti na západních ruských hranicích a tím zmenšení citlivosti Ruska před tlaky z jihu a východu. Podle nich politická situace v České republice, Polsku a Maďarsku není ještě stabilní a potřebuje pomoc. NATO se přeměňuje z vojenské aliance na organizaci mající převážně zabezpečovat vnitřní stabilitu Evropy. Snaha o získání politické kvalifikace k vstupu do NATO už vedla v některých zemích k pokusu o úpravu svých vztahů k sousedním zemím (Maďarsko - Rumunsko, Česká republika - Německo), což je positivní samo o sobě. Významným kritickým hlasem je bývalý demokratický senátor a předseda branného výboru amerického senátu Sam Nunn, který požívá velikou autoritu jak u demokratů tak i u republikánů. Dle jeho názoru východoevropské země potřebují ekonomickou integraci do Evropské unie a nikoliv členství v NATO. Protože předpokládaným prvním uvažovaným státům pro členství v NATO nehrozí bezprostředně vojenské nebezpečí, pro konsolidaci vnitřního hospodářského a politického vývoje je EU vhodnější. I když ruští komunisté i nacionalisté odporují rozšíření NATO, tak i mnozí z nich, jak se mohla americká veřejnost přesvědčit při návštěvách vůdce ruských komunistů Zuganova a ruských POLYGON 3/1997 21 [pageend23]nacionalistů Lebedě, si počínají uvědomovat, že produktivní hospodářská spolupráce se Západem je zásadně důležitá pro budoucí vývoj Ruska. Je pravda, že Rusko ztratilo sovětské imperium, ale zda to bude na definitivním účtu pouze ztráta nebo zisk, to se teprve ukáže a hodně bude záležet na Rusech samotných, zda se jim podaří uskutečnit vstup do Evropy, o kterém snili mnozí z nich již od vlády Petra Velikého. Z tohoto dlouhodobého aspektu jistě není v zájmu Ruska, aby tato nová příležitost, která se otevřela pádem komunismu a rozpadem sovětského imperia, byla promarněna. Žuganov ve své nedávné přednášce v USA navrhoval, aby bezpečnost východoevropských států byla zajištěna ne jejich vstupem do NATO, ale jinými vhodnými mezinárodními smlouvami. Aniž bychom podrobně rozebírali tuto otázku, můžeme se spokojit s jistě nesporným konstatováním , že ve světě po skončení „studené války“ zůstávají Spojené státy jedinou velmocí, která má schopnost intervenovat v jakékoli části zeměkoule a v expansi NATO má dostatek autority a síly nerespektovat názory Ruska. Realizace této výlučnosti je však nebezpečná a neznamená sama sebou, že taková jednostranná intervence by byla žádoucí a dlouhodobě účinná. Spíše musíme doufat, že této situace nebude zneužito a že Spojené státy přispějí k hledání nových přístupů k řešení světových problémů. Po volbách koncem 1996 se Clintonova administrativa dostala na rozcestí. Politický pragmatismus, vývoj na Balkáně i vývoj v Rusku a zejména v zemích bývalého SSSR ji nutí k přehodnocení dosavadního negativního postoje k rozšíření NATO. To se ukazuje i na výběru Madelein Albright (žákyně Z. Brzezinského) za státního sekretáře (státní sekretářku), o které je známo, že patřila v prvním Clintonově funkčním období k realistické politické škole (s členy Národní bezpečnostní rady T. Lakem a S. Bergerem), poznamenané neowilsonovským idealismem a požívá důvěru předsedy zahraniční komise amerického senátu senátora J. Helmse, který je kritický k zahraničně-politické linii Clintona. Protože však problém SSSR a nyní Ruska považovali Clinton a Talbott spíše za problém psychologický, rozhodli se ruské námitky k rozšíření NATO řešit tím, že se snaží Severoatlantický pakt přeměnit, alespoň pro ruské pochopení, z vojenské aliance na politickou organizaci. Tím vzniká nebezpečí, že ty státy, které si od NATO slibují záruku před případnou zahraniční intervencí, nebudou zcela rovnocenné se starými členy NATO a dostanou se pouze do drahého debatního klubu, v kterém budou za jedním stolem zasedat i s Ruskem. Změna Clintonovy politiky byla ještě demonstrována předcházejícím státním sekretářem Warrenem Christopherem, z kterého se podařilo ruskému ministru zahraničí Pri- makovovi vyloudit slib, že žádné nukleární zbraně nebudou umístěny na území navržených nových členů NATO. Právě, když píši tyto řádky, skončila konference presidentů USA a Ruska v Helsinkách ve Finsku. Oba účastníci této konference měli hluboký zájem, vyplývající z jejich vlastních vnitropolitických nesnází ve svých zemích, odejít z konference s viditelným úspěchem. A zdá se, že se jim to alespoň dočasně podařilo. V otázce rozšíření NATO se dohodli přátelsky dále nesouhlasit. Výrazem tohoto dorozumění je Jelcinovo přijetí Clintonovy nabídky, že všichni členové NATO ještě před madridskou konferencí, svolanou na červenec 1997 (na které se má rozšíření NATO definitivně rozhodnout), podepíší chartu, ujišťující, že na území bývalých členů Varšavské dohody přijatých do NATO nebudou umístěny nukleární zbraně a nebudou se na jejich území zvyšovat vojenské síly. Vypracování přesného znění této smlouvy bylo ponecháno na starosti ruskému ministru zahraničí Primakovovi a generálnímu sekretáři NATO. Jelcin za to slíbil Clintonovi ratifikaci protinukleární smlouvy Start II ruskou Dumou. Oba se pak dohodli zahájit další denu- klearizaci ve formě přípravy smlouvy Start III a Clinton slíbil Jelcinovi navíc několik cukrátek ekonomického charakteru. A tak - co bych ještě mohl dodat? V otázce rozšíření NATO zřejmě Rusko dospělo k závěru, že v současné době nemá v ruce karty, které by mu dovolovaly rozšíření zabránit a snažilo se raději získat některé hospodářské výhody jako protihodnotu za závazek nekřičet přespříliš hlasitě. Jakým způsobem tato předběžná dorozumění budou přijata ruskou Dumou, americkou veřejností a americkým senátem, ukáží nejbližší měsíce. Zdá se, že ani z americké strany to nebude snadné. Nemůžeme opomenout v naší úvaze ještě otázku, jak se k možnosti přijetí bude vyjadřovat česká veřejnost a jednotlivé politické strany, zejména ČSSD, která již dříve vyjadřovala svou „zdrženlivost“. Začlenění České republiky do NATO bude záviset na formulaci charty a na dalších podmínkách, které dosud nebyly v České republice dostatečně diskutovány a jejichž přijetí může, ale nemusí, narazit na domácí nesnáze. Boca Raton, Florida, 27. března 1997 ■ 22 POLYGON 3/1997 [pageend24]Druhá zpráva o »právním« státě MILAN HULÍK Vina a trest Provázejí lidstvo od úsvitu jeho zrozeni. Tyto pojmy z oblasti morálky a práva tvoři základ všech trestních zákoníků a posloužily jako námět nejrůznějšiho uměleckého ztvárnění. Jednoho z nejpůsobivějšich zpracování se jim dostalo v Dostojevského románu »Zločin a trest«. Dialogy Raskolnikova a Soničky však již nespoluvytvářejí obecné právní vědomí, které se dosud nevzpamatovalo z totalitního ponížení a dalšího polistopadového propadu, způsobeného morální i právní kontinuitou s bývalým režimem. Věznění nevinných a netrestání vinných bylo jedním z průvodních znaků totality. To devastovalo úroveň právního vědomí a spolupůsobilo na vzniku přesvědčeni, že trestní právo spolu s justicí neslouží jen spravedlnosti, ale také momentálním politickým potřebám vládnoucího režimu. Polistopadový vývoj na tomto přesvědčení bohužel mnoho nezměnil. Proč? Protože se předlistopadové ideály naplnily jen zčásti - ve sféře politické plurality a svobody. Hodnoty demokracie nebyly provázeny naplněním principů právního státu! Disidenti a zahrádkáři Totalitní režim kriminalizoval základní projevy lidských a politických práv a pronásledoval disidenty. Soudil a posílal do vězení ale i jiné nevinné občany (podle hlediska přirozené a obecné morálky), kteří nebyli jeho aktivními politickými odpůrci. Za co? Za tzv. hospodářskou kriminalitu. Komunistický totalitní režim totiž kriminalizoval i to, co vedle občanských a politických práv bylo některým lidem vlastní-jejich schopnost podnikat, obchodovat a vydělávat peníze jinak, než v řádném zaměstnaneckém poměru, jehož neexistence byla trestnou činností sama o sobě (přečin proti pracovní kázni a trestný čin příživnictví). Tato .kriminalita“ se v určitých obdobích vyznačovala až takovou hořkou absurditou, že byla sama o sobě důkazem nesmyslnosti celé komunistické ideologie. Tak v první polovině sedmdesátých let byli trestně stíháni zahrádkáři, kteří u silnic, např. na Měl- nicku, prodávali omytou čerstvou zeleninu a ovoce, které v té době chyběly na trhu nebo se prodávaly v socialistickém obchodě poloshnilé. Dopustili se tak trestných činů „nedovoleného podnikání“ a „spekulace“. Nevím, proč socialistický zákonodárce tak zdůrazňoval prvek „nedovolenosti“, když dovoleně podnikat nebylo možné. Později, když už mohli pěstitelé prodávat ovoce i do socialistického obchodu, tak se stali pachateli trestného činu „zneužívání socialistického podnikání“ např. ti, kteří prodali ovoce dříve, než byla stanovena úřední cena. Socialistická realita všedního života a socialistická zákonnost způsobovaly jiné neuvěřitelně směšné situace, ve kterých zákon a paragrafy jen dokumentovaly absurdnost komunistického světa. Zločin, trest a KSČ Nejstrašnějším trestným činem za socialismu bylo „rozkrádání majetku v socialistickém vlastnictví“, aspoň pokud se jednalo o výši trestů, které překonávaly většinou i výši trestů ukládaných za trestný čin vraždy. Jedna a táž věc podléhala dvojí (nestejné) ochraně, jednou jako majetek socialistický, podruhé jako majetek soukromý. Jeho odcizení naplňovalo skutkovou podstatu trestného činu krádeže s mírnější trestní sazbou. Prvá forma odcizení požívala i jistého obecného uznání, neboť byla považována za jednu z forem „odboje“ proti režimu. I to se podepsalo na úrovni právního vědomí. Orgány trestního řízení vyšetřovaly, obhájci obhajovali a soudy soudily. Všichni měli vykázanou roli v soukolí socialistického trestního práva, které samozřejmě mlelo i ty pravé a vinné zloděje, loupežníky, znásilňovatele, vrahy a i opravdové pachatele skutečné hospodářské kriminality. Pro polistopadový osud právního vědomí je důležité vědět, že jeho předlistopadový vývoj pokřivil právní vědomí nejen občanů a potencionálních pachatelů, ale i orgánů trestního řízení. Sbor národní bezpečnosti, ve zkratce SNB, podle které se stali policisté socialistickými „esenbáky“, byl tvořen Veřejnou bezpečností a Státní bezpečností. Vyšetřovatelé StB byli specialisty na porušování lidských práv, vyšetřovatelé VB na obecnou a hospodářskou kriminalitu. Ta hospodářská byla však proměnlivá - zatímco vražda zůstává vraždou a znásilnění znásilněním v každém režimu, tak trestní politika KSČ v oblasti ekonomiky se měnila od sjezdu ke sjezdu. Z kriminalizovaných pěstitelů ovoce a zeleniny se nakonec stali drobní socialističtí podnikatelé a soudruzi náměstci a ředitelé získali ty nejlepší předpoklady pro polistopadovou privatizaci svých socialistických podniků. POLYGON 3/1997 23 Druhá zpráva o »právním« státě MILAN HULÍK [pageend25]Co není zakázáno, je dovoleno Zatímco kvalifikace obecné kriminality a její postih se po převratu nezměnily, je tomu u hospodářské kriminality jinak. Spekulace, která zejména v osmdesátých letech v souvislosti s dovozem spotřební elektroniky, počítačů a aut, byla jedním z nejfrekventovanějších trestných činů, se stala po změně režimu motorem tržní ekonomiky a příčinou vzestupu mnohých podnikatelů. Novelou trestního zákona byly některé hospodářské trestné činy zrušeny, jiné naopak nově zavedeny. Socialistické hospodářské právo bylo nahrazeno obchodním zákoníkem, který se inspiroval zahraničními vzory. Inspirace bohužel dovolila vzniknout jen jeho základnímu modelu, stranou zůstalo trestní obchodní právo, které v západních zemích obsahuje zvláštní úzké skutkové podstaty, postihující specielní trestní činnost, např. právě v oblasti bankovnictví a finančnictví. Protože tyto paragrafy u nás neexistují, nemohou být některé manipulace s majetkem vedoucí k jeho odcizení vůbec postihovány. I zde totiž musí platit zásada „Není zločinu bez zákona, není trestu bez zákona “. V neprávním státě, jakým je ČR, pak některé nenaplněné principy právního státu dovolují zcela specifickou kriminalitu - tzv. tunelování bank a investičních fondů. Viz zásadu „ co není zakázáno, je dovoleno Presumpce viny nebo neviny? Tato neexistence zvláštních trestních skutkových podstat je doprovázena rozporuplnými a neúplnými ustanoveními samotného obchodního práva, mezerami v něm, chybějící judikaturou a nikoliv naposledy - zoufale pomalým rozhodováním obchodních soudů. A co chybí nejvíce? Účinný vyšetřovací aparát složený z vyšetřovatelů ovládajících jak trestní, tak i obchodní právo. Jak maximalistický je tento požadavek, je zřejmé z toho, že velká část vyšetřovatelů nemá právní vzdělání vůbec. Proto podnikatelská profese patří k těm nejrizikovějším, nejen z důvodů pracovního vytížení a stresu, ale i z důvodu uměle vytvářené kriminality. Nezná-li vyšetřovatel jednotlivé znaky skutkové podstaty trestného činu, nemůže ani vědět, že naplnění objektivní stránky skutkové podstaty (vlastní jednání) ještě není trestné, pokud chybí ostatní znaky, zejména subjektivní stránka, tj. zavinění! To je i příčina, proč jsou stíháni někteří podnikatelé, kteří využili všech možností zákona, včetně jeho legálních mezer (co není zakázáno, je dovoleno), aniž odcizili nějaký majetek k vlastnímu obohacení. Jednotlivé právní profese se vyznačují i rozdílným právním myšlením. Jinak myslí soudce, jinak advokát a rozdílné je i myšlení vyšetřovatele a státního zástupce, jako představitelů obžaloby. Jednou z nejméně dodržovaných zásad trestního řízení je zásada, podle které „ orgány činné v trestním řízení objasňují se stejnou pečlivostí okolnosti svědčící proti obviněnému i okolnosti svědčící v jeho prospěch “. Je to obecná profesionální deformace, která motivuje orgány trestního řízení (a nejen u nás) ve snaze „udělat“ obviněného za každou cenu. Na „vysekání“ se z obvinění má přece obhájce! Proto vyšetřovatelé tak neradi z vlastní iniciativy provádějí důkazy ve prospěch obviněného, jakož i ty, které navrhne obviněný nebo jeho obhájce. Vždyť každé zastavení trestního řízení z důvodu, že skutek není trestným činem, nebo že se tento skutek nestal, je přece špatným vysvědčením o kvalitě práce vyšetřovatele. Rivalita zástupce obvinění (před soudem obžaloby) a obhajoby se tak obrací v neprospěch obviněného, a to tím spíše, že český trestní proces neumožňuje kontradiktorni spor obhájce a zástupce obžaloby, jako je tomu např. v anglosaském trestním řízení. V trestním procesu stále doznívá inkviziční zásada, že obvinění se rovná odsouzení. Je to zásada, která byla dovedena k dokonalosti v politických procesech v komunistických zemích. Stejně tak veřejnost zaměňuje institut vazby za dokázanou vinu, bez ohledu na ústavní zásadu presumpce neviny! Kriminalita a kriminalizace To vše má v našich poměrech specifický ráz. Myšlení některých služebně starších vyšetřovatelů i státních zástupců se pohybuje stále v kategorii oněch zrušených socialistických skutkových podstat. Pro většinu z nich nebylo lehké se vyrovnat se změnou režimu, ještě těžší je to se změnou trestní politiky. Jejich přeorientace z totalitních orgánů moci v demokratické strážce zákona je více umělá než skutečná. A už vůbec nejtěžší je to s kvalifikací trestné činnosti, pro jejíž vyšetřování jim chybí odborná kvalifikace (bankovní a finanční kriminalita) a v některých případech i shora uvedené paragrafy. V tom prvním případě jsou „vzpomínky na socialismus“ pro leckteré stále živé, lze si to ověřit vhodnou narážkou, při které se jim obvykle rozzáří oči. Horší je to v případě, kdy se politické motivy přenášejí přímo do aplikace trestního zákona a řádu - to byl případ generálního prokurátora Dr. Setiny. Jeho tříleté trestní stíhání a mediální skandalizace sice skončily zproštěním z obvinění u soudu, avšak bez jakékoliv zpětné vazby a omluvy. Nepíšeme samozřejmě o obecné kriminalitě, kde se stále zvětšuje nepoměr mezi hrstkou vyšetřovatelů a počtem pachatelů. Předpokládám, že stejně tak se zvětšuje rozdíl mezi počtem vyšetřovaných trestných činů a počtem nezjištěných v oblasti finanční a bankovní kriminality. Právě nízká objas- něnost této trestné činnosti zvyšuje tuto kriminalitu, nikoliv nízké tresty. U bankovních a finančních 24 POLYGON 3/1997 [pageend26]operací vyhrazených jenom jedincům s mimořádnou kvalifikací a schopnostmi, v některých případech s mimořádnými matematickými mozky, je snadné tyto schopnosti zneužít. Problémem je však výklad slova „zneužít“, neboť chybějící legislativa, neexistence trestního obchodního práva a mezery v zákonech, ztěžují vyšetřovatelům, jejichž odbornost zaostává za schopnostmi pachatelů i „pachatelů“, možnost rozpoznat, co je vlastně trestné a co není. Co není trestné však v podmínkách ČR ještě neznamená, že by to nemělo být trestné. Palermo a Sicílie Tento trestně právní šum je výsledkem nejen podcenění legislativního základu privatizace, kapitálového trhu a dalších oblastí transformačního procesu, ale také důsledkem právního nihilismu, který po listopadu 1989 zavládl. Jeho první fází byla benevolence představitelů OF (OH) vůči komunistickým zločinům, kterou umocnil známý výrok Václava Klause o špinavých penězích. To však byl počátek - naivita vedoucích politiků vůči českému koumáctví, které se tak skvěle osvědčilo v letech reálného socialismu, to korunovala. Ztráta kontaktu politiků s mentalitou těch, kteří se v socialismu řídili heslem „kdo nekrade, okrádá rodinu“, je skutečně zarážející. Lze ji vysvětlit jedině tím, že vstup do vysoké politiky je v českých podmínkách zároveň spojen s přijetím do klubu exklusivních VIP, jejichž isolovanost od života je přímo úměrná velikosti zastávaných funkcí. Retardovaná justice a nízká úroveň práce orgánů trestního řízení nepatří mezi nejtěžší následky tohoto procesu, mnohem horší je všeprostupující korupce a personální propojení bývalé politické, hospodářské a bezpečnostní (StB) nomenklatury s politickým systémem a policejním aparátem. Systém protislužeb, obratné manipulace a rafinovaného obohacování, vyzkoušený při budování socialismu, našel svůj vrchol v proklamované volnosti trhu a neo- grůnderského kapitalismu. V českém Palermu a na české Sicílii! Soubor opatření - poslední hit vlády, mající části svých právních a legislativních opatření vymýtit tato negativa a nastolit vládu zákona a spravedlnosti, je jistě dobře míněn. Bohužel přichází pozdě, velmi pozdě, tak pozdě, že jeho výsledky budou mizivé, budou-li vůbec nějaké. Ruku v ruce s novou ekonomickou kriminalitou stoupá i počet neoprávněných trestních stíhání. Zastavení trestního stíhání šéfa hospodářské kriminálky sokolovského okresu mjr. Jaroslava Zámka je pouze příkladem typickým, nikoli ojedinělým. Stejně tak zastavení trestního stíhání v případě čtyř z pěti trestných činů u bankéře Moravce (téměř rok ve vazbě), případ severočeského podnikatele Petra Durici a další signalizují, že dochází k neoprávněné kriminalizaci jen v důsledku nedostatečné právní kvalifikace vyšetřovatelů. Pokud by zůstalo jen u ní, byla by to ta lepší varianta. Tou horší je trestní stíhání účelové. Případy některých trestních caus sledovaných médii takové podezření vzbuzují. Nahrává tomu i nešťastná (nebo záměrná) koncepce Zákona o státním zastupitelství, podřizujícího orgán státní žaloby ministerstvu spravedlnosti. Jestliže je policejní vyšetřovací aparát podřízen ministru vnitra, což není neobvyklé - pak by orgán dozorující neměl být rovněž podřízen exekutivní moci. Za předpokladu obsazení obou ministerstev členy jedné strany, a to ještě strany „vedoucí“, poskytuje tento model všechny předpoklady pro své zneužití v systému politického a ekonomického boje o moc. Nestíhání vinných a stíhání nevinných V případě pochybností, co je pro vznikající právní stát horší - neodhalení trestné činnosti nebo stíhání nevinných, pak je třeba vyjít ze zásady, že je lépe neodsoudit vinného než odsoudit nevinného! Každým neoprávněným trestním stíháním se totiž právnímu státu vzdalujeme. Vyšetřovatelé policie ČR to nemajílehké. Jejich málo a chybí jim odbornost. Ti nejkvalifikovanější právníci přece nepracují za pár tisícovek, ale za desetitisíce jako soudci, nebo statisíce jako mnozí advokáti. A tak vyšetřují učitelé, inženýři, agronomové nebo lékař. Studiem trestních zákonů si vyplňují volný čas, pokud nějaký v přemíře práce mají. Čest jejich práci, čest i těm „starokvalifiko- vaným“, kteří si odvykli říkat „čest práci“ a naučili se sloužit zákonu místo dřívějšího posluhování režimu. Čest i těm politikům, kteří si uvědomí svoji odpovědnost za vznik kvalifikovaného a schopného aparátu, který bude schopen vyšetřovat a stíhat veškerou trestnou činnost a nestíhat nevinné. Tomu, komu připadá nepatřičné psát o neoprávněných trestních stíháních v době „nízkých trestů a nestíhaných tunelářů bank“, je třeba říci - obojí je rub a líc stejné mince. Nejhorší ražby je ale ta, kterou se platí za zpolitizované trestní stíhání. Spojení politických zájmů s účelovým trestním stiháním není doménou totalitních režimů. Aféra časopisu „Spiegel“ spojená se jmény jeho vydavatele Augsteina a tehdejšího ministra vnitra F. J. Strausse otřásla v šedesátých letech demokracií ve SRN. Podobné skandály prožily Francie, Itálie a mnohé jiné demokratické země včetně USA. Tyto případy svědčí nejen o vadách demokracie, ale i o její přednosti - pokud způsobí pád těch politiků, kteří za zneužití demokracie a zákonů nesou odpovědnost. To však není případ České republiky. 28. dubna 1997 ■ POLYGON 3/1997 25 [pageend27]První český Evropan JOSEF KOLÁČEK V jazykovém citu a zakořeněné skepsi české mentality se čeří hladina či spíše vraští čelo a nabíhají vrásky. Velká slova, i když jsou dávána osobám z dávné minulosti, rozpoutají me- luzínu, jaká mě uvítala, když jsem začátkem dubna jel z Prahy do Českých Budějovic dávat historický seminář o našich misionářích ze 17. a 18. století. Proti přednímu sklu a proti reflektorům auta se téměř sebevražedně hnal šílený vír sněhových vloček. Mrazilo mě. Já přijížděl z jámě prohřátého Říma a k tomu oděn jen tak nalehko. Dodával jsem si odvahu a zpíval jsem si do hučícího motoru: „Žádnej neví, co jsou Budě- jice, žádnej neví, co je Budweis“ - musí se to opakovat, protože je to parafráze české lidové písně „Žádnej neví, co jsou Domažlice...“. Ale dotvořil jsem to a dozpíval: „Budweis je německy, Budějice česky, žádnej neví co je Budweis“. Vzpomínal jsem si, musel jsem lovit hluboko v paměti, kdy jsem byl naposledy v Českých Budějovicích. Ždálo se mi to jako včera. Snad proto, že jsem se mnohokrát při psaní svých knih musel vžívat do atmosféry tohoto města, když hlavní postavy žily, studovaly nebo jen procházely oním městem. Ale nakonec jsem došel k neuvěřitelnému číslu. Plných 37 let to trvalo, než jsem mohl opět navštívit jihočeskou metropoli. Také znamení doby, povzdechl jsem si. Ještě na vlnách zájmu o historický seminář více než sta studentek a studentů teologické fakulty jsem se jednoho odpoledne procházel za zahradou biskupství na cestičce podél řeky. Modlil jsem se růženec. Jen tak na půl oka jsem zaznamenal, že je světlešedá zeď zahrady biskupství počmárána sprayovými nápisy. Zatrnu- lo mi, ale jaksi úlevně, že to není ještě tak hrozné jako v Itálii. Před „Klášterem“ mě zaujal na téže zdi sprayem vytvořený portrét mladého muže. V první chvíli jsem myslel, že tam je zastavení křížové cesty, tvář umírajícího Krista. Musela to být mistrná ruka, když dokázala sprayem nastříkat tak expresivní podobiznu. Asi autoportrét. Kdybych autora potkal, musel bych ho poznat. Ohromil mě však nápis vedle. Jako natištěnými písmeny - opět sprayem - tam vychrlil: Nenávidím sám sebe. Chci zemřít! Vlevo pod tím malý černý křížek. Tuto jizvu mi ze vzpomínky na pobyt v Českých Budějovicích nic nezahladí. * * Vracel jsem se do Říma přes Prahu. A tak jsem v pátek večer viděl v televizi požár turín- ského chrámu a přilehlého královského paláce. Blesklo mi hned hlavou, že to nebyla náhoda či nějaký zkrat, ale zločinná ruka. A pohnutka? Zničit Turínské plátno, jež podle tradice nese otisky Kristova umučeného těla. A poslední pátrání se stále více zaměřuje na satanisty, kteří mají v Turíně jedno ze svých center. Už bylo vyslechnuto 80 podezřelých osob. Tentokrát šílený vír ohnivých jisker dorážel na obrazovku. Z Prahy jsem si vezl sborník příspěvků z II. literární laboratoře, konané v Hradci Králové 25.-26. ledna 1996 na téma „Bloudění časem a prostorem - Jaroslav Durych známý a neznámý“, z něhož mi tkvěla v paměti, asi jako zadřená tříska, věta z příspěvku německé literární historičky Jindry Triska „Anna Katharina Emmerick a Jaroslav Durych“ - „Kateřina... předpovídala osobám i epochám. Od padesátých let před rokem 2000 prorokovala nárůst satanovy moci, rozšíření násilí a hrůzy a boj církve o přežití“. Ještě jsem si nevydechl a nová bomba, jistě jen zpravodajská! SISMI, italská vojenská kontrarozvědka, sdělila příslušným orgánům, že z Bosny Hercegoviny proniklo do Itálie deset Turků z teroristické organizace „Šedých vlků“ a že mají několik cílů: atentáty na významné osobnosti, letiště a historicky cenné objekty. Titulky novin mířily na jediný cíl: Chystá se nový atentát na papeže. Asi to nebyl jen planý poplach, protože jak při nedělním Anděl Páně tak při středeční generální audienci byly viditelně důkladnější kontroly policie i pomocí detektorů. A v samotném Vatikánu lecjaký přístup byl znesnadněn. Ne nějak drasticky, ale znatelně. V této atmosféře letěl Jan Pavel II. do Sara- 26 POLYGON 3/1997 [pageend28]jeva. Snad nej výstižněji vyjádřil úzkosti mnoha lidí pan Josef Vlček, který mi napsal: „Prosím Vás, máte-li možnost, varujte Svatého Otce! Přesvědčete ho, aby upustil od návštěvy Sarajeva. Mám nepříjemný pocit, ba pronásleduje mě myšlenka, že tato návštěva Bosny Hercegoviny bude jeho poslední a nám přinese velký zármutek.“ I kardinál státní sekretář Sodano musel novinářům vysvětlovat, že Jan Pavel II. byl sice ihned informován o této eventualitě, ale že vládne klidná atmosféra a pak „ On se spoléhá na to, že je v rukou Božích, a má už zažitou zkušenost“. Narážka na atentátníka Ali Agču, který ostatně také stáhl žádost, aby mohl z vězení chodit pracovat. Nyní je Svatý Otec u nás. A mně zní v uších strhující radost skandovaného hesla: „Radujme se všichni v Pánu, přijel taťka z Vatikánu“ Tak to zaléhalo do zdí hlavního náměstí a do ulic a do mikrofonů v Hradci Králové. Těch téměř třicet tisíc mladých hlasů vytvářelo opojnou atmosféru. Hradecký otec biskup Karel Otčenášek nepřeháněl, když v uvítacím pozdravu říkal: „Milovaný Svatý Otče, vítám vás především za tyto tisíce mladých lidí, kteří vás dnes přišli ujistit o své lásce a oddanosti. Přišli vám slíbit, že se nechtějí dát zotročit alkoholem a drogami, že chtějí zachovávat čistotu ve vztahu muž-žena a odvážně, velkodušně a pokorně usilovat o vzájemné pochopení a svornost, o pravou svobodu, spojenou s odpovědností. “ Pochopitelně má hrdost vměla, jako když člověk pohladí kočičku po hřbetě. Div, že jsem si nemnul oči, zda vidím a slyším dobře. U nás doma, odkud chodí tolik zlověstných zpráv o kriminalitě, růstu drogově závislých, rozvrácených manželství a úpadku morálky, (v proslovu biskupům Petrův nástupce musel s hořkostí konstatovat: „Téměř polovina manželských párů se rozvádí nebo rozlučuje, zvláště v Čechách. Provádění umělého ukončení těhotenství, povolené zákony, zděděnými po minulém režimu, ačkoliv zaznamenává mírné zmenšení, je stále mezi nejvyššími na světě. Proto jev snížení porodnosti nabývá stále větších rozměrů: už několik let počet úmrtí převýšil počet narozených.“) u nás doma máme tolik tisíc nádherných mladých lidí? Snad nikdy předtím - či realističtěji: - zase jednou se podařilo panu presidentu Havlovi vyhmátnout a formulovat jádro problému, jeho svérázným a neopakovatelným způsobem: „S vámi přichází i univerzální poselství, které vás vždy doprovází na vašich cestách, poukaz k vyšším hodnotám a etickým normám, bez nichž nelze budovat smysluplný společenský pořádek, ani demokracii, ani ekonomiku. Budeme tomuto poselství pozorně naslouchat. Máme toho velmi, opravdu velmi zapotřebí. Přijíždíte k nám v okamžiku, kdy si naši občané bez ohledu na názorové směřování a vyznání připomínají tisícileté výročí smrti svátého Vojtěcha, muže, který hlásal ono univerzální poselství v době kruté, plné bratrovražedných bojů, v době, kdy byl český stát budován spíše mečem než slovem. Svatý Vojtěch bývá označován, myslím právem, za prvního skutečného Evropana českého rodu... “ I z dalších slov presidenta Václava Havla dýchla na přítomné na letišti ve Staré Ruzyni láska k moudrosti, tedy ryzí filosofie. Mírně sehnutá postava Jana Pavla II. byla korunním svědkem dalších slov: „Dějiny lidského rodu jsou však trvalým a nikdy nekončícím bojem mezi lepším a tím horším v nás. Bylo tomu tak v době svátého Vojtěcha a je tomu tak i dnes a bude tomu jistě i v budoucnu. A je příznačné, že svátý Vojtěch ve svém zápase pokračoval i po své smrti. Když Češi roku 1039přinesli jeho ostatky z Hnězdna do Prahy, slíbili, že se budou řídit jeho ideály. Jistě své dané slovo nedodržovali. Svatý Vojtěch, ač byl poté nepřetržitě vzpomínán a ctěn jako český patron, byl ve svém duchovním odkazu - obrazně řečeno - stále vyháněn ze země a stále znovu se do ní vracel, aby nám pomáhal čelit zlému. Máme to štěstí, že v naší zemi nenabývá dnes zlo - na rozdíl od jiných částí kontinentu - brutálních a tragických forem. Existují však i jiné, jemnější, ale možná nebezpečnější civilizační hrozby, jimž musíme - tak jako všichni lidé - čelit a jimž zatím čelit neumíme. “ Dnes jsem dělal s panem Nardaccim komentář slavné mše svaté Jana Pavla II. na Letenské pláni. Česká televize ji ve vlasti nepřenášela, ale na žádost RAI (italské televize) její kameramani udělali dokonalé záběry a my je komentovali z Říma. Zase jednou jsem zažil lichotivý úžas italských profesionálů v televizním středisku Saxa Rubra nad tím, co se dálo na Letenské pláni, když viděli těch téměř dvěstě tisíc účastníků, jak zpívají, jak se modlí - kameramani zabírali detaily - jak reagují na chariz- POLYGON 3/1997 27 [pageend29]matickou přítomnost Svatého Otce, když jsme uváděli, žeje přítomno osm kardinálů, 17 arcibiskupů, 20 diecézních biskupů a 21 pomocných biskupů. Mnozí biskupové jak ze Slovenska, Polska, Rakouska, Litvy, Německa, Francie, Itálie přijeli se svými diecézány, celkem bylo hostí z 20 zemí, i ze Spojených států. Ta všechna statistická čísla neříkají tolik, jako ono nadšeně skandované heslo v Hradci Králové: Veselme se všichni v Pánu, přijel taťka z Vatikánu. Náramně mě potěšily dva drobné, ale příznačné detaily. Premiér Václav Klaus vyjádřil originálním způsobem svůj vztah ke svátému Vojtěchovi, když v Břevnově v kostele svaté Markéty sdělil celému shromáždění, že jeho vnuk dostal jméno Vojtěch. A já sám, když jsem použil tohoto faktu v interview s českým vyslancem v Římě Martinem Stropnickým u příležitosti odhalení sochy svátého Vojtěcha v Subiacu, jsem z něho vypáčil, že čekají třetí dítě, a bude-li to syn, mají s manželkou vybrané jméno Vojtěch. Nad Čechami není jen zamračeno, ani se jen nestmívá. Svítá, svítá milou nadějí... Řím 28. dubna 1997 ■ Cesta do hlubin noci Kniha o protektorátní Praze ROBERT F. LAMBERG Byl to vlastně omyl. Na obálce vystavené knihy jsem spatřil jméno Kaplan, myslel na historika Karla Kaplana, autora několika výborných děl z dějin současnosti, a knihu - poslední exemplář, jak zdůraznil můj malostranský knihkupec - rychle koupil. Až doma v le- nošce jsem si všiml, že se jedná o mně neznámého Jana - a ne o Karla - Kaplana a že kromě toho ještě má i britského spoluautora. A že kniha je přeložena z angličtiny. Neměl jsem ale čeho litovat - koupil jsem prvotřídní dílo: Callum MacDonald & Jan Kaplan: Praha ve stínu hákového kříže. Pravda o německé okupaci 1939 - 1945. (Praha 1995: Melantrich, 216 str. textu a fotografií.) Tato bohatě obrazově vybavená a pečlivě vytištěná publikace velkého formátu nabyla v důsledku česko-německé diskuse nebývalé aktuality. Ale i kdyby jí postrádala, neměla by tato vzhledná kniha chybět v žádné české bibliotéce, zaměřené na dějiny našeho století. Protože práce MacDonalda a Kaplana nám zprostředkuje jedinečný, většinou zcela neznámý fotomateriál, zejména z podsvětí SS a ze všedního života Pražanů za šest let Protektorátu. Kniha, opatřená bibliografickými údaji a odkazy na prameny, je kromě toho psaná vzácně objektivním a přitom poutavým způsobem, zcela v tradicích britského akademismu. Kníhaje rozčleněna do 7 kapitol s epilogem. Čtenář je veden od začátku okupace až k Pražskému povstání a k efemérní svobodě po zániku Třetí říše, od dramatických momentů krátkého panování Reinharda Heydricha (snad nejnebezpečnějšího exekutora hitlerismu v Evropě) a vražedného řádění K. H. Franka přes „konečné řešení židovské otázky“ až po triviální aspekty každodenního života a kulturní pochmurnosti pod hnědým zákalem. I sport byl zglajchšaltován a vyladěn na vlnu nacistické ideologie. Těžištěm popisu jsou kapitoly „Město, kterému vládlo SS“, „Palác smrti“ (o teroru, jeho institucích a vykonavatelích) jakož i „Osud pražských židů“. Ve stínu prvního „protektora“ Konstantina von Neuratha, jeho nástupce Heydricha a poté polizeigenerála Kurta Daluegeho - a za vždy přítomného teroristy Karl Hermanna Franka, karlovarského sudeťáka - se činili čeští kolaboranti: ministr školství Emanuel Moravec, jakýsi český Goebbels, František Teuner a jeho „Kuratorium české mládeže“, česká nacistická partaj „ Vlajka režijní žurnalisté, udavači a všelijací jiní lokální pomahači katů. Podle britských odhadů zavraždili nacisté mezi počátkem okupace a červencem 1943 asi 28 POLYGON 3/1997 [pageend30]50 tisíc Čechů (bez obětí rasové persekuce). Po atentátu na Heydricha se zaznamenalo mezi 27. květnem a 2. červencem 1942 jen v hlavním městě 1017 rozsudků smrti; za jediný den, 29. září 1942, bylo popraveno 254 rodinných příslušníků oněch parašutistů, kteří zabili Heydricha. Na hrozném osudu českých židů byla horlivá protektorátní vláda v celém rozsahu spolu- vinná: z 92 tisíc židů v Protektorátu přežilo 14 tisíc, ze 40 tisíc pražských židů zahynulo 32 tisíc! Pro čtenáře v ČR, bombardovaného po dlouhá desetiletí komunistickou propagandou a Iži- dějepisem, a který přitom neměl možnost přístupu k západní odborné literatuře, je také poslední kapitola knihy poutavá a poučná. Jedná o událostech v květnu 1945 jakož i o strategii a taktikách tehdejších hlavních aktérů - vedení pražských povstalců, vlasovců, Rudé armády, amerických vojsk, wehrmachtu a německých zločineckých složek (SS a policie). Z knihy se dovídáme jen málo o pozdějších osudech vrahů a jejich pomahačů. „Kavalír- ský“ Neurath dostal v Norimberku 15 let, K. H. Franka a Daluegeho pověsili na Pankráci, posledně jmenovaného dříve, než ho mohla zdolat pokročilá příjice. Henlein, Moravec a velitel oddílů Waffen SS v Praze, hrabě von Piickler (více alkoholik než šlechtic) spáchali sebevraždu. Židobijci Siegfried Seidl a Karl Rahm (Terezín) skončili život na šibenici, jejich nadřízený Hans Günther dostal kulku od partyzána první den po válce. A vládci Prahy, gestapáci Hans Ulrich Geschke, Erwin Weinmann, Horst Boehme, Heinz von Pannwitz, Willi Leimer? Zel, o jejich osudu se nic nedovíme. Nejhorlivějším spolupracovníkem Lei- mera, vedoucího oddělení pro komunismus na gestapu, byl bývalý český policista německé národnosti Jaroslav Nachtmann. N a komunisty v podzemí to Nachtmann sehrál tak dokonale, že ho udělali funkcionářem KSČ. Po válce si ho Rusové vyzvedli. Stalinské lágry někde na Sibiři přežil jako špicl MND a KGB, pak ho vrátili do Československa. Ve staré vlasti působil coby udavač pro StB, zároveň se dopustil různých menších trestných činů. Roku 1974 se jako etnický Němec legálně přestěhoval do SRN. Ač mnohonásobný vrah, neutrpěl tam újmy; zemřel v roce 1995. (K tomu viz Marie Jirásková: Die Gestapo-Akte Milena Jesenská. Kurzer Bericht über drei Entscheidungen. Frankfurt/M. 1996: Verlag Neue Kritik.) Škoda, že vedle snad nevyhnutelných tiskových chyb (není jich ostatně mnoho) a někdy i nepřesných vysvětlivek k fotodokumentům, je i řada faktografických omylů. Antisemitský plátek „Der Stürmer” byl týdeník a ne deník; známý německý rabín, uvězněný v Terezíně, se jmenoval Leo Baeck a ne Brack (to bylo jméno po válce pověšeného zločince z Hitlerova osobního štábu). Překlad do češtiny je místy kostrbatý (Grossdeutschland není prosím „velká německá říše“) a překladatel Jan Brázda jistě okupaci nezažil. Jinak by totiž esesáckou formaci „Waffen SS“ nenazýval soustavně nesprávně „SS Waffen“. Nemějme to Brázdoví příliš za zlé: ony hrozné doby už dávno, dávno minuly. Mezi dnešním Německem a Německem tehdy je asi takový rozdíl, jako mezi proslovem německého presidenta Romana Herzoga před českým parlamentem 29. dubna 1997 a výzvou německého generála Johannesa Blaskowitze z 15. března 1939, jejíž nedobrovolný linguistický humor odhaluje fotodokument na straně 27 recenso- vané knihy: Rozkas pro Obyvatele Na rozkas Votze a neivršiho Prezidenta německé Armády převzal sem v zemi české s nešnim dnem celou moc. Hlavni-Quartier Praha, dne 15. Března 1939 Vrchni Komandant Armadni Odil—3 Blaskowitz General Pjechoty Buenos Aires, duben 1997 POLYGON 3/1997 29 [pageend31]Mnichov, Evropská unie a Atlantická aliance Chiracovy námluvy v Praze ZDENĚK F. LEINER „Nemluvím k zemi, která kandiduje na vstup v blízké či vzdálenější lhůtě, nýbrž k českému lidu, jenž bude zítra naším partnerem,“ prohlásil 3. dubna francouzský president před českým parlamentem ve Vladislavském sále - jako první zahraniční státník, který od vzniku České republiky měl příležitost mluvit před oběma komorami shromážděnými ve společném zasedání. „Dveře Evropské unie jsou otevřeny, není nutno klepat,“ dodal. „Ano, mám vůli budovat privilegované partnerství mezi oběma našimi národy.“ v Škodolibý občan se snad ptal: „Tak proč je Česká republika poslední v řadě zemí, kterým Chirac přijel slibovat přijetí do NATO a EU?“ V říjnu loňského roku byla cesta francouzského presidenta ohlášena jako první. Musela být dvakrát odložena. Poprvé kvůli mimořádnému a nepředvídanému zasedání představitelů Evropské unie a podruhé kvůli nemoci Václava Havla. Proč první? Protože vztah mezi Čechy a Francouzi je stará, ale zhrze- ná láska. Chirac ve svém projevu v parlamentu připomněl, že přátelství mezi Francií a Čechy sahá do středověku, kdy český Král Václav II. uzavřel spojenectví s Filipem Sličným. „Francie dluží vaší zemi mnohé,“ prohlásil. „V roce 1870 (po porážce Francie Pruskem - pozn. red.) poslanci českého sněmu, vaši předchůdci, jako jediní podpořili Francii. O čtyřicet pět let později stanula proslulá česká legie po boku našich vojáků v první světové válce. Nezapomněli jsme na vaše piloty a vojáky, kteří v letech 1939 a 1940 bojovali na straně francouzské armády.“ Poradce, který zpracoval historickou část projevu, opomněl, co moje generace za první republiky s obdivem a nadšením poslouchala ve škole a četla v knihách: že Jan Lucemburský, příbuzný francouzského krále, poslal svého syna Václava, pozdějšího krále a císaře Karla IV., na výchovu do Francie, že padl v bitvě u Kreščaku na straně Francouzů v boji s Angličany. Že Karel IV. přinesl Čechům nejen francouzské stavitele a umělce, nýbrž také proslulá vína. Že v 19. století čeští vědci a umělci měli svoji Mekku v Paříži a že některé z nich - např. Muchu a Kubína, dodnes Francie s hrdostí zařazuje do dějin své kultury. Jsem překvapen, že Chirac nezdůraznil, že Paříž zaprvní světové války byla střediskem českého zahraničního odboje a že zrod první Československé republiky byl též dílem Ernesta Denise a Georges Clemenceaua, že naše první armáda byla po roce 1918 organizována francouzskými odborníky a ústava první republiky čerpala v ústavě francouzské. Že v Praze existovalo francouzské gymnasium, kulturní středisko nesoucí jméno Ernesta Denise a že čeští a slovenští studenti, nejčastěji jako stipendisté Francie, houfně studovali v té zemi. Byl jsem jedním z nich a přijetí, jakého se mi dostalo od francouzských profesorů a ve francouzských rodinách ze mne učinilo frankofila. (Mimochodem: Stárni soud v roce 1951 to považoval za polehčující okolnost, když pro mne prokurátor navrhl trest smrti coby agentovi „imperialistické Francie“!) Pan Chirac se snad domníval, že by to naše poměrně mladé poslance, vyrostlé v jiném ovzduší než moje generace, nezajímalo. Doufám, že čtenáři Polygonu budou naladěni jinak. Pro milovníka a obdivovatele země, která se stala jeho druhou vlastí, byl Mnichov strašnou ránou, v které jedinou útěchou byli jeho spolužáci a jejich rodiny, kteří slovy i skutky prokazovali svou solidaritu s Československem a odpor k ministerskému předsedovi Daladie- rovi, jenž podepsal Mnichovskou dohodu v rozporu se spojeneckou smlouvou s Československem. Za všechny vlastence pravicový poslanec Henri de Kerillis řekl: „V Mnichově se Daladier domníval, že získal mír. Ale dnes má Francie válku a ztratila čest.“ V Praze dnešní francouzský president v každém ze svých projevů neopominul odsoudit Mnichov. V parlamentu řekl: „1938 - mnichovská dohoda. Celá jedna generace - ta moje - bude považovat toto hanebné selhání demokracie za svou největší chybu.“ Chiracovo úsilí 30 POLYGON 3/1997 [pageend32]smazat vzpomínku na Mnichov a navázat na bývalé privilegované vztahy - například obnovením francouzského lycea v Praze a podporou vstupu České republiky do NATO a EU, se střetlo s příznivým ohlasem nejen Václava Klause a Václava Havla, jenž udělil Chiracovi nejvyšší státní vyznamenání - Řád bílého lva I. stupně se zlatým řetězem. Též předsedové ODA a KDU-ČSL a předseda senátu Pitthart a dokonce i šéf opozice Miloš Zeman vyjádřili svoji spokojenost s výsledkem Chiracovy návštěvy. Pocity veřejnosti a některých novinářů však byly smíšené. Pražané nezpívali nadšeně Marseillaisu, nadepsal dopisovatel Lidových novin z Paříže svůj komentář. Dle něho francouzští pozorovatelé, kteří si v mezinárodní politice cení emoce, „museli být z Chiracovy návštěvy v Čechách zklamáni. Žádné medium nepřineslo z Prahy obraz ani z poloviny tak silný jako nedávno z Bukurešti, kde francouzský president dojatě stál před tisícihlavým auditoriem zpívajícím nadšeně Marseillaisu.“ Pokud jde o to, že Pražané nevítali Chiraca s takovým nadšením jako Poláci a Rumuni, mají Lidové noviny pravdu. Ale musím dementovat tvrzení jejich pařížského dopisovatele, týkající se francouzských medií. Dle jeho minulých depeší (posledně z kongresu Národní fronty ve Strasburgu) soudím, že jehojjohled je silně levicový. Ve svém referátu, jak Českou republiku viděla media během Chiracovy návštěvy, cituje hlavně levicové listy Le Monde a Libération. Francouzská levice pochopitelně Chiraca oslavovat nemínila a jeho pobytu v Praze nevěnovala takovou pozornost jako pravicový tisk a více-méně neutrální news-magaziny, které otiskly řadu velkých barevných fotografií. Paris Match například hned dvě z večeře >U kalicha<, na kterých oba presidenti září veselostí a jejich manželky pilně klábosí. Nejvýznamnější francouzský deník Le Figaro, zcela nezávislý od jakékoli politické strany, ale spíše pravicový (což mu nebrání otiskovat objektivně i články levicových politiků), věnoval presidentově návštěvě v Praze více místa, než jeho návštěvám ve Varšavě, Budapešti a Bukurešti a dvojnásobnou plochu než Lidové noviny. Již 28. března ve své barevné sobotní příloze uveřejnil na dvou celých stranách obdivný životopis českého presidenta s hezkou fotografií usměvavé procházky Václava a Dagmary s jejich pejskem kdesi na venkově a všeobecnou informaci o České republice, v které neopomněl (jistě s jistou závistí) česká tři procenta nezaměstnanosti a pět procent růstu národního důchodu, vytvořená zejména 70%ním soukromým sektorem. Následujícího dne, 29. března, si čtenáři Le Figara mohli přečíst rozhovor vyslaného redaktora s Václavem Havlem. Český president odpověděl kladně na otázku, zda je mu bližší francouzsko-německé pojetí Evropské unie než anglické, které se omezuje jen na vytvoření jakési zóny volného obchodu. Vyjádřil se k schůzce Clintona s Jelcinem v Helsinkách a dal zapravdu Atlantické alianci, že zaujala pevný postoj k ruským horentním požadavkům (Lidové noviny 1. dubna je oprávněně nazvaly vyděračstvím). Havel se vyjádřil, že po první vlně přijetí České republiky, Polska a Maďarska by brzy měly následovat ostatní postkomunistické státy, nevyjímaje baltské, jejichž vstup do NATO Rusko tvrdě odmítá. Během Chiracovy návštěvy ekonomická příloha Le Figara, čtená všemi činiteli hospodářského života ve Francii, podala velice příznivé informace o českém národním hospodářství. 4. dubna tatáž příloha seznámila své čtenáře s poklonami, které francouzský president učinil hospodářským výsledkům České republiky při svém rozhovoru s Václavem Klausem, kterého Le Figaro nazval „legendárním evroskep- tikem“, jehož kritika příští evropské měny „eura“ je známa. Dle Chiracova vyjádření před novináři po rozhovoru s českým premiérem lze říci, že jeho postoj se zmírnil. Zahraničně-politická rubrika Le Figara přinesla od 2. do 4. dubna tři dlouhé referáty s komentáři a fotografiemi, na kterých se všichni - Chirac, Havel, Klaus a na jedné i jejich manželky - hezky usmívají. Byla Praha stále zemí úsměvů? Dle informací listem Le Figaro vyslaného redaktora to nelze říci .Již před odletem z Paříže jeden ze členů Chiracova doprovodu řekl, že návštěva v Praze bude ožehavější než ty, které uskutečnil v předešlých - bývalých komunistických - hlavních městech. S odhlédnutím od mnichovské zrady, která je v Čechách stále ješPOLYGON 3/1997 31 [pageend33]tě nezahojenou jizvou, byly předem známy rozdílné názory obou hlav státu na důležitost integrace České republiky do Atlantické aliance a Evropské unie. Zatímco Chirac během rozhovoru s Havlem zdůrazňoval význam Evropské unie, dle Le Figara „pan Havel trval na přednosti rozšíření Aliance (Polsko, Maďarsko, Česká republika, ale též Rumunsko dle přání Francouzů), což by umožnilo vytvoření »nového ovzduší« pro vstup do Unie“. „Toto je přesně americká vize,“ pokračuje komentář Le Figara, „kterou Češi úplně převzali. Pan Chirac s tím nesouhlasil a dává přednost opačné prioritě.“ Taktéž při rozhovoru s českým premiérem byl Chirac nucen překonat několik ožehavých momentů, jak jsem výše naznačil. Zůstává otázka: Co může ČR od Francie reálně očekávat? _ V oblasti ekonomiky: Vzájemný obchod České republiky s Francií představuje nyní pouze 4,2%, kdežto Spolkové republiky 30% celkového objemu. Francie obsadila pouze páté místo v žebříčku zahraničních investorů se 7,8% zahraničních investic. Rozvoj hospodářských vztahů s Francií by České republice umožnil snížit závislost na Německu. Během svého pobytu v Praze Chirac a jeho doprovod zejména zdůraznili, že čeští podnikatelé mají možnost se podílet na špičkových výsledcích francouzské vědy a techniky v oborech jako nukleární energie, letectví, vesmír, čištění a rozvod vody a rozvod energie. _ V oblasti zahraniční politiky: Chirac „to“ Čechům řekl - slíbil pozvání do NATO během červencového zasedání v Madridu a přijetí do Evropské unie v roce 2000. Má však možnost splnit tyto sliby? Pokud jde o Atlantickou alianci, zdá se, že je jist. Schůzka Clintona s Jel- cinem v Helsinkách sice oficielně neskončila dohodou. Jelcin nadále trval na podmínkách nepřijatelných pro Spojené státy. Mnozí pozorovatelé však soudí, že ve skutečnosti došlo k téměř úplné dohodě a že Clinton zachraňoval Jelcinovu tvář před veřejnou mínkou a nepřátelskou Dumou. Proč jinak by mu byl slíbil přijetí Ruska do Velké sedmy a do Mezinárodní organizace obchodu? Zdarma jistě USA neposkytne čtyři miliardy dolarů,_ které president v Helsinkách Jelcinovi slíbil. Ze ve skutečnosti v Helsinkách došlo k zákulisní dohodě, bylo potvrzeno na schůzce Jelcina s Helmutem Kohlern v Baden-Badenu 17. dubna, po které ruský president oznámil, že 27. května bude v Paříži podepsána dohoda mezi Aliancí a Ruskem, která zaručí jeho bezpečnost a umožní jeho souhlas s rozšířením - minimálně pro ČR, Polsko a Maďarsko. Čtyři schůzky generálního tajemníka Aliance Javiera Solany s ruským ministrem zahraničí Jevgenijem Primakovem již připravily podrobnosti „pařížské charty“. Při posledním jednání se Solanou v Paříži 8. dubna se Primakov ještě snažil „vydírat“ a 19. dubna premiér Černomyrdin v Dumě prohlásil, že rozšíření NATO bude „největším omylem od konce války“. Jak je ale zřejmo, zasedání v Madridě může skončit jedině úspěšně. Trochu rozdílná je situace pro rozšíření Evropské unie, které je zcela závislé na výsledku revize Maastrichtské smlouvy. Pracuje na ní již od 29. března 1996, kdy byla zahájena v Turinu, takzvaná Mezivládní konference (MVK) a dodnes nebylo dosaženo dohody, zejména v otázce počtu členů Evropské komise a její kompetence, v otázce kvora při rozhodování o zahraniční politice a společné obrany, v oblasti sociální i v otázce fungování Unie s „dvojí rychlostí“. Jak známo, Maastricht I a pozdější dohody „Patnáctky“, jednání s kandidáty o vstup do EU může být zahájeno až půl roku po schválení výsledku jednání Mezivládní konference v Amsterodamu v druhé polovině června letošního roku. Bude-li zde podepsán „Maastricht II“, přijetí České republiky do konce roku 2000 není vyloučeno. V opačném případě Chirac nebude mít žádnou možnost svůj slib Čechům, Polákům a Maďarům splnit. Odborníci MVK považují za reálný rok 2002 nebo 2003. Saint Raphael, 21. dubna 1997 ■ UBYTOVÁNÍ V PRAZE Třípokojový byt s kuchyní a příslušenstvím v Praze blízko stanice metra za rozumné ceny. Volejte ++420-2-2425 0722 nebo pište na adresu: J. Plíhal, Mánesova 48,120 00 Praha 2 32 POLYGON 3/1997 [pageend34]O třech politických událostech v době krátce minulé OTAKAR ZOUFALÝ CLINTON A JELCIN V HELSINKÁCH Setkání amerického prezidenta se svým ruským protějškem v Helsinkách má větší význam, než se mu přikládá. Je to definitivní zrušení dříve sovětského, nyní ruského njet. Slovo, které od druhé světové války v OSN, ale i jinde, bránívalo rozhodnutí všech demokratických států světa. Rusko nemá právo veta. Brežněvova doktrina omezené svrchovanosti států, které byly vazaly Východního bloku, je zrušena. Česká republika se vlastně teprve nyní stává suverénním státem. Organizace, založená v roce 1949 na ochranu míru v části Ameriky a značné části Evropy, North Atlantic Treaty Organisation - NATO - sdružuje doposud šestnáct států. Členy jsou USA, Belgie, Dánsko, Francie, Anglie, Island, Itálie, Kanada, Lucembursko, Holandsko, Norsko, Portugalsko, od roku 1952 Řecko a Turecko, od roku 1955 Německo a od roku 1982 Španělsko. Nyní je v dohledu rozšíření této aliance o Polsko, Maďarsko a Českou republiku. O Slovensku nepadlo ani slovo. Kdo ví, jak bychom dopadli, kdyby se ještě jednalo o vstup celého státu - o vstup Československa. Vstup ČR do NATO je výsledkem snah ministerského předsedy Klause a ministra zahraničí Zielence. O požadavku Miloše Zemana, aby se rozhodnutí přenechalo lidovému hlasování, což by bylo u nás protiústavní, se již nemluví. Odmítavé stanovisko Republikánů a komunistů je pro tyto nedemokratické strany typické. Je možné, že se s rozdílnými názory setkáme též u části exilu. Helsinky zrušily staré rozdělení Evropy. Moskva nesouhlasí, má výhrady, je tedy dědicem sovětské ideologie. Je názoru, že tento akt je namířen proti ní. I když je to vítězství Západu, není to porážka Východu, jen to potvrzuje od začátku jasnou obrannou úlohu této aliance. Neumístění atomových zbraní a vojenských základen na území nových partnerů odstraňuje obavy té části českého, ale i polského a maďarského obyvatelstva, které sice čtyřicet let nemělo obavy ze sovětských atomových zbraní, ale z těch, které byly v rukou demokratických států. Divná logika, ale mnohde ještě přetrvává. Obavy Ruska jsou kompenzovány tím, že nyní bude zasedat v bruselské radě NATO, kde bude mít také hlasovací právo, ale žádné právo veta. Každopádně je to úspěch. Musíme uvážit, jak důležitá a nákladná je změna výzbroje, ke které nyní musí dojít. Podle článku 5 smlouvy tohoto obranného společenství je všem, tedy i novým členům aliance, zaručena ochrana a pomoc v případě napadení. Neumístění atomových zbraní a vojenských základen způsobuje, že se noví partneři do určité míry nacházejí v „šedé zóně“. Jalta je sice historickým dokumentem, ale nyní již neplatným. To má nesmírný význam pro Polsko, o kterém se tam především jednalo. O nás tam nepadlo ani slovo. Nyní nastupuje další fáze možnosti rozšíření NATO. O členství usilují Litva, Lotyšsko, Estonsko, ale také Ukrajina a mluví se dokonce o Rumunsku a Bulharsku. Hospodářská slabost Ruska se odráží přímo i ve vojenské síle. Stát, který několik měsíců není schopen zaplatit své zaměstnance a důchodce, těžko vládne prostředky na udržení a modernizaci armády. Helsinky byly pro Jelcina kousnutím do kyselého jablka. Kladným výsledkem rusko-americ- kého jednání je dohoda o omezování počtu atomových střel obou velmocí a o odzbrojení na poli chemických zbraní. Obojí je problematické. Atomových zbraní jsou na obou stranách tisíce a několik z nich stačí zničit celý svět. Chemické zbraně se zhotovují snadněji a obavy z Iraku, pokud je u moci Saddam Husein, a z Libye s plukovníkem Gaddafim, jsou opodstatněné. Při špatných existenčních podmínkách ruských atomových vědců je lehce možné a velmi nebezpečné, že iránští vládci mohou některé získat. Iránští vládci se neštítí ničeho, potvrzuje to i vražda vedení kurdské opozice v berlínské restauraci Mykonos. Málo se mluví o Číně. Miliardový lidský potenciál ve spojení s diktátorským režimem nemůžeme ignorovat. Zde jsem u choulostivé otázky zbrojení. Slabá, ale vždy nejlepší vládní forma - demokracie - musí být chráněna značnou vojenskou sílou. Jakýkoli přehnaný pacifismus je pro demokracii nebezpečný. Může-li být demokratický stát zajištěn takovou multinacionální inPOLYGON 3/1997 33 [pageend35]stitucí, jako je NATO, kde všichni členové mají stejná práva, je to pro ČR přímo ideální. Slovenský premiér Mečiar chce „zachránit tvář“ a uspořádá o vstupu do NATO referendum. Občanům budou položeny následující tři otázky: 1) Jste pro vstup Slovenska do NATO? - 2) Jste pro rozmístění jaderných zbraní na území Slovenska? (Přitom je známo, že k rozmístění těchto zbraní ani v Polsku, Maďarsku a ČR nedojde!) - 3) Jste pro rozmístění vojenských základen na území Slovenska? - K rozmístění takových základen nedojde, to ví pan Mečiar velmi dobře, ale proč o tom nenechat hlasovat? Něco podobného požadoval u nás také pan Miloš Zeman a myslím, že by stylizoval otázky velmi podobně. Chronologicky vývoj setkání Clintona s Jelcinom v Helsinkách: 17. března informuje Český rozhlas o vyjádření ruského velvyslance v ČR Nikolaje Rjabova, že v případě přístupu ČR k NATO může Rusko uvažovat o tom, zda bude pokračovat v dodávkách zemního plynu, nafty a jaderné energetiky. Rusko se cítí poškozeno tím, že Češi už nebudou kupovat vojenskou výzbroj z Východu. Stylizace z dob Stalina a Brežněva se nezměnila, pan velvyslanec používá komunistických frází a dokonce uvádí: „Většina českého obyvatelstva je proti NATO.“ Takovou drzost si od roku 1989 nikdo nedovolil. Diktuje ještě stále vazalskému státu? Má rozhodovat o naší budoucnosti i jen deset procent komunistů? Vzpomeňme si na úlohu Zorina v roce 1948. Téhož dne také Jelcin v Moskvě odmítá rozšíření NATO na východ. Žertovným tónem pak uvádí, k jakým změnám dochází: „Zdravý Jelcin se setká s nemocným Clintonem.“ Pokus o záchranu prestiže. Ministr zahraničí ČR Zielenec si hned příští den (18. března) pozval k sobě pana velvyslance a upozornil ho, že vláda ČR si nepřeje zasahování do kompetencí suverénního státu a současně odmítá jakékoli vyhrožování. 19. března se k Rjabovovu vyhrožování velmi ostře vyjádřil prezident Václav Havel. Současně tisk, rozhlas a televize uveřejňují Clintonovo oznámení, že NATO bude rozšířeno na východ bez ohledu na případný nesouhlas Ruska. Ruský ministr zahraničí Primakov se s Clintonem nedohodl. S jedinou negativní reakcí přišli němečtí „Zelení“, kteří toto rozšíření nejen odmítají, ale dokonce požadují rozpuštění aliance. Podávají znovu důkaz o tom, že ekologické otázky jsou pro ně jen zamlžováním extrémně levicové orientace. Týž den přichází ještě jedna radostná zpráva: prezident Havel oznamuje zajištění dodávek zemního plynu z Norska. Potěšitelné také proto, že norský plyn je jakostnější a dokonce levnější než ruský. Rusko, které zatím bylo výhradním dodavatelem, ztrácí možnost vydírání. Čtyřicet let závislosti na Rusku (SSSR) dostává další trhlinu. Vlastní setkání Clintona s Jelcinem začíná 20. března. Dochází k dvěma monologům. Clinton mluví o rozšíření NATO, v červenci se bude jednat o vstupu Polska, Maďarska a České republiky. Podle Jelcina rozšíření NATO nepřichází v úvahu. Ministryně zahraničních věcí USA Madeleine Albright prohlašuje, že Rusko nemá žádné právo veta k rozhodování suverénních států. Téhož dne je oznámeno, že 24. dubna promluví v německém parlamentu (Bundestagu) prezident Havel. Na okraj zaznamenávám týž den zprávu, že Rumunsko vybízí Němce, kteří se vysídlili, k návratu. Nemovitý majetek jim bude vrácen. Jejich odchodem ztratila země obyvatele, kteří vysoce přispívali prosperitě národního hospodářství. Možná, že si někdo vzpomene na vyhnání sudet- ských Němců a na hrůzu, jakou mají někteří z návratu milionů. Česko-německá deklarace je po- depsána, z milionů se nevrátil ani jeden. 21. březen: z Clintona vyzařuje jistota, i když vidíme neobvyklé televizní záběry, jak oba státníci sedí a Clintonova znehybněná noha jaksi ruší, trochu to připomíná záběry s Rooseveltem. Jelcin mění taktiku, jedná jako vyděrač v rukavičkách. Snaží se změkčit svoje „njet“. Okolnost, že nedojde v nových zemích k umístění jaderných zbraní a rozmístění vojenských základen, byla již dříve rozhodnuta ve štábu NATO. V pozadí těchto jednání stojí německý kancléř Kohl. O podepsání česko-německé deklarace se vyjádřil jen jednou; prohlásil, že bude podepsána do Vánoc. K tomu také došlo. Ale současně při podpisu přislíbil plnou podporu našeho vstupu do Evropského společenství a do NATO. (Od začátku jednání se nikdo nezmínil o Slovensku. Copak si počne pan Mečiar s referen- dem? A co plebiscit pana Miloše Zemana? Brzdit možnost ochrany demokracie líbivým politizo- váním?) 22. březen: Část medií mluví o velkém úspěchu Helsinek, někteří se vyjadřují vlažně. Ani 34 POLYGON 3/1997 [pageend36]Clinton, ani Jelcin svůj postoj nezměnili. Znamená to tedy rozšíření NATO, a o to vlastně šlo. Jelcinův nesouhlas na věci nic nezměnil. Česká vládní koalice je spokojena. Sovětské atomové zbraně byly u nás rozmístěny desítky let, nikdo se nikoho neptal. Přitom sloužily výhradně útočným úmyslům. Umístění vojenských základen bylo „bratrskou pomocí“. Východ nyní ústy Jelcina a ruského ministra zahraničí prohlásil, že rozšíření NATO ,je vážnou chybou“. Budeme s ní rádi žít. Po několika dnech následovala v Praze návštěva francouzského prezidenta Chiraca. Nejdůležitějším bodem jeho projevu v parlamentu byla část, kde vyjádřil podporu Francie při madrid- ském jednání. Při podpoře USA, Německa a Francie je rozšíření NATO na východ již hotovou věcí. (O návštěvě Chiraca v Praze viz článek Z. F. Leinera - pozn. red.) Po Chiracově odjezdu mě překvapily komentáře z Prahy. KDU-ČSL vítá zvláště sociální hlediska, o kterých se francouzský prezident zmínil. Bylo to tak důležité? Soudruh Grebeníček (KSČM) je nadšen Francií a doporučuje se odklonit od Německa a spolupracovat zvláště s Francií. O tom, že jak prezident tak i současná francouzská vláda jsou pravicově orientováni, se nezmínil. O nás bez nás? To platí jistě u Mnichova, jen částečně u Jalty. Copak zbylo z Postupimi, když Německo je nyní vedoucí evropskou mocností? Horší bylo, jak jsme dopadli, když jsme při tom byli. To bylo v únoru 1948 a to bylo v roce 1968 na konci „Pražského jara“. Začíná nová éra. Rozšíření NATO na východ znamená pro nás záruku bezpečnosti a demokracie. Důležité je to zvláště nyní, kdy dochází k pokusu o vzkříšení nového SSSR v jiné formě - myslím na spojení Ruska s Běloruskem. Překvapilo mě, že jednání Jelcina s Lukašenkem vzbudilo malou pozornost a nevyvolalo žádnou reakci. Nepřekvapí, že 9. dubna prohlásilo ministerstvo zahraničí Ruské republiky, že Moskva „je v zásadě srozumněna“ s rozšířením NATO, ale bude chtít dosáhnout ještě nějaké úpravy. Nelíbí se mně, že v Bruselu bude nyní i ruské zastoupení, ale i když bude mít hlasovací právo, nebude mít právo veta. K žádným překvapením nemůže dojít. Praha končí s Východem, ke kterému nikdy nepatřila. HAVEL V BONNU V sále Spolkového sněmu se dá očekávat napětí, mezi německými parlamentáři zasedá několik sudetských Němců. Potlesk při vstupu prezidenta České republiky je však předzvěstí porozumění. Čtyřiadvacátý duben je označen jako historická vyhlídka na smíření mezi Čechy a Němci. Havel nachází novou definici pojmu „vlast“. Nemá to být uzavřená struktura, máme být svě- toobčany. Nacionalismus, šovinismus, provin- cionalismus, egoismus jakýchkoli skupin, nenávist ke všemu cizímu a rasismus patří minulosti. To vše vedlo k násilí, národnostním čistkám, k válkám a koncentračním táborům. Česko-ně- mecká deklarace nemůže být „kouzelným proutkem“, jehož mávnutím to vše odstraníme. Přesto má tento dokument velký význam, je milníkem na cestě k poznání, k porozumění, k vzájemnému pochopení. Je to znamení dobré vůle obou národů. Desetitisíce obětí nacismu nemůžeme vzkřísit a nemůžeme se vrátit k roku 1938, kdy ještě Češi, Židé a Němci žili ve společném státě, Československé republice. Právě tak nemůže dnešní Česká republika vrátit vyhnaným Němcům (Havel nikdy nepoužil označení „sudetští Němci“) jejich starou vlast. Dějiny nemůžeme změnit. Hledejme dál příčiny na obou stranách. Zbavme se radikálů, extremistů, politiků, kteří našemu sblížení brání. Před dvěma lety zval český prezident ty, kteří se narodili v Čechách, k návštěvě naší země. Budou vítáni jako hosté. Dnes mají přicházet jako občané a nebo jejich potomci, kteří byli s touto zemí po staletí spojeni. Společné dějiny mají oba národy spojovat a ne rozdělovat. Ten vztah má být tím užší, že jsme sousedé a že chceme vytvářet novou Evropu. Havel je spisovatel, filosof a státník, vidí a předvídá budoucnost. V České republice má být zřízena nadace, která by se snažila o odčinění křivd. Proto, že podobná instituce ještě neexistuje - závisí to od zákonných opatření v ČR k rozdílení těchto prostředků a k jejich obhospodařování - proto se zástupce českých židovských organizací bonnské cesty nezúčastnil. To byl jediný temnější bod této návštěvy. Havlovo vystoupení je právem označováno jako „zbavení se obav z pravdy“. Bylo pozorně sledováno všemi členy Spolkového sněmu, zúčastnila se celá vláda a významní činitelé politického, vědeckého, církevního a hospodářského života. Mnohokrát, zvláště při definici pojmu POLYGON 3/1997 35 [pageend37]vlasti a světoobčanství, byl přerušován souhlasným potleskem. Komentáře ve všech německých mediích vyznívaly velmi příznivě. V českých rozhlasových zprávách a tisku se našly někdy rozdílné názory. Odpovídá to různému přístupu k problému smíření obou národů. HERZOG V PRAZE 29. dubna promluvil prezident Spolkové republiky Německo v historickém Vladislavském sále k reprezentantům obou parlamentních komor. V televizních záběrech bylo vidět několik volných míst. Od demokratických parlamentářů se distancovali nacionální šovinisté Republikáni a ultralevicoví komunisté - kupodivu právě ti, kteří mají ve své ideologii internacionalismus a kteří se nedávno objímali s reprezentantem diktatury v bývalé NDR Erichem Honeckerem. Někoho mohla rušit přítomnost předsedy Senátu Miloše Zemana, který vydíral českou vládu při podpisu česko-německé deklarace. Také přítomnost levicové extremistky Antje Vollmer, známé svými sympatiemi s uvězněnými teroristy, zástupkyně německé opozice, nebyla nejvhodnější. Deklaraci uzavřela sice Kohlova vláda, ale čestný doktorát Karlovy univerzity za to dostala právě tato představitelka opozice. Překvapení pro mnohé. Roman Herzog ve svém projevu prosil Čechy o odpuštění a nabízel usmíření. Vycházel ze staleté minulosti, kdy oba národy společně vytvářely dějiny naší země. Zmínil se o stavitelích Prahy a mnohých měst v Čechách, vzpomínal na vynikající německé a židovské spisovatele a umělce, kteří se zapsali do historie. Mluvil o bezpráví a utrpení, způsobené Čechům. Zdůraznil i údobí temna na obou stranách. Oba národy si mají zamést před vlastním prahem. Vzpomínky a smýšlení sudetských Němců jsou také pochopitelné. V dějinách neexistuje nějaká „konečná čára“ ani za radostným, ani za bolestným problémem. Odsoudil kolektivní vinu a stejně odsoudil Mnichov a nacistické zničení Československa. „Nebyli to Němci, kteří uvrhli tento kontinent do bídy a utrpení?“ Tato řečnická otázka na adresu vlastního národa je výrazem duchovní síly velkého demokrata. Vzájemná nedůvěra, strach a záští se začaly měnit až tehdy, když první z vyhnaných Němců začli navštěvovat místa, kde se narodili, ke prožili své mládí, kde jsou hroby jejich předků. Německý prezident uvedl, že bezpráví začínalo utrpením Čechů a to pak vyvolalo reakci v tvrdém vyhnání všech Němců bez hledání viny jedince. „Stojíme na začátku dlouhé cesty, na jejímž konci bude smíření.“ Proč by se nemohly vztahy mezi Čechy a Němci vyvíjet tak, jako mezi Francouzi, Poláky, Holanďany a všemi ostatními německými sousedy. Na obou stranách musíme hledat pochopení pro postižené bezprávím. Herzog ukončil svůj projev slovy: „My, Němci, prosíme o odpuštění a chceme odpouštět.“ Jeho projev byl několikrát přerušován souhlasným potleskem. • Vystoupení Václava Havla v Bonnu a Romana Herzoga v Praze přijala velká většina obou národů s pochopením a souhlasem. Kritická slova nacházíme jen u některých extremistů. Byly to řeči státníků, kteří chtějí budovat novou, šťastnější Evropu. Demokracie je diskuse. K tomu TGM nepřidával - a snad ani my nebudeme přidávat - „diskuse, ale ne s každým“. Budeme-li poznávat jeden druhého, překleneme mnohá nedorozumění, která ještě mezi námi přetrvávají. Neubulach, 30. dubna 1997 ■ NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňském městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl nebo volejte večer: ++33-494 82 37 41 36 POLYGON 3/1997 [pageend38]Scolia bohemica JOSEF LANDERGOTT Tuzemské partajní truchlo- a veselohry Strany Lidového domu a Modrého jednorožce po sjezdu I. Tutovka jménem Lidový dům O straně Lidového domu bývá v domácích mediích nejčastěji referováno jako o spolku s dramatickými vnitropartajními vztahy a dluhy. Straně však k růstu pomáhá i nepřátelsky myšlená propagace, stejně jako byl k nezaplacení Zemanův či Bůžkové gumák bermudských televizních podnikatelů před loňskými volbami. ČSSD se stalo sběrným označením pro seskupení lidí, z nichž část je také sociálními demokraty. Určitě neplatí tradiční skizza pozitivně, ti. proklausovsky laděných novinářů, že v ČSSD jsou pouze lidé chronicky nespokojení s vývojem v Čechách, nebo dokonce ti, kteří teskní po sladkých časech právního režimu Dr. Husáka. Kariéristů a profesionálních pracovníků s veřejností všeho ladění je v Lidovém domu jako všude jinde. V místnostech proletářského svatostánku v Hybernské ulici na Novém Městě pražském totiž volné náčiní pro vyrovnání si účtů s těmi, co jim to „nandali“ ve volbách roku 1992. Roduvěrní sociální demokraté se v Lidovém domě opravdu netísní, astejně jako se před nedávném členství v KSČ obvykle nepovažovalo za standardní přiznání se ke komunismu, neplatí dnes ani to, že členství v ČSSD předpokládá sociálně demokratické světové nazírání. Noví příchozí, a to většinou s komunistickou minulostí, rádi hovoří o své sociálně demokratické orientaci a o předlistopadovém půlstoletí často hovoří jako o „době před uvolněním“. Jako y jiných českých parlamentních stranách i v ČSSD platí o otrlých pragmaticích obecně známá skutečnost, jak ji přiléhavě formuloval proslulý Hogo Fogo ve stěžejním díle (byť neoskarovém) české poválečné kinematografie: „Fraška života běží jak splašená herka kupředu a diváky pranic nezajímá dějství prvního obrazu. “ Jsou ovšem i diváci pozornější. Ti si všimli, že jedním ze zdařilých skutků skupiny kolem Jiřího Horáka (předsedy UW v letech 1990 - 1993) bylo smazání rozdílu mezi programovými body sociálně odpovědné politiky a reformně komunistickými populistickými dogmaty. Hlad po moci hnal Horáka do vidiny získávání komunistických hlasů a totéž nyní žene dědice a dokončovatele horákovské strategie sjednocování české levice Miloše Zemana ke sbírání hlasů republikánských a komunistických. Ačkoli ani Horák ani Zeman komunistický blok v podstatě nenalomili, éře jejich vedení strany Lidového domu se již šest let říká bol- ševizace české sociální demokracie. Strategickým záměrem domácích i zahraničních ideologů sbližování s komunisty (většinou pod hesly jako „Pojďte z vandru domů“, nebo „Konečně přišli k rozumu“) je vygumovat komunismus z podia české politické scény, vytvořit určitou parlamentní sanační barieru jménem sociální demokracie. Ze podobné úvahy jsou spíše zakrývajícím manévrem pro uchování pozic a tajením výhledů do budoucna než realizovatelným záměrem, je nabíledni. Koneckonců, zbolševizovaná byla ČSSD již po svém prvním obnovení před půl stoletím a stejně tomu tak vlastně bylo při obnovování sociálně demokratického hnutí v českých zemích hned po listopadu 1989. Z obecného politologického hlediska téměř o nic závažného nejde (míra levicovosti evropských sociálně demokratických stran souvisí s jejich historickými zkušenostmi). Při hrozící havárii vládní koalice tomu ale asi bude trochu jinak: bude-li Miloš Zeman chtít vládnout - a už dlouho reaguje na slovo vládnout příznačně jako onen pes slavného ruského nobelisty, bez velké koalice s ODS bude muset do spojenectví s komunisty. Kde jsou v exkomunisty prolezlém Lidovém domě záruky, že kapitalismem ztučnělí soudruzi neobrátí stranu se jménem ČSSD proti mladé české demokracii? Zeman od roku 1993 sledoval politiku likvidace malých levicových a nacionálně levicově zaměřených opozičních stran cestou spojení se s Lidovým domem: prostě vyluxoval ve své části domu. I když vlastní projekt tzv. Realistického bloku nebyl úspěšný, z české politické scény se po volbách roku 1996 ztratili zelení i moravisté: ČSSD se tak stala vedle tradiční POLYGON 3/1997 37 [pageend39]moravské strany, strany lidové, druhým největším lobbystickým centrem „moravských“ zájmů. Do parlamentních lavic se po volbách 1996 již nevrátily ani dvě reformně komunistické skupinky, Strana demokratické levice a strana Levého bloku - voliči se raději nalepili na Zemana než na mlynářovce Ortmana či Mečla. V ČSSD naleznete reformně komunistické hnutí Obroda, jejíž neúplná integrace v roce 1990 ochromila a_ rozštěpila sociálně demokratické hnutí v Čechách na dva tábory. Na silnější stranu Lidového domu, hledající cesty ke komunistickým voličům, a na malou a bez vlivu skomírající liberálně zaměřenou Asociaci sociálních demokratů (ASD). Ta sice v roce 1991 vsadila na evropský kurs sociální a ekologické odpovědnosti, ale její vedení nedokázalo získat jakoukoli podstatnější podporu. Dnes o existenci dvou sociálně demokratických stran v Čechách kromě několika zasvěcenců vlastně nikdo ani neví, neboť poražený leader liberálních sociálních demokratů Rudolf Battěk dokázal volební prohru roku 1992 změnit v celkovou partajní zkázu. ČSSD nemá ani na domácí poměry příliš velikou členskou základnu. Od roku 1991 udávají straničtí hospodáři její stav plus minus 13.000 registrací. Početní silou pro Lidový dům proto nebyla ani skupinka národních socialistů, když opustili národně frontovní stranu socialistickou, resp. později stranu s všeobjímajícím názvem liberálně národně sociální (sic!). Skupina bývalých aktivistů OH (sem patří i Zeman) čeká ve vedení ČSSD na obnovení svých ministerských funkcí. Z pestré směsice lidí z exilu někteří ještě před volbami 1992 téměř omdlévali hrůzou, že by se volební subjekt D’92, jehož nejsilnější součást byla ASD, měl profilovat jako útvar sociálně demokratický. Dnes, pravda, díky své šikovnosti a osobnímu šarmu a čerstvě prokázanému politickému rozhledu, pracují např. jako poradci předsedy Zemana a jeho senátoři (říká se jim „ocáskové předsedy Zemana“). Vedle exulantů, kteří mezi oběma bohumínskými sjezdy 1995 a 1997 stačili na svá rozhodnutí spustit se s klikou českých prognostiků zahořknout, ovšem v ČSSD také naleznete pravé, nefalšované originály z řad Husákovy KSČ, živé komunistické poslance a tajemníky. Vypráví se, že bez jistého Miroslava Sloufa, dlouholetého poslance KSČ i KSČM a komunistického apa- rátčíka, sloup ČSSD a perspektivně i celé české společnosti Miloš Zeman neudělá ani ránu. Čemuž se dá věřit: na druhém sjezdu bohu- mínském obhajoval Zeman svého tajemníka právě poukazováním na to, že i on sám byl dva roky komunistou (v jiném prostředí si ale dokáže poplakat, že tam byl právě jen necelé dva roky). Můžete pro „sociálního demokrata“ vůbec v českých zemích žádat lepší, důvěryhodnější obhajobu? Do Lidového domu chodí našeptávat i zasedat experti přes tajné služby, odboráři, ekonomičtí i ekologičtí guruové (myslí si to o sobě), průmyslová a bankéřská lobby (alespoň v tomto je ČSSD věru evropská), verbální antikomunisté - komici faktičtí i nechtění (a to dokonce např. z kandidátek Demokratické unie nebo KANu), umělci všeho druhu i třeba profesoři medicíny. Zkrátka Lidový dům je sídlem (ač nevlastněným) strany všelidové a všichni v něm mají pifku na ten „prokletý“ samet a jeho protagonisty. Horák nechtěl do strany komunistické funkcionáře. Jeho nástupce už jen prohlašuje, že do strany nesmějí vstupovat komunisté kolektivně, ale individuálně (a to ještě podle sofisty tuzemské opozice Zemana pouze tehdy, mají-li umyté ruce...). Na vlně s obrodou přišel do ČSSD jeden z partajních balvanů Jozef Wagner, jehož nejproslulejší vlastností je krátká paměť (tím není ale moc originální, srov. již zmiňovaného Egona Lánského). Ačkoli Zeman Wagnerovi vděčí za mnohé, hodil ho přes palubu hbitě, když si dovolil ohrozit čistotu protivládní opozice - hlasoval totiž pro přijetí státního rozpočtu. Media případ Wagner nafoukla, ale o omezování svobody názorů se rámusilo zbytečně. Aposrata Wagner s mladým Teplíkem byli z ČSSD vyloučeni ze stejného důvodu, ze kterého docházelo ke stranickým čistkám na regionální úrovni např. v ODS po komunálních volbách 1994: kvůli partajní neposlušnosti. Pro Zemana, jehož vystoupení připomínají recitály Smutného muže, kabaretiéra ze šedesátých let, není v podstatě rozdílu mezi oběma bohumínskými sjezdy. Aniž by musel hnout prstem, díky vládním neúspěchům, díky nepochopitelné zaslepenosti především vedení ODS a poháněn větry hospodářských potíží má zajištěny vysoké volební preference. Již delší dobu drží otevřeny dveře k lidovcům, ke straně, s níž se snažil spolupracovat již Jiří Horák: jakoby historická národněfrontovní příslušnost zavazovala... Ani z obecně politického hlediska nebyly oba bohumínské sjezdy příliš důležité. Kromě ně- 38 POLYGON 3/1997 [pageend40]kolika personálních změn bude pokračováno v ostrém protivládním kurzu z hradeckého sjezdu z roku 1993. Kritika hospodářských reforem a sliby náprav v oblasti hospodářské kriminality, stejně jako ve zdravotnictví, školství či dopravy zůstávají však i nadále v nákladové části nejasně formulovány (strana ovšem neumí hospodařit ani sama pro sebe: již na dvou sjezdech nebyla schválena zpráva o hospodaření strany). Zemanovo vedení kličkuje i v otázkách zahraničněpolitické orientace na západoevropské bezpečnostní instituce. V ČSSD tedy nic nového. Snad jen tolik, že se Zeman už dnes nemusí novinářům na tiskovkách omlouvat za to, že jeho strana neobtěžuje skandály, neboť je prý ČSSD stranou klidnou (srov. také Luxovu terminologii o KDU-ČSL: „klidná síla“). To alespoň řekl právě před dvěma roky. Znalci vědí, že to neplatilo už tehdy. Ještě o rok dříve dokonce prohlašoval, že jeho životním cílem není stát se premiérem, ale klidně dožít důchodu. Kdyby u toho zůstal, bralo by ho třeba více lidí vážněji. Svým příznivcům Zeman na 28. sjezdu slíbil po příštích volbách vládu. Partaj se těší a bojí zároveň. Měla by také zvážit, zda osobní motivace Miloše Zemana na nastávající poslední bitvu je opravdu dostatečná. Plat předsedy sněmovny je totiž shodný s platem ministerského předsedy. Vyměnili byste před- sednický klídek za ministerské pachtění? II. Vypukla válka o dědictví ODA? Pouze Caesar dokázal být rychlejší a stručnější. Po několikaměsíční masivní mediální kampani se totiž podařilo prosadit nedávného velvyslance ČR ve Washingtonu Michaela Zantovského do vedení „hradní“ ODA, když na podzim se stal za tutéž stranu senátorem. Tehdy ještě jako bezpartajní. Na 12. celostátním sněmování ODA v Mostě, které následovalo krátce po březnovém bohumínském sjezdu ČSSD, pak skupina kolem ministra Vladimíra Dlouhého dokázala s pomocí hlasů moravských delegátů prosadit svůj „pragmatismus“ proti „konservatismu“ jiné části ODA, representované např. Danielem Kroupou, Pavlem Bratinkou, poslanci Maškem či Hof- hanzlem (připomeňme, že moravské organizace žádaly Kalvodovu hlavu již před dvěma roky). Hradní associé Žantovský se tak připletl do „pragmatické“ společnosti ministra Dlouhého či předsedy Fondu národního majetku Romana Češky. Konference se nepovedla a ODA zasela do svérázně strukturované a mnohdy okultně řízené strany ještě větší rozkol. Žantovský zahájil partajní kariéru „inventarizací“ poměrů v ODA, což jinými slovy znamená poznávání terénu s následnou čistkou. Zdali Žantovský nenaplní stejnou roli jako ministr školství Ivan Pilip po roce 1994 v mezitím zaniklé KDS a elegantně nepřevede malou partaj, již analytici někdy připodobňují spíše k s. r. o. než k politické straně, do náruče většího bratra, se zeptal už Miloš Zeman. Zdá se, že válka o dědictví ODA začala. Někteří z poslanců po Čéškově a Prokopově volbě na posty místopředsednické pohrozili odchodem z parlamentní frakce, Žantovský naopak popřel, že by existovaly snahy po spojení ODA s ODS. Jako by se psal rok 1995... V Mostě si všichni, včetně Kalvody, pochvalovali, jak dobrý má strana program, jak vynikající produkt nabízí, ale jak špatně. V ODA jako by zavládla spokojenost sama se sebou, ale prý schází člověk, který by kvalitu jménem ODA presentoval. Snad se o tomto bodu představitelé ODA nemýlí krutěji, než jak ukazuje holá skutečnost. Jan Kalvoda po pěti letech předsedování na rozloučenou kritizoval odcizení a zklamání českých politických elit, upozornil na „krizi vládnoucí representace a její ideologie úspěchu“. Klaus to na místě odmítl, Lux přikyvoval. „Česká společnost prodělala v několika málo letech hned dvojnásobnou euforii,“ analyzoval Kalvoda. „Nejprve jsme byli opilí svobodou, nebo spíše krachem nesvobodného režimu, a posléze nás omámila vize rychlého nastolení blahobytu.^ V podroušeném stavu si mnozí mysleli, že ČR je tou nejskvělejší zemí pod sluncem a že je tudíž jakousi povinností západního světa integrovat nás do svých politických i bezpečnostních struktur.“ Podle Kalvody zaplavil nepatřičný pocit dokonalosti zejména reformně orientované politiky, publicisty a intelektuály, kteří díky několika banálním poučkám šířili dojem, že ekonomická transformace všechny blahodárně osvítí a učiní lepšími. Vrcholem této ideologie bylo podle Kalvody prohlášení, že transformace již skončila. Ostrá kritika vládních omylů nebyla jen prásknutím dveřmi člověka, který si v nejvyšší české politice nezahraje tak dlouho, dokud v ní bude prof. Václav Klaus. Kalvoda již POLYGON 3/1997 3 9 [pageend41]v únoru 1995 na pražské oblastní konferenci ODA prohlásil, že jeho strana bude prosazovat „pozitivní politický program, i když to bude znamenat střet s některými koaličními partnery, kteří považují transformaci v České republice za ukončenou a požadují stabilitu za každou cenu.“ Prohlášení v tomto duchu měla tehdy velkou váhu, neboť ODA se za svého předsedu postavila právě v okamžiku, když z nepochopitelně špatně zkalkulovaného důvodu otevřel otázku práce BIS. Ivan Mašek šel tehdy rovnou k věci: „Aliance může jít i na rozkol vládní koalice, pokud to bude nutné k zachování ODA jako politické strany.“ Nyní, po dvou letech a po odchodu Jana Kalvody z viditelné politiky však situace kolem autonomie ODA nevypadá až tak jasně formulovatelná. Všechno to totiž dopadlo trochu jinak. Podle poslance Maška v ODA nyní zvítězily zákulisní čachry nad pracovitostí. Takto kdysi také hovořil Tomáš Ježek, když byl z ODA vystrnaděn právě „konservativci“ a když odešel do ODS. Tehdy, začátkem roku 1995, se Daniel Kroupa chlubil svými kádrovacími schopnostmi: „Do vedení ODA musí nastoupit nové tváře. Já sám jich mám už několik vyhlédnutých.“ Žantovský mezi nimi asi nefiguroval... 5. dubna 1997 Ilustrace ke stavu reformy (ale i opozice) Již několikrát jsme si připomněli, že předseda vlády Klaus i president republiky Havel před více než dvěma roky úředně uzavřeli českou hospodářskou transformaci a Václav Havel ještě o rok dříve dokonce i společenskou („už nežijeme v postkomunismu, ale v demokracii“). Že tomu tak ani zdaleka není a že realita a tuzemské obtíže svědčí o opaku, už konečně připustila také vládní garnitura tuzemských reformních politiků. Vládní tábor dokonce připouští i to, že teprve nyní se urychlují práce na koncepčních materiálech rozvoje několika důležitých společenských odvětví, které se bez státní účasti neobejdou, resp. které jsou dokonce významnými atributy každého suverénního státu. Více než sedm let od „listopadu“ politici a jejich mediální aparáty hekticky kramaří s koncepčními vizemi o připravenosti české armády a dalších bezpečnostních složek na vstup do atlantické aliance, vláda hledá doktrínu, tj. účel české armády. Nespokojenost vládne v rezortu školství, v oblasti bydlení, na absenci koncepční politiky skuhrají vědečtí pracovníci stejně jako polostátní firmy, každý z jiných důvodů (jediné, co výzkumníky či státem a jeho bankami chráněné novokapitalisty spojuje - obvykle kromě nedávné komunistické minulosti - je touha dostat se jednoduše k penězům státního rozpočtu). Abych nehovořil sám příliš katastroficky, připomenu slova presidenta Havla ze začátku dubna tr. Po trpké osobní zkušenosti si Václav Havel povšiml, že teprve nyní se ministerstvo zdravotnictví urychleně snaží vytvořit kon- cepci vývoje resortu. Ačkoli je takové „podivu - plné“ konstatování velmi zjednodušující, platí. Koncepčních materiálů totiž, a to nejen v resortu zdravotnictví, prošlo rukama politiků několik, bohužel, většinou života neschopných. A tak se např. také v množství krachů zhroutila Klausova vise českého bankovního systému s více než padesáti „privátními“ bankovními domy a několika státem ovládanými bankami, střežícími privatizaci v českých zemích kódovým heslem rodinného stříbra („české fabriky do českých rukou“, rozuměj: většinou do rukou národněfrontovních nomenklaturních činovníků a jejich přátel). Slepé vise a omyly se staly zátěží v podstatě každého kabinetního resortu, tedy i těch společenských odvětví, které nejsou v očích technokratů bývalého Prognostického ústavu ryze „bankovními“ a tím pádem jaksi „na úrovni“. Následující příklad je z branže dopravní a z úřadování ministra dopravy a spojů Martina Římana (ODS). V interview pro třetí letošní číslo časopisu Forum architektury a stavitelství na otázku, proč se stále klade váha na silniční dopravu, ministr Říman odpověděl: „Neklade se na ni váha, ale jednoznačně to souvisí se společensko-ekonomickým vývojem v Evropě, nebo, chcete-li, v euroatlantické civilizaci, jejíž hospodářský vývoj se prostě odvíjí takovým způsobem, že silniční doprava je pro subjekty společenského a hospodářského života výhodnější než doprava jiná. Pro člověka je prostě výhodnější cestovat individuálně automobilem, pro podnikatele je to výhodnější z mnoha různých důvodů, počínaje kvalitou, rychlostí atd. - to je zcela jednoznačné...“ Jen o několik týdnů později týž ministr téhož resortu a evidentně stále na cestě hledání 40 POLYGON 3/1997 [pageend42]koncepce státní dopravní politiky v Hospodářských novinách začátkem dubna odpovídá na otázku, zda počítá s plnou harmonizací ekonomických východisek silniční a železniční dopravy, mj. takto: „Při přípravě koncepce uvažujeme o spravedlivějších relacích mezi poplatky za používání dálnic, protože těžká nákladní auta jednoznačně více poškodí životní prostředí a vozovku. Chceme, aby od příštího roku byl roční poplatek v neprospěch nákladních aut daleko vyšší. Obecně pak chceme více podporovat železniční a hromadnou dopravu. Naším zájmem je zpomalit přesun na silnici, a to i za cenu masívnějších dotací do ekologičtějších přeprav, např. do systému kombinované dopravy. Nechceme se dostat do situace, ve které je Německo, které má dálnice zacpané kamiony.“ Obdobných ilustračních příkladů stavu reforem naleznete v každém vládním resortu mnoho. Demokratická volba sice dává naději na možnou nápravu. Nezávislí domácí pozorovatelé jsou však skeptičtí: stávající oposice dosud reformní alternativu nepředložila, a populistická volební hesla dnešního vedení ČSSD jsou při zachování základní polistopadové vnitro- a zahraničně-politické orientace státu většinou nerealizovatelná. Po Velikonocích se dokonce koaliční kabinet dostal pod ještě větší tlak, pod výzvu z nečekaného směru: Miloš Zeman, snad z obavy z předčasných voleb, vyzval k „dialogu bez ideologických nálepek“ nad současnými ekonomickými problémy. U člověka, který svou dnešní politickou kariéru postavil na zásadní oposičnosti, krok jistě překvapivý. Ale zároveň ilustrace toho, že ani strana Lidového domu nemá koncepčně jasno - a to dokonce ve své základní politické orientaci. 9. dubna 1997 Vzory pro českou demokracii Skeptici v Čechách soudí, že Západ dovezl více zla, než kolik ho bylo vyvezeno opačným směrem. Dokládají svá tvrzení odkazy na know-how finančních spekulací, na praní peněz, na spojení politiků s průmyslovými koncerny, na symboly násilí či na násilí úspěchu apod. Od nás na Západ prý odešlo jen několik agentů komunistických tajných služeb, jinak nic. Podobná dílčí srovnávání demokracie s dědictvím komunismu mají, pravda, svou hodnotu pro debaty u restauračních stolů. Ovšem v restauracích, v „hospůdkách“, se v Čechách (ale nejen u nás) dělá i ta nejvyšší politika. President Havel si na takové formě dává až kultovně záležet, premiér Klaus ho v poslední době napodobuje. „Na každém šprochu pravdy trochu“, říká přísloví. Občan pak ztrácí iluse, které se mu mění ve fátu morganu rozedraného sametu. Některé vzory jsou pro mladou českou demokracii a její zaměstnance-politiky velmi působivé. Zprávy např. o finančních poklescích představitele republikánů Gingriche jsou pro domácí politickou scénu skutečně „rajskou hudbou“. A jestliže potom ethický výbor Sněmovny representantů Kongresu USA v lednu Gingrichovi udělil finanční pokutu a důtku, tuzemská veřejná star si řekne: „Vida, ono se mu vlastně nic moc nestalo, ve funkci zůstal, neváhejme a vzhůru... “Volební klání v románských zemích propírají korupční témata a zneužívání moci veřejných činitelů, až jde z toho hlava kolem. Rovněž volební kampaň v Británii nedokazuje, že by v parlamentu na Temži zasedala elita národa. Jestliže si již dnes běžný český politik myslí, že je nepostižitelný a jeho strana jakbysmet, podobné informace o nedovoleném používání finančních prostředků českou morálku jen „posílí“. Asi také „potěší“, že president Clinton bez následků pronajímal historickou ložnici svého předchůdce Lincolna prominentním hercům k přespání za peníze, které pak šly před dvěma roky na účet Demokratické strany. Naproti tomu v českém prostředí je problematické pozvat na večeři podnikatele a dát si od nich platit volební kampaň. Snad je pro společnost přívětivější, aby stát financoval politické strany a jejich hospodaření aby kontrolovaly soudy, než aby měly „velké a dlouhé peníze“ tak prostě otevřeny dveře do politických špiček. Jestliže pak Clintonův vicepresident Al Gore v komunistické Číně mezi poznámkami o dodržování lidských práv svědčí u podpisu velkých průmyslových kontraktů amerických firem, jak je pak možné kárat české politiky, že jsou nervózní při návštěvě čínských politiků. Zájmy koncernů obdobně chránějí francouzská, německá i další evropské vlády. Pro Čechy v podobných případech ale asi bude platit přísloví,, Quod licet lovi, non licet bovi“. Prahu v posledním březnovém týdnu navštívil americký senátor Joseph R. Biden. Podle Zemanova trabanta a senátora Egona Lánského prý ujišťoval i o tom, že referendum je POLYGON 3/1997 41 [pageend43]dobrá věc pro propagaci vstupu do NATO. Později sice přední tuzemský politolog a visio- nář Lidového domu už nevěděl, zda to americký senátor vydával za oficiální názor Kongresu nebo za svůj osobní. Na věci to však nic nemění, protože senátor jedním dechem Prahu ujišťoval rovněž o tom, že prý nebude druhořadých členů NATO... Pobyty amerických politiků v Praze připomínají rajzování římských senátorů a jejich „komisí“ po východních protektorátních zemích nebo hellénských státečcích obdobného postavení. Na rozdíl od aristokratických senátorů starého věku jsou ale američtí političtí úředníci z vůle lidu opravdu lidovější: zatímco Římané brali, brali a zase jen brali „dary“, tito Američané jezdí za své. Společnou mají s těmi starými románskými vydřiduchy ostentativní neinformovanost o neznámých zemích a zoufalou obavu z neznámých kuchyní. Nevýhodou demokracie prý je to, že si kvalitu nevybírá, ale žeji volí. Nevím, zda to má být omluva lidí s povoláním či doplňkovou činností politika, ale připomínám, že v hellénských státech, v kolébce demokracie, byly veřejné funkce losovány! O českém čekání na vstup do NATO nelosovaný senátor Biden prohlásil: „Chcete-li první třídu, musíte si koupit lístek“. Neměl snad na mysli, že právě on je tím konduktérem... 1. dubna 1997 Historik odhaluje legendu o „pomoc“ Sovětů Československu v roce 1938 Přední český historik Ivan Pfaff, který po sovětské okupaci Československa v srpnu 1968 odešel nejprve do švýcarského a posléze do německého exilu, je dobře znám také čtenářům v České a Slovenské republice. Nedávno vyšla v Praze jeho vynikající analýza „Česká přináležitost k Západu v letech 1815 - 1878“. Ve Spolkové republice vydal nyní Ivan Pfaff v nakladatelství Böhlau v Kolíně nad Rýnem svou pravděpodobně nejvýznamnější vědeckou práci, více než pětisetstránkovou knihu „Sovětský svaz a obrana Československa 1934 - 1938 - pokus o revizi jedné legendy“. Pfaff ve své vědecké analýze na podkladu nových, často neznámých dokumentů dokazuje, že Sovětský svaz, proti tvrzení české, slovenské i sovětské komunistické historiografie, nikdy vážně nepomýšlel v období Mnichova 1938 na aktivní vojenskou pomoc Československu proti nacistickému Německu. Spojenecký pakt Praha-Moskva, píše Ivan Pfaff, měl nejen ryze defenzivní charakter, ale zůstal během celé periody 1935 -1938 výlučně politickou smlouvou, která nebyla nikdy doplněna konkrétními vojenskými dohodami. Pfaff rozebírá vliv a ohlas tehdejších smluv mezi Prahou a Paříží, Prahou a Moskvou a přesvědčivě dokládá, že hodnota tohoto smluvního systému by byla vypadala jinak, kdyby byl chtěl Sovětský svaz pozitivně utvářet své smluvní závazky bez postranních úmyslů. Už v říjnu 1935 torpédovala sovětská politika v poslední minutě připravený rumun- sko-sovětský pakt, který by zabezpečoval právo Sovětského svazu na průchod Rudé armády Rumunskem do Československa. Moskva se nepokusila ani jednou získat v Bukurešti právo na průchod vlastní intervencí a přenechávala iniciativu Paříži a Praze. Zcela jednoznačně dali Sověti naj evo svůj skutečný postoj, jak dokazuje Pfaff, když 24. září 1938 nabídla Bukurešť Sovětům, že propustí svým územím sto tisíc sovětských vojáků s tanky a dělostřelectvem a povolí letecký most k transportu jednotek a zbraní, kterým by bylo možno dopravit do Československa během jediného týdne několik set tisíc sovětských vojáků. Na tuto nabídku Sověti vůbec nereagovali. Jednou z nejzajímavějších pasáží Pfaffovy studie jsou jeho odhalení sovětizačních plánů Moskvy vůči Československu a střední Evropě v případě, že by Sověti skutečně přišli na pomoc Československu. Moskva od samého počátku neskrývala svůj plán proměnit protifašistickou obrannou válku v komunistickou revoluci s uchvácením moci. Pfaff to dokládá například zveřejněním usnesení politbyra sovětských komunistů ze srpna 1935 i kon- spiračními pokusy v září 1938 v Československu, jak je připravoval představitel Kominter- ny Bulhar Jiří Dimitrov. Pfaffova kniha si bezesporu zaslouží pro svůj politický i historický dopad, aby vyšla také v zemích střední a východní Evropy. Je totiž nejen vynikající vědeckou prací, ale také boři- telem legend o tzv. mírumilovnosti Sovětského svazu v letech před zahájením druhé světové války. Rudolf Ströbinger ■ 42 POLYGON 3/1997 [pageend44]Rehabilitovaní občané a restituce Odlišné stanovisko k právnímu názoru ÚS ČR JUDr. ANTONÍN PROCHÁZKA Plénum Ústavního soudu ČR ve svém stanovisku ze dne 11. března 1997 sp. zn. Pl. ÚS st. 4/97 rozhodlo ve věci právního názoru IV. senátu Ústavního soudu ČR, které bylo odchylné od právního názoru Ústavního soudu ČR, vysloveného v nálezu sp. zn. II. ÚS 173/95 tak, že pravomocná soudní rozhodnutí podle zákona č. 119/1990 Sb., o soudní rehabilitaci, ve znění pozdějších předpisů, pokud obsahují rovněž výroky o zrušení vedlejších trestů propadnutí majetku, nejsou listinou způsobilou být podkladem k provedení záznamu podle ustanovení §8 odst. 2 zákona č. 265/1992 Sb. o zápisech vlastnických a jiných věcných práv k nemovitostem, ve znění pozdějších předpisů. Protože s tímto rozhodnutím pléna včetně jeho odůvodnění nesouhlasím, ve smyslu ustanovení §14 zákona č. 183/1993 Sb., podávám toto své odlišné stanovisko. Stanovisko pléna Ústavního soudu ČR spis. zn. Pl ÚS st. 4/97 ve výrokové části oproti nálezu II. ÚS 173/95 změnilo slova „... jsou listinou způsobilou...“ na opak, tj. že „... nejsou listinou způsobilou být podkladem k provedení záznamu podle ustanovení §8 odst. 2 zákona č. 265/1992 Sb....“. Své odůvodnění plénum ÚS ČR opřelo o zjištění, že nález druhého senátu je v rozporu s účelem zákona č. 265/1992 Sb. a že pravomocná soudní rozhodnutí podle zákona č. 119/1990 Sb. ve znění pozdějších předpisů, pokud obsahují rovněž výroky o zrušení vedlejších trestů propadnutí majetku, nejsou listinou způsobilou být podkladem k provedení záznamu podle §8 odst. 2 zákona č. 265/1992 Sb. o zápisech vlastnických a jiných věcných práv k nemovitostem, ve znění pozdějších předpisů, neboť tomu brání ustanovení §23 odst. 2 zákona č. 119/90 Sb. o soudní rehabilitaci. Účelem zákona č. 119/1990 Sb. o soudní rehabilitaci bylo zrušit soudní rozhodnutí ve věcech, které v rozporu s principy demokratické společnosti, respektující občanská politická práva a svobody, zaručené ústavou a vyjádřené v mezinárodních dokumentech a mezinárodních právních normách, zákon označoval za trestné. Činy, které směřovaly k uplatňování práv a svobod občanů zaručených ústavou a vyhlášených ve Všeobecné deklaraci lidských práv a v navazujících mezinárodních paktech o občanských a politických právech, byly totalitními trestními zákony prohlášeny za trestné, v rozporu s mezinárodním právem a mezinárodnímu právu odporovalo také jejich trestní stíhání a trestání. Podle takto v § 1 cit. rehabilitačního zákona vymezeného účelu, je nutno přistupovat k výkladu § 23 odst. 2 rehabilitačního zákona, ve kterém se praví, že zvláštní zákon upraví podmínky uplatňování nároků vyplývajících ze zrušených výroků o trestů propadnutí majetku. Pokud spolu s trestním rozsudkem došlo ke zrušení vedlejšího trestů propadnutí majetku, došlo ke stavu, kdy rehabilitovaný tehdy neztratil vlastnictví a právní vztahy rozsudkem změněné se vrací do situace, která zde byla před odsuzujícím trestním rozsudkem. Tato skutečnost byla již několikráte Ústavním soudem judikována a jako právní princip byla potvrzena právními odborníky. (Bičov- ský - Holub) Rehabilitačním rozsudkem, pokud obsahoval zrušení vedlejšího trestů propadnutí majetku, se tedy vlastnictví původních vlastníků obnovilo v plném rozsahu a nutno na tento majetek pohlížet tak, jako by nebyl nikdy odebrán. Tento právní princip je umocněn účelovým odkazem zákona na mezinárodní právní pakty a normy. Z tohoto hlediska uváděný § 23 odst.2 zákona nemůže být a ani není v rozporu s výše uvedeným právním principem, neboť vůbec nehovoří o rekonstituovaném vlastnictví, ale pouze o uplatnění nároků, z této skutečnosti vyplývajících. Protože sám zákon čís. 119/1990 Sb. (rehabilitační) neřeší možnou námitku současných držitelů na vydržení, možno hlavní účel tohoto paragrafu spatřovat právě v řešení této právní skutečnosti, a to v jeho odkazu na zvláštní zákon. Oba restituční zákony, tj. zákon čís. 87/1991 Sb. v platném znění i zákon č. 229/1991 Sb. v platném znění prolamují institut vydržení. Právně rozporuplný faktorje obsažen teprve v ustanovení §19 odst.l zákona č. 87/1991 Sb., kdy byly pro oprávněnost rehabilitovaných osob stanoveny podmínky uvedené v §3 odst. 1, tj. podmínka státního občanství CR (ČSFR) a podmínka trvalého pobytu. (U zákona č. 229/1991 Sb. §6 odst. 1 písm. a). V současné době je to pouze podmínka státního občanství. Toto ustanovení se také nedotýká vlastnictví, pouze vylučuje z rehabilitovaných vlastníků specificky určenou část, které je restituce vlastnictví odmítána. Jsem osobně přesvědčen o tom, že toto ustanovení je diskriminující a porušuje rovnost občanů. Neobstojí zde námitka, že restituční zákony pouze zmírňují některé způsobené křivdy. Ta je na místě u všech ostatních osob vstupujících do restitucí, nikoli však u osob, kterým již majetky byly předchozím právním aktem státu přiznány. Právní stát také nemůže poukazovat při tvorbě a aplikaci zákonů na účely ekonomické, neboť ve vztahu k etice právaje to nemravné. Vůbec kolem ekonomického dopadu odstranění i této překážky jsou zbytečné spory. Naši bývalí státní občané, pokud byli nuceni emigrovat a získali cizí státní občanství a jejich majetky byly veliké, se o jejich navrácení dávno postarali. Ú těch ostatních se většinou jedná o majitele rodinných domků a domů, jejichž vrácení nemohlo u nich vyvážit ztrátu současného státního občanství, protože by byli ztratili za léta nabytá existenční práva. JUDr. Jaroslav Bičovský v samostatném komentáři k zákonu 87/1991 Sb. (Panorama 1991) i v komentáři k prováděcím a souvisejícím předpisům k občanskému zákoníku společně s JUDr. Milanem Holubem (Linde 1992) k této problematice uvedli: „Potencionální nároky ex tunc rehabilitovaných vlastníků tak byly nahrazeny nároky nyní založenými s konstrukcí nároku na vydání věci podle §5 a násl. Je to nárok, nově založený, jako kdyby tehdy došlo platně k přechodu vlastnictví na stát...“ Je to celkem násilná koncepce a připouští i takový výklad, že zákon č. 87/1991 Sb., ve vztahu k zákonu č. 119/1990 Sb. je zákonem konfiskačním. Pokud je II. senátu vytýkáno použití výrazu „holé vlastnictví“, které současný právní řád nezná, pak jeho účelem bylo pouze zdůraznění, že titul vlastnictví svědčí původnímu vlastníkovi, zatímco zákon 87/1991 Sb. poskytuje ochranu pouhé držbě. Ve stanovisku pléna citovaný §23 zákona č. 119/1990 Sb. nemůže být tedy překážkou provedení záznamu do katastru nemovitostí. Druhou záležitostí, o kterou stanovisko pléna opírá svůj výrok, je tvrzení, že původní nález ve věci je v rozporu s účelem zákona č. 265/1992 Sb. Tento ještě federální záPOLYGON 3/1997 43 [pageend45]kon nutno srovnat se zákonem České národní rady č. 334/1992 Sb. - o katastru nemovitostí ČR. Oba zákony nabyly účinnosti dnem 1.1.1993. Podle §1 odst. 2 zákona č. 334/1992 Sb. představuje katastr soubor údajů o nemovitostech v České republice, zahrnující jejich soupis a popis a jejich geometrické a polohové určení. Součástí katastru je evidence vlastnických a jiných věcných práv podle zvláštního předpisu (tj. zákona č. 265/1992 Sb.) a dalších práv k nemovitostem podle tohoto zákona. V §2 odst. 4 písm. g) cit. zákona se uvádí, že se zapisují i další skutečnosti podle povahy evidované věci, které jsou na základě tohoto zákona obsahem katastru. A konečně podle §3 písm. c) se zapisují do katastru údaje o právních vztazích. Katastr nemovitostí má tedy obrážet právní i faktický stav evidovaných nemovitostí. O to se snažil druhý senát ve svém nyní překonaném nálezu, neboť ve shodě s výše uvedenými odkazy na ustanovení zákona č. 344/1992 Sb. se snažil, aby katastr obsahoval právní stav rehabilitovaných a nevydaných nemovitostí. Převody konfiskovaného majetku na nové nabyvatele vychází z konstatování, že majetek přešel na stát v důsledku trestních rozsudků. O tom, že tyto rozsudky byly zrušeny, však není v katas- trátech žádné zmínky ani formou záznamu, i když podle mého názoru tomu žádné zákonné ustanovení nebrání. Katastr tedy neobráží skutečný právní stav, jak mu to ukládá zákon. Pokud se ve stanovisku pléna dovozuje, že výrok překonaného nálezu byl v rozporu s ustanovením §82 odst. 3 písm. a) zákona č. 182/1993 Sb. o Ústavním soudu ČR, tj. že nešlo o rozhodnutí orgánu veřejné moci, které by mohlo být zrušeno, jsem i v tomto směru odlišného stanoviska, neboť výrok nálezu II. senátu byl plně v intencích písm. b) téhož paragrafu, kdy neprovedením záznamu šlo o porušení ústavně zaručeného základního práva v důsledku jiného zásahu orgánu veřejné moci než je rozhodnutí. Jsem přesvědčen o tom, že je nutno vlastnické a majetkové vztahy s konečnou platností stabilizovat a žeje nutné odstranit právní nedostatky zákonem tak, aby byla konečně nastolena spravedlivá právní jistota občanů.^ Antonín Procházka, soudce Ústavního soudu ČR KOMENTÁŘ JUDr. Milana Hulíka k článku JUDr. Antonína Procházky Přesto, že právní úvaha soudce Ústavního soudu JUDr. Antonína Procházky „Rehabilitování občanů a restituce“ je brilantní, je třeba její právní obsah „přeložit“ z právnické terminologie do jazyka mateřského. Spravedlivá fikce Zákon 119/1990 Sb. „O soudní rehabilitaci“ byl první polistopadový zákon, který se pokusil zmírnit křivdy komunistického režimu. Zrušil rozsudky osob odsouzených z důvodů politických a poskytl jim právní, morální a politickou satisfakci. V §1 se konstatovalo, že rozsudky se všemi svými výroky se zrušují k datu svého vydání a na odsouzené se musí nahlížet, jako by rozsudky nebyly vydány. Vytvořila se právní fikce, že rozsudky neexistují a neexistovaly. Fikce již proto, že popravení a umučení nemohli být vzkříšeni a léta strávená v kriminále vrácena. Mohl však být vrácen konfiskovaný majetek. Pochopitelně ve stavu ke dni vydání. O tom, že mohl, ale některým postiženým vrácen nebyl a jak se zdá, tak ani nebude - je článek JUDr. Procházky. Obnova původního vlastnického vztahu Současný český právní řád je založen na kombinaci starých, socialistických (a novelizovaných) a nově vytvořených právních předpisů. Mimo jiná negativa jej charakterizují i některé rozpory; ustanovení některých zákonů totiž protiřečí jiným. Tak je tomu u tohoto zákona. Stanoví-li tedy, že se zrušením odsuzujícího rozsudku obnovuje původní právní stav, týká se to i vedlejších výroků o propadnutí majetku. Jak uvádí JUDr. Procházka: „Tato skutečnost byla již několikráte Ústavním soudem judikována a jako právní princip byla potvrzena právními odborníky.“ Prostě je to fakt, protože je to tak v zákoně uvedeno. „Náš“ rozpor spočívá v tom, že tentýž zákon v §23 uvádí, že „zvláštní zákon upraví podmínky uplatňování nároku vyplývajících z výroků o trestů propadnutí majetku.“ Tím je zákon č. 87/1991 „O mimosoudních rehabilitacích“. Ten, jak známo, pro vydání majetku stanovil řadu podmínek, mimo jiné uvalil důkazní břemeno o existenci tohoto majetku, jeho konfiskaci a předložení všech potřebných dokladů o tom na postižené. Nej kontroverznějšími podmínkami však byly trvalé bydliště restituenta v ČR a jeho české státní občanství. Protože tím byli postiženi především (a jenom) exulanti, tak tato bezesporu diskriminační opatření iniciovala „odboj“ velké části exilu proti novému demokratickému režimu. Tato smutná kapitola polistopadové historie spolu s jevy souvisícími byla způsobena podceněním role práva v procesu přeměny společnosti z totalitní formy na demokratickou. O tom však bylo v POLYGONU napsáno již mnohé. Více spravedlnosti Nakonec Ústavní soud zrušil nálezem č. 164 z 12.7.94 podmínku trvalého občanství stáno- 44 POLYGON 3/1997 [pageend46]vénou zákonem 87/91 (a zákonem 116/94 „O vydání židovského majetku“) a v prosinci následujícího roku tak učinil stejně u zákona 229/91, upravujícího podmínky pro vydání zemědělského majetku. Tím byla zvýšena míra spravedlnosti pro restituce majetku s výjimkou těch případů, kde došlo k vrácení majetku těm, kteří majetek restituovali po roce 1991 a nemíní se o něj rozdělit s pozdějšími restituenty. Snaha aktivistů z exilu, zejména z USA, o odstranění podmínky státního občanství, pokračuje dál. Tyto spory, nálezy Ústavního soudu a pokračující diskriminace bývalých občanů ČSR nebo ČSSR (kteří např. v ÜSA automaticky získáním amerického občanství ztratili české) by byly zbytečné, kdyby v ČR platil zákon, aspoň ustanovení §1 zákona 119/1991. Bylo by tím také zabráněno stovkám zbytečných soudních sporů, kde i oprávnění (a nediskriminovaní) restituenti musí prokazovat, že majetek na tzv. „třetí osoby“ (které konfiskovaný majetek koupily od státu) přešel nezákonně. To jest tak, že jeho převodem byly porušeny tehdejší tj. komunistické právní předpisy nebo že se noví majitelé při koupi neoprávněně obohatili. Jak těžké je prokazovat to dnes u českých soudů, mohou potvrdit ti, kteří tyto spory prohráli a ke škodě z ukradeného majetku mohou ještě připočítat náklady na soudní výlohy a advokáty. Listina způsobilá A protože soudy odmítají argumentaci ža- lobců-restituentů uvedeným paragrafem, tj. že došlo k obnově vlastnických práv ke konfiskovanému majetku rehabilitací, vydal senát Ústavního soudu ČR pod předsednictvím právě JUDr. Procházky nález IIÚS 173/95, podle kterého rehabilitační rozhodnutí podle zákona 119/1990, pokud obsahují výroky o zrušení vedlejších trestů o propadnutí majetku, jsou listinou být způsobilou k provedení záznamu o vlastnickém titulu rehabilitované osoby ke konfiskovaným nemovitostem do listu vlastnictví vedeném na Katastrálním úřadě. Protože však senátu ÚS nepříslušelo rozhodnout, co se má stát s dosavadními vlastníky nemovitostí, ani o vrácení jimi zaplacené kupní ceny, musel být jeho nález omezen jen na právo zápisu tzv. „holého vlastnictví“ (nuda proprie- tas). Jím se dostalo postiženým a „novým rehabilitovaným vlastníkům“ aspoň symbolické satisfakce. Bylo by otázkou dalšího právního a politického vývoje české společnosti, nakolik by se toto nahé vlastnictví mohlo proměnit ve skutečné. Na Katastrálních úřadech však uvedený nález vyvolal paniku a zmatek. Co s dosavadními vlastníky? Co je vlastně „holé“ vlastnictví? Některým žádostem o zápis bylo vyhověno, jiné byly odmítnuty a o většině ostatních nebylo dosud rozhodnuto. Tato nejistota je jen jednou z variant „obecné právní nejistoty“, která dokumentuje stav právního vědomí v ČR. Listina nezpůsobilá Stanovisko pléna ÚS ČR ze dne 11.3.97 rozhodlo tedy ve věci rozdílného právního názoru senátu JUDr. Procházky a jiného - IV. senátu Ústavního soudu ČR tak, že ona pravomocná soudní rozhodnutí zrušující vedlejší výroky o propadnutí majetku podle zákon 119/90 „nejsou jistinou být způsobilou...“ A o tom je právní úvaha JUDr. Procházky „Rehabilitování občanů a restituce“. O jeho nesouhlasu s tímto stanoviskem! O kontra- argumentaci k negativnímu rozhodnutí IV. senátu. Kompas a jeho střelka Ústavní soud ČR je zatím jediným soudem v ČR, jehož judikatura je šipkou mířící k právním státům západní Evropy. I šipka dobrého kompasu se však občas vychyluje nebo třese. Záleží na tom, kde se kompas nalézá a v jakém prostředí ukazuje. Podobně je tomu i s Ústavním soudem ČR. Jeho pravolevé nebo levo- pravé složení se promítá i do jeho judikatury. Nejde ale jen o politické složení, ale i o rozdílné právní názory členů jeho senátu, jejich odlišné právní zkušenosti a v neposlední řadě i o jejich různou dosavadní právní kariéru. Obdobné zkušenosti s ústavními soudy prožily i jiné demokratické státy. Vzpomeňme jen boj presidenta F. D. Roosevelta^ s ústavním soudem USA ve třicátých letech. Český Ústavní soud však bude brzo rozhodovat o souladu zákona ČR s právem vyspělých právních evropských států. Kam se obrátí právní střelka jeho kompasu? 2. května 1997 ■ POLYGON 3/1997 45 [pageend47]POSTŘEHY PAVEL VERNER Přivítal bych referendum o vstupu ČR do NATO, ale jen s jistotou, že devadesát procent respondentů poctivé odpoví: nevím. Bodejť by věděli. Kolik lidí se asi pořádně vyzná ve složitém geopolitickém vývoji Evropy a české roli v tom procesu? Protože takovou poctivost u sebevědomých mudrlantů, tedy většiny dotázaných, nelze očekávat, přimlouvám se, aby vláda a parlament dostaly důvěru tuto záležitost rozhodnout. Od toho tam nakonec jsou. A protože dle průzkumů by celonárodní hlasování stejně dopadlo ve prospěch vstupu do NATO, bylo by referendum penězi vyhozenými z okna. Odborníci na kriminalitu, ať to jsou soudce D. Motejl, exministr J. Novák, ministr J. Ruml či advokát T. Sokol, několikrát veřejně usoudili, že trest smrti by stejně neměl odstrašující vliv na zločince. K tomu nesměle namítám: v roce 1932 americkou veřejnost velice rozrušila vražda syna prvního transoceánského letce Charlese Lindberga. Únosce, který nedostal výkupné včas, dítě zavraždil. Nato se presidentovi Rooseveltovi podařilo za vyděračský únos rychle prosadit „mandatory capital punishment", čili trest smrti. V příštích pěti letech klesl počet podobných únosů v USA na jednu desetinu. Že by náhoda? Nad bravurou skotských alchymistů (slovo >vědec< se zdráhám použít) při klonování identických ovcí se jistě zatetelily blahem pentagony celého světa. Až to půjde ve velkém, pěkně si vyklonujeme i tu naši krásnou republiku. Milion Masarykových legionářů, aby ji ubránili. Milion Vančurových pekařů Marhoulů, aby je uživili. Pět Karlů Gottů, aby jim zpíval do ouška. Aspoň tři Václavy Havly do zásoby, aby bylo koho vlastenecky milovat. Zbytek do počtu doplní Josefové Švejci, kteří jediní to ve zdraví přežijou. Albánie je ve varu. Tisíce uprchlíků se rozeběhnou po Evropě. S nimi i stovky z arestů uprchlých a ozbrojených zločinců, pro něž jsou podobné situace pravým požehnáním. Jistě nejsem sám, kdo netouží po osobním setkání s albánským středověkem. Napadlo už ministra vnitra ČR cosi o vízové povinnosti? Ani dlouhodobá mediální kanonáda nezabránila firmě Beron v likvidaci severočeského kopce Tlust- ce. Dne 5. března provedli těžaři velký komorový odstřel. Tentokrát ovšem nenaštvali jen ekology. Starosta Velkého Valtínova, pan Josef Lukavec, ihned po zklidnění zvukové vlny zjistil, že mu prasklo obvodové zdivo jeho rodinného domku. Co ted? Zase nic? Tlustec má možná smůlu, že v jeho okolí nemá rodinnou stavbu některý z vyšších ústavních činitelů. Jestliže ministr financí dva měsíce po schválení státního rozpočtu navrhuje jeho seškrtání o víc než deset miliard korun, dostala se ekonomická politika ODS do stavu hysterie. Miloš Zeman na bohu- mínském sjezdu prohlásil, že ODS je stranou pro horních deset tisíc. Zbylých deset milionů občanů by se muselo zbláznit, aby dobrovolně hradilo peníze, které eráru zmizely v době, kdy se privatizačně „na pět minut zhaslo". Václav Klaus na Žofínském fóru přiznal, že jedním z důvodů zaraženého ekonomického růstu je náš oslabený export, neboť naši zahraniční partneři si své trhy pečlivě chránía naopak vývoz svých firem hojně podporují. Hned ale dodal, že podobnou cestou my, liberálové, jít nemůžeme. Já vím, že chudoba cti netratí, ale ruku na srdce, bude pro vás za pár let útěchou vědomí, že žijete v jediném liberálním státě Evropy? Volal mi známý novinář, nadšený ze jmenování Karla Vulerina do čela BIS. Ptám se proč. Protože člověk, který se dokáže do padesáti let neoženit, je génius, zněla odpověď. Jsa čtvrt století ženat, neodvážil jsem se studem ani pípnout. Už jsem slyšel výtku, že jako publicista nenacházím na současné vládní politice nic kladného, nic nepochválím, a jsem tudíž tendenční. Možná, ale jednoznačné soustředění české vlády na transformaci ekonomiky, privatizaci a bankovní sektor, a současné podcenění rozvoje dopravy, školství, zdravotnictví a životního prostředí, lze omluvit za jediného předpokladu. Ze preferované oblasti budou úspěšně vzkvétat. Zatím musím konstatovat, že majetek bank je to samé co majetek v socialistickém vlastnictví. Výnosy z privatizace byly použity na zalepení děr ve státn ím rozpočtu. Lidé ze svých mezd a důchodů doplácejí na ty, kteří se obohatili majetkovými spekulacemi. Je tohle úspěch ekonomické transformace? Kdyby byl, chválil by se sám beze slov. Na semináři o alternativnícli trendech dopravní politiky ČR ve dnech 7.-9. března v Rybníku u Poběžovic nebyl žádný zástupce Ministerstva dopravy ČR. To je zvláštní. Jako by se u Římanů o koncepcích nerado mluvilo. Zlí jazyci v kuloárech ostatně tvrdili, 46 POLYG ON 3/1997 [pageend48]že úředníci ministerstva mají účast na podobných nevládních setkáních zakázánu. Tomu se už vůbec nechce věřit. Na druhé straně - proč sám ministr Říman se na rozdíl od svých evropských kolegů nezúčastňuje pravidelných jednání komise pro dopravu Evropské unie, která má přece tak neúprosné požadavky na dopravní koncepci svých členských států? ❖ Po úspěchu velkohry Saracénský čert připravuje plzeňský divadelní spolek Žumbera na letošní letní sezónu další hit - velkohru Staro- kláty, příběh z temného dávnověku (kdy klátilo se ještě po stáru), popisující potupný konec matriar- chátu na soutoku čtyř západočeských řek. Proti Saracénskému čertu, hře nezastřeně protihusitské, protestovali svého času vehementně (a neúspěšně) jak evangelické církve, tak Krejzovi republikáni. Také frivolním Staroklátům se už na obzoru rýsuje nepřítel. Přední české feministky se daly slyšet, že chystají protestní akce proti znevažování ženského fenoménu v českých dějinách. Plzeň se v létě nebude nudit. Už dlouho se na Ministerstvu životního prostředí ČR připravuje netrpělivě očekávaný zákon o ELA - posuzování vlivů na životní prostředí. Jen ředitel ministerského odboru ELA ing. Obluk snad ví, proč je proces tvorby zákona utajován, jako by šlo o novou zbraň hromadného ničení. Nejen studenti právnické fakulty se po něm na ministerstvu marně ptají. Je to snad preventivní obrana proti připomínkám odborné veřejnosti? Nevím, jaká bude v budoucnu česká role v Evropské unii. Vím jistě, že by to neměla být role výhodné dopravní křižovatky, kde se za celoroční projíždění jednoho kamionu platí36 ECU. V Německu se platí 18 ECU za jediný (!) průjezd. To by ovšem chtělo, aby budoucími kapitány české ekonomiky byli namísto krátkodobě uvažujících účetních skuteční politici. Na film Stát versus Larry Flynt se teprve chystám; přesto mě Formanovo tvrzení, že svoboda tisku je nedělitelná, nutík úsměvu. Je-li boj proti rozšiřování oplzlostí postaven na roveň cenzuře za komunismu, pak čuňáci, co to vyrábějí a kupují, jsou na úrovni zakazovaných disidentů a literátů. Slavný režisér zcela jistě nevěří, že lidská svoboda byla by smrtelně ohrožena, kdyby z trafik zmizely všechny ty rozcapené genitálie, a hovada typu Larry Flynta občas prohrála soud. Je to spíš jeho rozmrzelá reakce na zjištění, že tentokrát se Oskarově netrefil. Důležitost oskarové trefy filmu Kolja jev tom, že oslaveno jest poctivě zvládnuté řemeslo, a striktní rozdělení tvůrčích rolí. Řemeslnost triumfovala od výběru oska- rového tématu, přes umně vystavený příběh a propracované dialogy ve scénáři, výběr herců, až po kongeniální režii a střih. Je to jemný návod pro upachtěné neo- modernisty, co na nás z pláten chrlí rozervanosti svých niter, aniž by si položili otázku, zda nás to v poloprázdném hledišti zajímá. Mnozí lidé se o politiku, vidíce v ní jen špinavost, a priori nezajímají. Nepoučeni, nadávají pak na „ty nahoře" a jejich život s politikou probíhá v bludném kruhu vlastní ukřivděnosti. Pokud by proto referendu o vstupu do NATO měla předcházet vysvětlovači kampaň, souhlasil bych s touto nákladnou akcí. Mělo by to i další výhodu. Zodpovědnost těch nahoře by se spravedlivě rozdělila do každé chaloupky a v budoucnu by nebylo na koho nadávat. Jestli bude prosazen návrh ministra Římana a jízdné ve vlacích dvakrát podraží, dostane nejekologičtější způsob dopravy ránu do vazu a na silnicích přibudou další auta. Navrhované opatření má zajímavou logiku - když je železnice tak prodělečná, tak ji rovnou zlikvidujeme. Ze se to v Evropě dělá jinak? Že by se třeba zvýšená část povinné daně z provozu aut dala převádět právě na podporu vlakové přepravy? Nezájem. O jednu krizi víc, nebo míň... Je to zvláštní; publicisté, jimž jistá přímočarost projevu měla by být vlastní, rozhorleně nabádají prezidenta republiky, který má diplo- matičnost v pracovní náplni, aby se za nediplomatická slova vůči Mečiarovi omluvil. Jestli je Havel pragmatickým politikem, omluví se. Pokud je stále myslitelem ve státnické funkci, ani ho to nenapadne. Setrvá v poznané a vyslovené pravdě. A my přece víme, že pravdu měl. Nejsem přítelem myšlenky předčasných voleb. Je-li třeba, aby se ideologie friedmanovského liberalismu, která tuto zemi zavedla do hluboké ekonomické krize, zdiskreditovala natolik, aby už nikoho rozumného nenapadlo jí dávat ve volbách hlas, pak je třeba, abychom si ji ještě dva roky řádně vychutnali. Jsme totiž dost nepoučitelní. Šest let kriminálu nenapařil soud dvaadvacetileté, nedávno prezidentem omilostněné I. S. proto, že kvůli týrání propíchla nožem opilého manžela. To se, buďme přece lidi, stane i v lepších rodinách. Jenže po činu, s hlavou vychladlou, se nešla přiznat, ale cílevědomě mrtvolu rozčtvrtila a rozvezla do popelnic. To už nemá s nekontrolovaným hnutím mysli co dělat. Ovšem k čemu jsou na světě vůbec soudy, když osoby, nadané božskou pravomocí udílet milosti, mění rozsudky v cáry papíru? (Pavel Verner působí v pražském Ústavu pro ekopolitiku) POLYGON 3/1997 47 [pageend49]Po sedmi letech transformace JAROSLAV TEPLÝ Koncem sedmdesátých let podle tehdejších zpráv tisku otevřeli tzv. milovníci zvířat velkou voliéru v jedné italské zoologické zahradě. Ptáci, nabyvší kýžené (opravdu?) svobody, se rozlétli do okolí a anonymní milovníci zvířat si potají mnuli ruce radostí. Když se ovšem přiblížila večerní hodina krmení, vrátila se převážná část »osvobozených« ptáků nazpátek; o těch, co se nevrátili, se nedalo zjistit, zda prostě nenašli cestu zpět či zda vědomě zvolili život ve svobodě. To je velmi příhodná paralela k vývoji postkomunistických zemí a jmenovitě ČR po roce 1989. Zavedeme si kapitalismus a budeme se mít konečně dobře. Budeme svobodní, budeme si dělat, co budeme chtít, cestovat, vozit se v západních autech, ale to krmení, to si z té klece ponecháme, to nebylo tak špatné. Když se pak během doby ukázalo, že i krást se dá ještě lépe než za socialismu, nechybělo určité části obyvatelstva nic ke spokojenosti. Nikdo z tehdejších předních (i levicových) představitelů nepoukázal důrazně národu na obrovské škody způsobené komunistickým režimem a na cenu, kterou za to bude nutno zaplatit. Naopak bylo možno slyšet z úst tehdejších (i přechodných) prominentů (Komárek), že na tom nejsme tak špatně. Skeptická a realistická část národa, mající své pochybnosti o tom, jak dobře na tom jsme, se instiktivně „přikrčila“ a vyčkávala v klidu, jak to všechno půjde dál. Přísný restriktivní režim by ji byl vůbec nepřekvapil. Ovšem všichni ti, co určovali další vývoj, ať už bývalí disidenti ruku v ruce s bývalými podle okolností převlečenými „řídícími“ pracovníky, právníci, ale hlavně ekonomové, měli jen velice zprostředkované tušení o tom, jak se v zemi pracuje. („ U ekonomů je reálný svět většinou cosi jako mimořádná událost“, Magazin LN 28.2.97: Murphologie, Horngrenův postřeh) Proto si neuvědomili, že v prvé řadě se lidé musí znovu naučit pracovat, znovu se naučit disciplině a zodpovědnosti, což už vlastně vyšlo najevo v roce 1968, ale upadlo zase v zapomnění. Vzpomínám si, že si tehdy jeden podnik objednal západoněmecké konsultanty, aby mu pomohli efektivně zreorganizovat výrobu. Ti ztrávili v podniku velmi krátkou dobu. Když viděli prakticky všude nepořádek a špínu, zaměstnance diskutující či nerušeně se poflakující po továrně a stále přítomné zákazníky v kan- tině, sdělili vedení asi toto: „Tohle jsou poměry, ve kterých si musíte zjednat pořádek sami. A až si ho zjednáte, tak nám zavolejte a můžeme se pak na to podívat.“ Zjednání toho pořádku mělo být i v roce 1989 a zůstává i dnes prvním a nevyhnutelným reformním krokem, bez kterého se hospodářství bude propadat stále hlouběji. V některých oborech by tento krok mohl přinést růst produktivity možná o 20% bez jakýchkoliv investic. Je nezbytné zavedení přísné discipliny, kontroly množství a kvality odvedené práce nejbliž- ším nadřízeným v továrnách, úřadech, prostě všude a na všech stupních. Ukázalo by se, žeje stále dost nejen řadových, ale i vedoucích či řídících pracovníků, kteří to s prací nemyslí vážně, nebo na ni prostě nestačí a žeje nutné je nahradit či se bez nich obejít. Ukázalo by se také, že by se skoro všude našli lidé, kteří danou práci umějí dělat lépe, a to by byl první krok k naléhavě nutné obnově přirozené hierarchie na všech pracovištích odshora dolů. Je třeba rozrazit ten bludný kruh solidarity lidí parasitu- jících vědomě nebo i nevědomě na svém zaměstnavateli, tolerujících si navzájem všelijaké nedostatky, lajdáctví, různé podfuky a přestupky a kdo ví, co ještě. Nej vhodnějším okamžikem pro to bylo přirozeně první období po přelomu 1989; dnes už je to obtížné, protože odborové a různé jiné zájmové organizace včetně parlamentu hájí a budou hájit už ze zásady zmíněné nedostatky, protože se domnívají (a do jisté míry se jim nelze divit), že staré „pořádky“ byly integrovány do nového systému. Proto si některé z nich kladou finanční požadavky odvozené srovnáním s platy obdobných profesí na západě, nikoliv však s jejich „výstupy“ (rozuměj výkonem, produktivitou apod.), jak se diplomaticky vyjádřil V. Klaus ve svém projevu na nedávném 48 POLYGON 3/1997 Po sedmi letech transformace JAROSLAV TEPLÝ [pageend50]Žofínském setkání, ve kterém také závěrem prohlásil, že „postup české ekonomiky vpřed stojí a padá s tím, nakolik se nám podaří utlumit její zbytňování, nakolik se nám podaří zastavit zřetelný proces zesilování mocenského postavení nejrůznějších, o parciální výhody usilujících zájmových skupin, nakolik se nám podaří ubrzdit militantni tendence některých odborových svazů i profesních sdružení a nakolik se podaří blokovat nebezpečné korporati- vistické a syndikalistické tendence. “ Potíž je v tom, že dosavadní styl vládnutí a k tomu absolutní bezzubost policejního a soudního aparátu mohla vzbudit u obyvatelstva či různých jeho skupin dojem, že si musí „urvat“ to, co urvat jde, dokud je to možné, což nutně vede k válce všech proti všem. Ještě větší potíž je pak, že případné vystřídání dnešní koalice vládou pod vedením sociální demokracie by možná přineslo odstranění těch největších výstřelků v rozkrádání, ale jinak by zásadně nic nevyřešilo, protože ČSSD by se nejprve musela stát rukojmím nátlakových skupin, než by volby mohla vyhrát. V současném západoevropském světě dochází s určitou pravidelností k jakémusi cyklu střídání režimů s tím, že ty „pravicové“ se v podstatě snaží spíše šetřit, zvyšovat nároky na pracovní výkon, vytvářet hodnoty a rozproudit hospodářský život, zatímco ty „levicové“ se spíše zase zaměřují na rozdělování či přerozdělování těch dříve vytvořených hodnot, což činí tak dlouho, až už není co rozdělovat, takže je řada zase na těch „pravicových“. Nastartovat takový cyklus by byl úspěch v ČR, ovšem v dnešní české politické konstelaci by nástupnická vláda po dnešní tzv. pravicové koalici neměla co rozdělovat, protože koalice sama už nějakou dobu rozděluje i to, co nebylo ještě vytvořeno; šetřit, utvrzovat disciplinu či dokonce prosazovat zvýšení produktivity (což by nevyhnutelně znamenalo i propouštění lidí z práce) by pak pro levicovou oposici nebylo slučitelné s programem, který ji přivedl k moci. Tato situace značně ztěžuje byť i jen představy, jak pokračovat dál. Bulharský president Stojanov prohlásil nedávno při své návštěvě Prahy (MF Dnes, 1.3.97), že „když jsme oslavovali konec vlády socialistů, musel jsem svým spoluobčanům zkazit radost a říci jim, že ač hrozně zchudli, budou muset za nutné reformy ještě teprve, zaplatit. “ Nechtěl bych tvrdit, že občané ČR hrozně zchudli, předvánoční nákupy 1996 např. vysoko překročily ty nejoptimističtější předpoklady, v Praze je teď jedno auto na dva obyvatele. Ovšem přírůstek reálných mezd v procentních bodech byl v posledním období téměř dvakrát větší než přírůstek produktivity a o pevnosti české koruny má české obyvatelstvo zřejmě jiné informace než vládní kruhy. A kdo ví, možná, že sdílí tajně názor pana Stojanova, že „bude za nutné reformy muset ještě teprve zaplatit“. Ale všichni už dnes vědí, že to nebude jednoduché. Generál De Gaulle kdysi vytkl Francouzům, že „nesnášejí ani strasti (či nemoci), ani prostředky proti nim". A Češi snad ano? 24. března 1997 ■ POLYGON 3/1997 49 [pageend51]Země česká - domov můj . . . JINDŘICH STIKAROVSKÝ (16) Co se v tom salonku dohodlo, dozvěděl jsem se až o několik dnů později. Rodiče dospěli k závěru, že už je těch vylomenin dost a bude záhodno, abych byl pedagogicky podchycen. Dají mě zapsat do mateřské školky, čímž denně zmizím na pár hodin z baráku a bude ode mne pokoj. Řečkovická mateřská školka byla hned za rohem obecné školy, kam denně docházela moje starší sestra Eva, čímž byl problém doprovodu vyřešen. Když se dopídila, co ji čeká, prohlásila kategoricky, že tohle se od ní žádat nemůže a okamžitě ochořela zánětem hrtanu. Narychlo povolaný doktor Preiss zkoumal její hrtan pečlivě, vyplácal na to tři špachtle, a pak konstatoval, že nevidí nic závažného. Aby však nejel jen tak nadarmo, předepsal sestřičce jakousi nahnědlou medicínu, kterou když pozřela, seděla pak na záchodě, odkud se ozývaly bublavé zvuky. Z této místnosti vycházela stále pobledlejší, přešla několikrát pokoj, pak se znovu chytla za břicho a se slovy „Ježíšmarjá" zajela opět na záchod. Naštěstí jsme měli záchody dva, takže normální provoz domácnosti nebyl narušen. Za několik dní přestala medicínu užívat a byla opět jako řípa. Též se smířila s nevyhnutelností situace a uvolila se brát mě každé ráno do školky. Již první den mě popoháněla u domovních dveří a nervosně klepala špičkou střevíce do škrábadla na boty. Jelikož jsem byl podrobován poslední hygienické inspekci, stávala se stále neklidnější, což prozrazovala neslušnými výroky jako: „Kde je ten mizera?" Mizera jsem byl já. Sotva jsme poodešli od rodného domu asi tak padesát metrů, byl jsem seznámen s pravidly: „Jen co se připojí Magda Šípková a Jitka Borkovcová, půjde se za skupinou v distanci tří až čtyř metrů! Za žádnou cenu se nebude zasahovat do konverzace, aniž cokoliv jiného mluvit, netázán! Nebude se též kopat do kamenů, je vrhat či dokonce dávat do kapes. Taktéž se nebude blbě čumět, zastavovat se, zdržovat, vytahovat holuby z nosu a žrát je, neboť se ví, že se to dělá a jednomu je z toho eklhaft. Sumárně se žádá, aby se uvědomilo, že vše, co se zde koná, koná se pod donucením a jestli se myslí, že je nějakou slastí hlídat něco, co je sice bratrem, avšak jinak se je zmetkem, je se na omylu!" Nemaje jiného východiska, plouhal jsem se v předepsané vzdálenosti za dvanáctiletými slečnami, které štěbetaly jak hejno husí, pak si opět, pro nic za nic, začaly špitat, kteréžto špitání kulminovalo bouřlivým chechotem a afektovaným kroucením očí. Bylo mi z toho nanic. A taky se mi chtělo na malou. Abych je nemusel dobíhat daleko, předběhl jsem holky poklusem a u jednoho z telegrafních sloupů počal jsem konati potřebu. Byl jsem takřka hotov, když mě ty blbé doroty uzřely a začaly pištět a vyvádět kusy. Jako by v životě neviděly někoho močit. Zastrčil jsem rychle všechno na místo, rozhodně nemohly nic vidět. Ale cítil jsem, že mám v kalhotech vlhko, to pro ten blbý chvat, a kousek té vlhkosti prosáklo až na punčochu, která se z barvy šedé proměnila v sytou čerň. „Ó!", zapištěla Magda Šípková, „počúral se ti bratříček. Měla bys ho přebalit, Evičko!" - „Jseš zvíře a do školky půjdeš sám! Pochca- nýho tě tam nepovedu," sykla mi sestra do ucha a pak nasadila ostré tempo. Zůstal jsem osamocen. Sedl jsem si na mez a rozbalil svačinu. Měl jsem housku s máslem a se salámem. A taky dvě hrušky. Kolem dokola ani živáčka, jen daleko vzadu, za svátou Annou, křičeli Bulhaři, co tam pěstovali zeleninu a prodávali ji po domech. Zakousl jsem se do housky a bylo mi blaze. Akorát punčocháče studily. Rozhlédl jsem se opatrně a v mžiku se svlékl. Pak jsem se znovu do všeho navlékl a nazul, bez punčocháčů, samozřejmě, které jsem pečlivě pověsil na nejbližší akát, kterých podél cesty rost50 POLYGON 3/1997 [pageend52]lo bezpočtu, a pokračoval v cestě. Do školky jsem dorazil asi o hodinu později. Paní řídící, obrýlená dáma středních let, dívala se na mne poněkud udiveně, neboť před několika dny hovořila s maminkou a ta na ni učinila velmi příznivý dojem. Nyní však zírala na dítě, které připomínalo nale- zence, bezprizorného sirotka, jenž v ranních chladnech začínajícího podzimu chodí bez punčoch, škrundaje v botách bez tkaniček. A co hůře, dokonce i bez spodků, jak bystré pedagožce, po zevrubnější prohlídce, neušlo. Byl jsem pro jistotu posazen do poslední lavice. Bylo to dobré místo, neboť tam bylo teplo proudící z elektrického ohřívače, který mi stál půl metru za zadkem. Promrzlými končetinami se rozlévaly vlny sálajících kilowattů a mně bylo rozpařeně blaze. Paní řídící chodila třídou a vyprávěla pohádku. Vyprávěla ji tak krásně, že za deset minut černovlasá holčička ve druhé lavici u okna krásně usnula a můj soused přes uličku se zřítil pod lavici. „Děti, nuže - nespěte mi tady! Vstávat, vstávat, bude se cvičit!", uvědomila si paní řídící, že ještě není večer a s tamburínou v ruce počala před třídou skákat. Skákali jsme s ní a bylo to veselé. Když se přesvědčila, že žádné ze skákajících dítek již nespí, vyzvala nás, ať to necháme plavat a hned ji napadlo něco jiného: „Tak, děti, a nyní si zazpíváme! Kdopak z vás zná nějakou pěknou písničku?" Tato výzva mě probudila úplně. Písniček znám fůru. Ale opravdu pěkné písničky mě naučil jen dědeček. A já teď jednu z nich zazpívám! Vymrštil jsem ruku do vzduchu a nečekaje na vyzvání, běžel jsem bosky ke stupínku. Boty, u nichž chyběly tkaničky, jsem si zul již při tělocviku. Paní řídící měla radost a vlídně mě vybídla, abych začal. Uklonil jsem se a spustil: „Šel dráteník po vesnici, ba jo, selka na něj volala, aby jí šel zadrátovat...." „Dost už, Jindříšku!", přerušila mé vystoupení paní řídící, a v jejím hlase se chvělo zděšení. „To je ještě dál," oznámil jsem promptně a pokračoval: „... aby jí šel zadrátovat hrrrnec s dvourna uchama. Von jí ale odpověděl, ba jo, že má na to slabej drát, ale támhle stojí kamarád a ten ho má akorát, ba jo!" Pak jsem se opět slušně uklonil a za řvaní rozjásaných >spolužáků< odcupital na své místo. Paní řídící stála u okna, dívala se na něco venku a občas jí škublo v ramenech. Pak se otočila ke mně a projevila zájem, kde jsem se té písničce naučil. Odpověděl jsem po pravdě, že od dědečka a upozornil ji, že znám mnoho jiných hezkých písniček, jako: „Jakej jsem já starej blázen, že já ji tak vroucně miluju, Frantěnu Lukšovu", - a pak též „Kauf mir einen bunten Luftbalon", ale tu znám zase od maminky, ta ji vždycky zpívá, když zavařuje meruňky. Paní řídící rezolutně zarazila mé výklady a požádala mě, abych doma vyřídil, že jeden z pánů rodičů se má dostavit příštího dne do školky. Pln radosti jsem slíbil, že to určitě nezapomenu vyřídit. Pak jsme si ještě hráli nějaké hry a školka skončila. Sebral jsem boty a šel čekat na sestru před školu, abych ji náhodou nepropásnul. Asi za čtvrt hodiny se ozval zvonek a z otevřených vrat se vyhrnulo hejno malých i větších kluků, kteří na sebe pokřikovali a občas se mlátili pravítky. Seděl jsem na posledním schodu, boty pečlivě srovnané vedle sebe, a toužil, abych již také mohl do velké školy a mlátit někoho pravítkem. Z mého snění mě vytrhla načinčaná holčička s modrou mašlí a kohoutem, přičupla si naproti mně a začala se horečně prohrabovat v brašně s učivem. Pak vytáhla zamaštěný pytlík, vrazila mi ho do ruky a řekla: „Tady máš, chlapečku, spapej si to, já už stejně nemůžu a ty máš jistě hlad, viď? ", a než jsem se vzpamatoval, odběhla pryč. Připadalo mi to hloupé, ale do pytlíku jsem nakouk. A vida! Byl tam dvojitý krajíc chleba se sádlem a škvarkama. Vůně škvarků byla tak neodolatelná, že jsem se neudržel a začal jíst. Nebyl jsem ani v polovině, když se ze školy vyřítili docela velcí kluci a jeden z nich se rozběhl přímo ke mně. „Co to žvej- káš, vocásku?", křikl na mne ten sprosťák a kopnul do mých bot. Jedna odlétla jenom k plotu, tak jsem si pro ni šel. Druhá však POLYGON 3/1997 51 [pageend53]skončila na silnici, kde byli další uličníci a začali si s ní kopat. Běžel jsem k nim a prosil je, aby mi ji vrátili. „Tak ty chceš botičku!? Tož si pro ni pojď...", ale když jsem botu skoro měl, odkopli ji dál. Popadl mě vztek a lítost zároveň, nevěděl jsem co dělat, byli to ouřezkové, kdyby aspoň Eva už šla - kluci, neblbněte, vraťte mi botu - křičel jsem na ně a utíral slzy špinavou rukou. „Vacku, okamžitě vrať tomu chlapci jeho obuv!", zahřmělo rázně za mými zády. A do sytého mužského hlasu se ozývalo dívčí pípání: „A prosím, taky Urbánek a Máček, pane učiteli, ten to začal a kop do té boty první, já to viděla, ten chlapeček tu seděl a Anička Košvarová ze druhé bé mu dala svačinu, ona je hodná, ona viděla, že ten chlapeček má jistě hlad, on asi nemá maminku a tatínka a je chudej...." „Dobře, Pavlínko, počkej - no pojd', uličníku, tak a hezky mu tu botu očisti! Ze nemáš čím? Já ti dám! Ale kopat do ní, to máš čím, že! Urbánku, Máčku, vy dva také! A marš do třídy, tam si to povíme! ... A copak ty, synku? Čípak jsi!", obrátil se na mne pan učitel a utíral mi svým kapesníkem obličej. „Já, to - hele Eva! Támhle je moje sestra!", vykřikl jsem šťastně, neboť milá sestřička se konečně objevila ve školních vratech. „To je tvůj bratr, Evo?", otázal se poněkud z míry vyvedený učitel a zastrkoval do kapsy umolousaný kapesník. „Ježíšmar... - e, nééé - vlastně ano, to je náš - proboha, jak to vypadáš - prosím on měl být ve školce a já nevím, co se ... - kdes nechal boty, dacane!?" „No, no, Evo! Jakpak to mluvíš, taková slušná dívka a tyhle výrazy!..." „Prosím, pane učiteli - promiňte - já už nebudu, ale - ježíšmarjá podívejte se - ta ostudááá - a před celou školou..." Tísnivý pocit se mi zahryznul do svědomí. Bylo mi sestřičky doopravdy líto. Srdceryvně vzlykala a bylo to hrozné. Bylo to ještě hroznější, protože se tomu nikdo nesmál, naopak, holky i pár kluků, ale hlavně ty holky vyděšeně koukaly a jen některé z nich začaly povytahovat obočí. Významně povy- tahovat, a ty vzádu si začaly špitat. Až se vzpamatují úplně... ne, tohle se nemělo stát! „Dobře, Evo, už se uklidni, nebreč, a odveď bratříčka domů. A vy ostatní taky. Alou domů! A nezdržovat se!" Jen velmi neochotně se rozcházelo žactvo, dychtivé dalších podrobností a tajů rodiny, kde dcerka Eva, vždy pečlivá a kompletní, s koženou aktovkou z pravé vepřovice a dvojitým penálem a kasetou s kružidly, má najednou bratříčka, co chodí v říjnu bosky a žebrá na schodech... „Vem si to a pojď!", slyšel jsem za zády tichý a zadrhlý hlas sestry. Šel jsem tedy. Šli jsme oba a já doufal, že dostanu vynadáno, že mě Eva zmlátí jako žito, jen co zajdeme za roh cesty, jen ještě přejdeme okolo svaté Anny, a k těm křoviskům, kde schnou mé punčocháče... Nebylo nic. Ani zlá slova, ani punčocháče, které buď někdo ukradl nebo je sebral vítr. Nebylo vůbec nic, jen tichý a zoufalý vzlyk, který se tu a tam vydral ze sestřina hrdla a mně bylo čím dále víc úzko a lítostivo a nejhorší bylo to, že se to nedalo vzít zpátky, čas se nedal ani otočit ani posunout, byl to zkrátka obrovský a fantasmagorický průser, se kterým mých pět roků nevědělo, co počít. „Evičko, sestřičko milovaná, už se nezlob, já to tak ne..." „Drž aspoň hubu, ty idiote blbej!" ... a facka jak dům přilehla na levé ucho. Juj, to byla pecka! Takovou jsem ještě nedostal, uvědomoval jsem si a rychle polykal, protože pak ta bolest možná přejde, ano, jistě přejde, a já na just nebudu brečet, ať mi dá klidně ještě jednu, jen ať už se na mne nezlobí. Došli jsme domů, ani nevím jak. Cekal jsem bouři, ale když jsem poněkud rozčileným rodičům vylíčil své vystoupení ve školce, zmohla se maminka na slabý povzdech, provázený zoufalým konstatováním: „Bože, já věděla, že určitě něco provedeš, ale že to bude hned první den...", mezitím tatínek musel urychleně do koupelny, protože si poprskal kafem celou košili. Druhý den jsem do školy nešel, protože jsem dostal krásný zánět středního ucha. Když to píchali, řval jsem jako tur, ale kromě doktora, maminky a Diplomschwester Mitzi u toho nikdo nebyl, a ti to rozhodně nikde nerozkecali. Jindřichovice, 27. dubna 1997 ■ 52 POLYGON 3/1997 [pageend54]Zapomínaný Morávek a Kočárníkův strach PAVEL VERNER Dvě události, které spolu zdánlivě nesouvisí. V pá- tek 21. března se opět neslavilo výročí smrti Václava Morávka, legendy českého protihitlerovského odboje. V neděli se pak odehrál obvyklý diskusní souboj v televizi Nova. Český Rambo z trojice Morávek - Balabán - Mašin přiváděl pražské gestapáky z kontrašpionážního referátu k šílenství profesionalitou a odvahou, s jakou si z nich činil šoufky. Dovolil si to ve všeobecné mizérii, beznaději, teroru a všudypřítomném, ochromují- cím strachu. Večer 21. března 1942 jim mohl opět lehce uniknout, ale zachoval se jako kamarád a nechtěl jim nechat v prackách svou spojku V. Řeháka. Postřelen, bez naděje na útěk, zvolil pak dobrovolnou smrt nedaleko střešovické vozovny. - Tolik historie. Vsadím se o co chcete, že v každé jiné zemi okolo nás by si na Morávka, Balabána a Mašina hráli malí kluci. Byl by o nich dávno natočen televizní seriál a nejeden akční film. Jmenovala by se po nich důležitá náměstí, nádraží, vojenské akademie a dobročinné spolky. Nakladatelství typu Magnetu, jakož i dnešního I. Železného, by o této trojici vydávala řadu easternů. Možná by ležel na pultě i dobrý román. Nejeden státník či šéf generálního štábu by se 21. března chodíval poklonit k Morávkovu pomníčku v Dejvicích. Ne tak u nás. V České republice legendární trojici stydlivě ignorujeme. Jakákoli zmínka o těch třech nám totiž znehodnocuje naše občasná národovecká gesta. Oni si dovolili být stateční. Samozřejmě se postavili na odpor v prostředí, kde většina jejich spoluobčanů buď úderničila pro Hitlera, nebo udávala sousedy. Ne, nechceme Morávka. Jiné příklady vládnou našim srdcím a hospodským debatám. Josef . Švejk. Major Terazky. Všichni ti hrdinové žvástů, co posvěcují naše kapitulace. Kdo by stál v Čechách a na Moravě o bojovníky? Dnešní boje se totiž odehrávají kolem nedělního poledne na televizních obrazovkách. Politici mají o pozvání do debatních pořadů eminentní zájem. Někteří ovšem s výhradou, že po nich někdo nebude požadovat odvahu. V neděli 23. března se měli v pořadu >Sedm dní< utkat ministr financí Ivan Kočárník s poslancem Michalem Krausem. To platilo ještě v pátek v poledne. V sobotu už noviny oznámily, že Kočárníkovým soupeřem bude komunistický poslanec Václav Exner, neboťs Krausem prý diskutovat nehodlá. Kraus prý ho pomluvil, že místo jednou vstoupil kdysi do KSČ dvakrát. Pozice Ivana Kočárníka je nezáviděníhodná. Předseda sociálních demokratů veřejně zpochybnil jeho způsobilost, a o důvody není nouze. Nejde jen o aktuální miliardu korun, vyluxovanou za hranice z C. S. Fondů za tupého přihlížení Kočárníkových úředníků. Hříchy ministerstva financí se kupí už dlouho. Jeho nejparádnějším číslem ve hře na kupónovou privatizaci bylo před lety odevzdání taktovky investičním privatizačním fondům, ačkoli v zemi nefungovaly příslušné zákony, dozor, ani licenční řízení. To bylo v době, kdy ministerstvo financí neslyšelo na úpěnlivé volání ministerstva privatizace, aby obchodování s akciemi v majetku fondů aspoň o dva roky pozdrželo. Kočárník dnes jistě sám tuší, i když za všechno nemůže jenom on, že podíl na dnešních makroekonomických propadech mu nikdo neodpáře. Kočárníkem oficiálně sdělený důvod, proč nechce veřejně diskutovat se sociálně-demokratickým poslancem, mu těžko někdo uvěří. Už jen profesionální hnidopichy může v roce 1997 zajímat, kolikrát pan ministr v životě vstoupil do rudé partaje. Kočárník spíše tušil, že za jeho bohorovné tvrzení, že vybírání daní je v České republice celkem v pořádku, by si ho Kraus v televizním studiu labužnicky vychutnal. Slabý Exner na to neměl. Tím jsme u „Morávkova syndromu“, u tématu odvahy. Některým koaličním politikům se jí jaksi nedostává. A taky je to všechno o novinářském sebevědomí. Šéfredaktor Jan Vávra by měl politiky, kteří mu diktují, s kým budou a s kým nebudou diskutovat, odkázat do patřičných mezí. Zájemců bude vždycky dost. ■ POLYGON 3/1997 53 [pageend55]Podivné cesty odpuštění LUDĚK FRÝBORT S uznáním shledávám, že se tento časopis plní nejen politickými úvahami, nýbrž i zamyšlením morálním. Neboť je nám jej třeba. Naše rodná země by se dnes nemusela zmítat v začarovaném kruhu svých nečetných bezvýchodností, kdyby si bývala hned s prvními okamžiky nové svobody dokázala uvědomit, že morální hodnoty nejsou žádný luxus, jehož si dopřejeme, až provedeme všelijaké ty tržní a politické reformy. Že morální obnova je kámen nejzákladnější, na němž je teprve možno tu hospo- dářsko-politickou stavbu s vyhlídkou na zdar budovat; bez něj že není ani zdaru, ba ani těch vyhlídek. Jiná věc ovšem je, že třebaže vycházíme z přibližně stejných zkušeností, můžeme ve svém hodnocení morálních otázek dospět k pozoruhodně rozličným výsledkům. Byl totiž na těchto stránkách před časem vylíčen příběh člověka, který zemřel kamenem, puštěným z dálničního nadjezdu. Pro nic, jen tak, že to jakési přiboudlé dušičce, zpitomělé drogami a televizí, činilo potěšení. V souvislosti s tím byla vyslovena chmurná úvaha o umíráčku, vyzvánějícím této společnosti a zároveň i návrh způsobu, jak se z té kaše dostat odpuštěním. Měl bych k němu co podotknout. Jistě. Nemusíme ani dostat do hlavy dlažební kostkou, abychom si všimli neblahého stavu, v němž se naše civilizace nachází. Jsme občany různých zemí, ale jedno asi budeme mít společné: že bychom občas ochotně vyměnili některou ze svých demokratických svobod a práv (sám bych například nabídl výměnou své právo demonstrovat) za prostou možnost projít po setmění parkem, nemuset se vyhýbat celým čtvrtím, nemuset se koukat na neřád, špínu a počmárané zdi, nebýt lovnou zvěří pro stále početnější šik postav o to násilnějších, oč tupo- myslnějších a normálním způsobem se uživit neschopnějších. Rozhodnou-li se ty postavy z jakéhosi hnutí zatmělé mysli vrhat kameny z nadjezdů, je to jen jedna z nesčetných hrozeb, jimž jsme od nich v každodenním životě vystaveni. Jedním z prokletí, abych užil titulku citovaného článku. Až potud bych se s ním shodl. Jenom... proč by z té neradostné skutečnosti měl znít umíráček celé současné společnosti? Copak veškeré lidstvo hází dlažební kostky na dálnice, krade, přepadává, podvádí a vůbec koná všechno, co je v rozporu s rozumem a slušností? Není to spíš takový nevelký, ale velmi výrazný výběr ničemů z přesvědčení? Co vůbec mám na mysli, vyřknu-li slovo >společ- nost<? Jsem-li k sobě upřímný, musím přiznat, že jsem čím dál méně ochotný uzavírat do objemné náruče tohoto pojmu všechny jedince tohoto světa, bez ohledu, jde-li o člověka vysoce čestného a obětavého nebo o cynického mravního zchátralce. Takového, jemuž je vražedné pouštění kamenů na auta jen jedním z řetězu činů, při nichž se řídí jedinou úvahou, má-li totiž či nemá mít strach z jejich následků. A povím otevřeně: snad se někdo do této společnosti počítá. Já ne. Má společnost není všeobjímající sbírka jednotlivců bez rozdílu kvality, nýbrž výběr, omezený dodržováním jistých zásad. Pokud mohu pozorovat, řídí se stejným výběrem i valná většina ostatních; i oni si vybírají, komu lze důvěřovat a kolem koho je nutno obejít velkým obloukem, i oni mají své pojetí pojmu >společnost<, ba i ctihodného pojmu >bližní<. Cosi se změnilo během tohoto století. Na jeho počátku zde ještě nejspíš byla společnost jedna, s některými znetvořeninami na svém okraji. Teď už kolem sebe máme stále výrazněji společnosti dvě. Které z nich zvoní umíráček, ponechme zatím další úvaze. Otázka je, jak s touto skutečností naložit. Trestat? Zpřísnit postihy za veškerá darebáctví tak, aby morálně zchátralé figury měly strach, což je to jediné, čemu rozumějí? Nevylučuji, že časem dojde k takovémuto obratu v poměru veřejných institucí k zločinu a ke zlé vůli. Že se dosavadní soucitně liberální karta obrátí. Po- hlédneme-li například do Ameriky, ledacos se tomu zdá nasvědčovat. Jenže... je to ještě účelné? Nutné? Odpovídá to ještě pocitům, jež vesměs chováme k příslušníkům druhé společnosti? Nebude snadnější a zároveň i mnohem strašnější... odpustit? Protože volám-li po trestů pro někoho, vypovídám tím, že mi na něm ještě záleží. Že cho54 POLYGON 3/1997 [pageend56]vám naději na jeho polepšení, že se ho nevzdávám jakožto člena své společnosti, svého bližního. Ale současná skutečnost stále určitěji ukazuje marnost takové naděje. Z morálně zchátralých figur neuděláme přijatelné bližní ani trestem, ani rozumováním nad příčinami toho, že jsou takové, jaké jsou. Buďsi působením špatného okolí (zůstává odpovědět, proč mu propadly právě ony a ne jiní), buďsi neblahými, zdeformovanými geny, zděděnými po stejně nevalných předcích. To všechno může být pravda a snad je i nespravedlivé trestat někoho za to, s jakými se narodil geny; ale už nám je to čím dál víc jedno. Příslušníci druhé společnosti se stále víc přičiňují o to, abychom jim odpustili. Až se tak stane, zůstanou sami, osamělí, vyvržení, na své chatrné schopnosti odkázaní. Odpuštění... krásné slovo, není-liž pravda. Ušlechtilé. Mám s ním své zkušenosti. Také na mém osudu se svého času podepsala zlá vůle v osobě jistého udavače. Pohnutky jeho činu, jehož následky pociťuji v mírnější době dodnes, se patrně nelišily výrazně od pohnutek dlažební kostky vrhajících přiboudlíků: činil mu potěšení. Zvrácenou radost ze zla, již těžko chápeme my, kteří si mezi sebou říkáme >bližní<. Nezapírám, že jsem se dlouhá léta kochal myšlenkou velmi radikální pomsty; ale uběhl čas a nechal jsem jí. Mohl bych možná dnes jít a u některého českého soudu se domáhat jeho potrestání, ale neudělám to, nestojí mi za to. Odpustil jsem mu, což znamená, že se nedomáhám trestu ani pomsty. Neznamená to ale nikterak, že bych toužil ronit slzy dojetí v jeho náruči. Jdi, odpustil jsem ti, jdi a neukazuj se mi, tvůj čin vyplynul z tvého charakteru a ten je jaký je, nemohu tě nenávidět pro to, jaký zvlčilý gen se usadil ve tvé duši a čekal na příležitost ke zlu. Ale mám svá měřítka na udělení titulu >bližní<. Nejsi mi jím, ani ty, duše udavačská, ani temné postavy z půlnočního nádraží, ani vrhači kamenů na dálnici. Uděluji jej tomu, kdo necítí potěšení ze zla. Lze čekat, že se svět velmi změní v několika příštích generacích. Ze se jeho zásadou vůči druhé společnosti stane odpuštění. Necítíme vůči vám nenávist a nechceme vás trestat, nositelé zlé vůle; ale netoužíme ani žít s vámi, potkávat se s vámi, dohadovat se s vámi, myslet pořád na to, jakou svinskou past na nás máte zase přichystanou. Oddělíme se od vás, zanecháme marných pokusů udělat z vás své bližní. Učiníme opatření, abyste nám nemohli škodit, ale jinak si spánembohem zůstaňte, jací jste. Ale už jen sami mezi sebou. Již se cosi takového děje, je-li kdo ochoten naslouchat tepu času. Obrysy toho obrazu se ještě mohou zdát nezřetelné, ale naši potomci už jej budou vidět ostřeji. Ona záporným, destruktivním nábojem nabitá an tispolečnost, jejíž jedinou možností existence je přiživování se na společnosti tvůrčí a produktivní, se bude blížit k obzoru společného světa, až za ním zmizí. Jakýsi umíráček z toho opravdu slyším klinkat; jestli je to ovšem umíráček vší naší civilizace... Spíš bych řekl, že se neděje nic jiného, než jaký je úděl všeho stvoření na této planetě už pár miliard let: vytvořila se chlubně a hlučně rozpučela a posléze se od kmene života oddělila vlastní existence neschopná větev. Jenom, abych se vrátil k prvním řádkům, mi trochu mrzne krev při pomyšlení na některé obyčeje v současné zemi české; od ní se totiž oddělit a jí takto odpustit neumím. Hannover, 26. února 1997 ■ apflptiic, «on + PRimina Česká tiskárna drobných privátních i obchodních tiskovin MILfln CIMĎURtK, ĎflDtntPSTPflSSf Ó90, ÖO4Ö ZUPICtl TfLffon Ol / 451 6Ö 7ö, fflA Ol / 452 95 92 MObliní TtLffOn 079 445 04 4Ö České knihy, prodejna a půjčovna českého videa POLYGON 3/1997 55 [pageend57]»Nabídni odpuštění a obdržíš mír« Jako tečku k diskusím o česko-německé deklaraci přinášíme projev senátora MUDr. Milana Špačka, který pronesl během debaty o zmíněné deklaraci v Senátu. Přinášíme jej sice opožděně, ale odůvodněně. Stanovisko Dr. M. Špačka, mezitím zvoleného za prvního místopředsedu zahraničního a branného výboru Senátu, by mělo být se souhlasem převzato všemi českými občany, doma i v zahraničí, kteří dosud k deklaraci zaujímají stanovisko záporné. - Text projevu a autorovo povoleni k jeho publikaci v Polygonu opatřil náš spolupracovník Dr. Otakar Zoufalý. Podívejme se na česko-německou deklaraci v kontextu jejího dopadu na naši společnost a národ. Chápu tento dokument jako řešení určitého nepřiznaného zasunutého pocitu, který ve vztazích mezi Čechy a Němci hraje, ač nejmenován, důležitou roli. Hlavním smyslem deklarace je, podle mne, odstranění tohoto pocitu, který bych si dovolil nazvat strach z Němců. Strach a pocit ohrožení má své kořeny ve staletých zkušenostech se soužitím dvou nestejně početných národů, k čemuž se v posledních letech přidává i zkušenost nová, a to ekonomická disproporce. Odstranění tohoto strachu je možná jedním z nejdůležitějších důsledků, které tento dokument může přinést a po přečtění deklarace jsem nabyl dojmu, že tomu tak skutečně je. Přijmeme-li tento fakt, pak je třeba zdůraznit, že naše vláda udělala při jednáních o textu deklarace, podle mého mínění, vše, co bylo v jejích silách. Odmítání deklarace je cesta zpět, do doby, kdy jsme žádnou deklaraci nepotřebovali proto, že na našem území byla přítomna vojska cizí velmoci a tudíž jsme nebyli a ani nemohli být suverénním státem. Zvedněme hlavy a rozhlédněme se konečně kolem sebe jako příslušníci suverénního a sebevědomého národa, který se dokáže podívat na svou minulost jako zralý a dospělý. Česká politika minulého století byla úspěšná mimo jiné také proto, že vycházela z národního obrození, které potvrdilo schopnost našeho národa důstojně obstát v soutěži s mnohem větším a silnějším sousedem, a to často za velmi nepříznivých podmínek. Je to o to cennější, že jsme si své místo na slunci vydobyli sami bez pomoci cizích mocností. Já osobně považuji tento fakt za nesmírně důležitý, zvláště v kontextu naší současné a budoucí orientace. Deklarace není právní dokument, ale vyjadřuje především vůli obou vlád dát směr společné budoucnosti. V tom chápu deklaraci jako pohled dopředu. Žádná vláda se však nemůže a priori zříci práv svých občanů. Důležité ale je, že konkrétní požadavky či nároky jednotlivých občanů nebudou napříště řešeny na úrovni mezistátních vztahů. Přijetí deklarace je v určitém smyslu naší zkouškou dospělosti. Jedním ze znaků dospělého člověka, který nemá strach, je schopnostohlédnout se zpět do vlastní minulosti, přiznat chyby a přijmout za ně odpovědnost. Řešení mezinárodních napětí nikoli zbraněmi a násilím, ale vzájemným odpuštěním je eminentně lidsky a křesťansky ušlechtilý úkon. Je nám jasné, že toto řešení je jediné člověka důstojné, zvláště v době, kdy na světě, na mnoha místech, je neuvěřitelné množství ničivých zbraní. Odpuštění je jeden z projevů velikosti člověka, který se neřídí pouze instinkty, ale hlavně rozumem a srdcem. Instinkt, stejně jako slabost, vede k pomstě a strachu, rozum, srdce a sila vedou k odpuštění a smíření. „In bono vincere málům.“ Dobrem je poraženo zlo. V tomto aspektu spatřuji přínos křesťanských politiků na obou stranách k řešení a vyřešení této tak choulostivé otázky. A na tomto místě nemohu nevzpomenout výzvy papeže Jana Pavla II. z 1. ledna tr.: „Nabídni odpuštění a obdržíš mír!“ Naše velikost nespočívá jenom v tom, že odpouštíme a odpuštění žádáme, ale právě v tomto iniciativním smýšlení, které dovede odpuštění nabídnout jako první. A to je srdce našeho křesťanského svědectví. Zralost, chcete-li, dospělost národa je neodmyslitelnou podmínkou jeho suverenity. A suverenita znamená vymanit se z přesvědčení, že o našem osudu musí vždy rozhodovat někdo mocnější, znamená, že se můžeme osvobodit od nutkání stále se ohlížet, zda jdeme tím správným směrem, který nám nějaká mocnost vytýčila. Tímto pocitem bylo, a u někoho možná dodnes je, naše národní sebevědomí citelně oslabováno. Proto práce na vzniku a následné přijetí této deklarace je výrazným pozitivním krokem v procesu uzdravování a budování našeho národního sebevědomí. Jsem přesvědčen, že přijetí česko-německé deklarace o vzájemných vztazích a jejich budoucím rozvoji celým politickým spektrem demokratických sil bude vyjádřením vůle většiny národa po začlenění se do rodiny stabilních demokratických zemí, protože tato deklarace určitě přispěje k tomu, abychom mohli číst minulost, přítomnost i budoucnost novým způsobem, který odpovídá ideálu sjednocené Evropy. Doufám, že to, že se tak děje v tomto roce, kdy si připomínáme tisíc let od smrti našeho „prvního Evropana“ - pražského biskupa sv. Vojtěcha, je „signum boni ominis“ dobrým znamením a pozitivním příslibem do budoucnosti pro nás všechny. ■ 56 POLYGON 3/1997 »Nabídni odpuštění a obdržíš mír« [pageend58]Z dvojky Polygonu jsem vypadl, snažil jsem se zkrátit si o cosi zimu pobytem v USA. Moc se mi to nepovedlo, chytila mě ta letošní i tam. Já zase ve Washingtonu chytil rozloučení s velvyslancem Žantovským a po návratu tuto rostoucí hvězdu politického nebe na pořadu televize NOVA „7 dní“ proti panu Zemanovi. Musím říci, že se domnívám, že pan Žantovský byl dobrým velvyslancem své země, že mne však silně překvapuje jeho náhlý vzrůst do sice malé české, ale v rámci poměrů, vysoké politiky. Zvolení předsedou ODA. Do toho proskočila zpráva, že bylo dohledáno na nějakých 13 tisíc jmen agentů StB v době polistopadového zvonění klíči (deset dnů po pádu zdi v Berlíně) z registrů svazků vyřazených. Jméno pana Žantovského tam bylo někým neznámým přetvořeno, prý primitivně, na Michaela Žan- tovská. Pan Žantovský jakékoli otázky na svou minulost striktně odmítl. Jeho právo. Pokud se nemýlím, stejná ústa, v té době pouze mluvčího Hradu, tvrdila, že pokud by kdo seznamy agentů zveřejnil, dáme ho zavřít až zčerná. Právo odmítat otázky je tu. Zajisté nechceme kádrovat. Kdo by chtěl? Ptát se na minulost politické veličiny však nelze odmítnout. Jinak bychom totiž také ve snaze nekádrovat mohli klidně právě z basy propuštěného pedofila učinit ředitelem chlapeckého sirotčince. Neboť ho přece nebudeme kádrovat. Právo klást otázky zůstává a nemyslím, že je moudré zametat je pod koberec. Nikdo nevzal v potaz svědectví Josefa Frolíka před Senátem USA učiněné, a to pod přísahou už v roce 1975. Josef Frolík tvrdí, že každá uklizečka umývající podlahy v pražské kanceláři Lufthansy musela být agentkou StB, právě tak jako jím musel být každý metař pražské ulice, v které sídlí velvyslanectví Spojených států. Pana Žantovského zastihl listopad co zaměstnance kanceláře agentury Reuter v Praze. Byl z Frolíkem vzpomenuté nezbytnosti vyňat? Nikdo nám taktéž nespěchá povědět, ze kdy vlastně ten primitivně opravený záznam StB pochází, pouze se nám tvrdí, že to byl záznam na nepřátelskou osobu. -Ale to přece byly zcela jiné registry, pánové. Jakého bulíka nám zde věšíte na nos? V úvodu „Sedmičky“ se tedy pánové Žantovský a Zeman shodli, že si nebudou své záznamy jakkoli vyčítat. K tomu nevyčítání patří i Zemanovo bývalé členství v KSČ a zkušený komunistický apa- rátčík Štouf, nyní vedoucí kanceláře exsoudruha Zemana, takto také předsedy českého parlamentu. Pan Zeman se dokonce dovolal svědectví Karla Srpa, takto bývalého činitele komunisty pronásledované Jazzové sekce. Zapomenul dodat, že také pan Srp je veden jako agent StB a jeho osobní svazek dokonce nese vlastní rukou pana Srpa dopsané řádky o věrnosti a službě socialismu. (Co všechno člověk pod nátlakem neučiní, že ano? Nejen cosi podepíše, ale ještě to tvůrčím způsobem doplní^ Jinak byl pan senátor Zan- tovský více než důstojným soupeřem rozšafného aparát- číka pana Zemana, prohovořili vše a pan Žantovský se o cosi více než pan Zeman snažil jít k věci. Jak už to u nás ovšem bývá, pro samé ducha- plno se k věci už nedostali. Například v tom, že pokud bude české zdravotnictví vykazovat méně obyvatel na jednoho lékaře i jedno nemocniční lůžko než USA a většina západních zemí vůbec, jen těžko kdy může na tom být lépe než momentálně je. Omlouvám se čtenářům, ne- shledávajícím mé řádky dost konstruktivní. Mne samotného by těšilo, kdyby tomu mohlo být jinak. POLYGON 3/1997 57 (Benešnoviny) SLOUPKY JANA BENEŠE [pageend59]KONEC ZAČÁTKU Čl ZAČÁTEK KONCE? Mirek Karásek Autor je poradcem několika vlád pro optimální řešení sociálních, politických a ekonomických problémů, je kanadským občanem a žije v Saudské Arábii a ve Švýcarsku. I. Úvodem Na stránkách českých novin a tudíž také na stránkách Polygonu se objevují už jistou dobu články, které tu mezi řádky, tu otevřeně, poukazují na vzrůst potíží v České republice, nejen na poli hospodářském, ale i sociálním, a v neposlední řadě i politickém.1 Příčiny těchto potíží se hledají v celém socioekonomickém a sociálně právním spektru. Příklady: příliš ‘sametová’ revoluce, nepříliš vhodný právní řád s ‘tlustou čárou’, kupónová (i jiné, více či méně zastřené) privatizace, specifické povahové rysy subjektů žijících v zemích koruny české atd. 1 Po l y g o n (1996), na př. 6, str. 3-5 (Dušan Novák), 11-12 (Jaroslav Teplý), 8, str. 8-10 (Vladimír Valenta), 16-20 (Vlastimil Radkovický, Milan Hulík) 2 Smith, A. (1759), The Theory of Moral Sentiment, Liberty Classic, str. 166 V následujícím textu se zdržíme jakýchkoli komentářů k těmto tématům; uvedeme naopak sbírku citátů z odborného tisku o těchto otázkách pod poněkud frivolním názvem „Šestero přikázání“. Když přihlédneme k vědecké úrovni a historické úloze jednotlivých autorů této sbírky, počínaje Adamem Smithem a konče F. A. Hayekem, lze axiomatizaci těchto citátů dobře zdůvodnit. Protože pak název tohoto článku naznačuje časovou dimenzi, pokusíme se jednotlivá ‘přikázání’ zkombinovat do několika základních scénářů odhadujících, co obyvatelstvo Čech a Moravy, které v dalším nazýváme ‘sledovaná společnost’, možná čeká, a za určitých okolností možná i nemine. II. Šestero přikázání (1) Žádná společnost se nemůže udržet mezi lidmi, kteří jsou kdykoliv v stavu podrazit či zničit jeden druhého... “2 (2) „... Oportunismus (zde míněn jako brzda až negace jakékoliv spontánnosti a inovativnosti; pozn. autora) není přirozená lidská vlastnost všeobecně rozšířená mezi 58 POLYGON 3/1997 [pageend60]členy společnosti; je to zvyk, který může být buď vymýcen anebo naopak rozšířen působením sociálních institucí...“3 3 Simon, H. A. (1991), „Organizations and Markets“, J. ofEcon. Perspectives, 5 (2), Spring, str. 25-44 & Posner, R. (1985), Economic Analysis of Law, New York: Little, Brown and Co., str. 87 4 Hayek, F. A. (1945), „Individualism, True and False“, str. 13-14; publikováno v: Hayek, F. A. (1949), Individualism and Economic Order, Routledge & Kegan Paul 5 Tarnt., str 7 6 Desai, M. (1986), „Men and Things", Economica & Buchanan, J. (1972), „Politics, Property and the Law“, J. of Law and Econ., 156, str. 439-452 7 White, H. C. )1988), „Varieties of Markets(, publikováno v: Wellmann, B. & S. D. Berkowitz (eds.) (1988), Social Structure: A Network Approach, Cambridge U. Press & Bimer, J. (1966), „Decentralization as Ability ti Adapt“, str. 82; publikováno v: Dallago, B. y L. Mittone (eds.) (1996), Economic Institutions, Markets and Comprtition, E. Elgar Publ. Ltd., U. K. (3) Sociální instituce, jejichž pravidla a vztahy se spontánně vyvíjejí, koordinují omezené vědomosti jednotlivců, a tím též koordinují jejich akce; tyto, veskrze implicitní, pravidla (a vztahy) zahrnují nahromaděné poznatky a zkušenosti minulých generací...“4 (4)....Spontánní spolupráce svobodných lidí vytváří... systémy, ve kterých špatní jedinci mohou škodit společnosti jen minimálně...“5 (5) Klasické tržní hospodářství je proces, ve kterém jednotlivci na sebe navzájem dobrovolně působí tak, aby dosáhli svých soukromých cílů, čímž zároveň vytvářejí řád; takto spontánně vytvořený řád odvozuje svoji dynamiku a behaviorální popudy (na př. vzájemné respektování spoluobčanů) z práva na soukromé vlastnictví a ústavně zajištěné svobody, ... přičemž právní řád závazně kodifikuje práva a povinnosti občanů a vlády...“6 (6)... .Pokud se lidé nenaučí hrát své sociální role v tržním hospodářství, žádná společnost (založená na tržním principu) se nemůže úspěšně ustavit (a tím méně udržet)...“7 Jednotlivé elementy ‘přikázání’ tvoří více či méně zřetelný kauzální řetězec, jak je to ostatně běžné u všech, tedy i sociálně-politických systémů. Pokud lze totiž uvažovat o budoucnosti společnosti založené na tržním principu, pak jen tehdy, když pozitivně působící nutná podmínka (6): „znalost a akceptování sociálních rolí“ umožní vstupům (3): „spontánní vývoj - hromadění a aktualizace zkušeností“ a (4): „spontánní spolupráce - minimalizace škodlivosti“ zajištění bezproblémového fungování axiomu (5): „dynamika tržního hospodářství“. Jen tehdy bude kritérium (1): POLYGON 3/1997 59 [pageend61]„neúnosnost vzájemného podrážení“ působit jako stabilizátor úspěšného vývoje společnosti. Všimněme si ještě zdánlivě málo relevantního (k otázce funkce tržní společnosti) axiomu (2): „oportunismus“, který definuje obecný, byť latentni modus operandi pozorované společnosti (lze jej v historii i přítomnosti jakékoliv, tedy i ve sledované společnosti vystopovat), jehož existence je v naší sbírce nutná. Tento element může totiž ve své extrémní formě potvrdit obavy Adama Smitha vyjádřené axiomem (1): „neúnosnost vzájemného podrážení“, jednak úplně negovat tvrzení (4): „spontánní spolupráce - minimalizace škodlivosti“ a jednak podstatně ztížit, ne-li znemožnit fungování mechanismu (3): „spontánní vývoj - hromadění a aktualizace zkušeností“, jak to ostatně naznačuje varování v kritériu (6): „znalost a akceptování sociálních rolí“. Je příznačné a v mnohém přímo odstrašující, že téměř všechny výše uvedené vstupy a nutné podmínky k rozvoji bezproblémové společnosti mají co dělat s beha- viorálními rysy jednotlivců, vytvořenými a vyzkoušenými v minulých generacích. Jediný element v naší sbírce, který není přímo závislý na chování a/anebo morálce jednotlivců, který je ale odrazem morální úrovně a ‘osvícenosti’ společnosti, je právní řád. Z výše uvedené sbírky pravidel lze odvodit několik základních scénářů sociálné- hospodářského vývoje sledované společnosti, a to tak, že budeme předpokládat základní systémové změny u jednotlivých vstupů a/anebo podmínek a analyzovat dopady, které nastanou v důsledku těchto změn v základních socioekonomických kategoriích ostatních elementů řetězce. III. Socioekonomické scénáře První a vždy jakýsi základní scénář, ze kterého je výhodné vyjít, budeme nazývat ‘vše při starém’. Tento scénář předpokládá, že ve sledované společnosti se budou všechny prvky ‘přikázání’ chovat, jak se chovají nyní: „... Nahromaděné poznatky a zkušenosti minulých generací...“ ve vstupu (3) se musí uměle regulovat [aby se minimalizoval oportunismus axiomu (2)] pomocí exo- genních, tedy shora nařízených aktů. Problémem je, že sociální inženýři nemohou tušit, jak se společenská dynamika vyrovná s jejich exogenními zásahy, jejichž výsledkem většinou není vymýcení oportunismu. Exogenní změny jsou navíc v rozporu s přirozeným vývojem společnosti. Tím dochází k zúžení sociální sféry rozvojových příležitostí a tudíž i k nutnému zúžení sociálně zabezpečovací funkce státu 8 a dále i k postupnému zhoršení behaviorálních vztahů, jejíchž činorodá spontánnost (jejímž základem je vzájemný a uniformní respekt mezi občany) je tímto také postupně omezována. Podmínka vstupu (4): „spontánní spolupráce - minimalizace škodlivosti“ se tudíž nesplňuje, pozitivní působení nutné podmínky (6): „znalost a akceptace sociálních rolí“ se stává klíčovou, čímž axióm (1): „neúnosnost vzájemného podrážení“ nutí vládu k dalším exogenním zásahům, které vedou postupně k čím dá! většímu posí- 8 Jensen, M. & W. Meckling (1979) „Rights and Production Function: An Application to Labour- Manged Firms and Codetermination'', J. of Business, 52, (4), str. 470-472 & Alchian, A. & S. Woodeard (1988), „The Firm is Dead; Long Live the Firm“, J. of econ. Literature, 26, str. 65 60 POLYGON 3/1997 [pageend62]leni čerstvě vzniklé Oligarchie a k nespokojenosti ostatních vrstev společnosti. Budoucnost je naprosto nezávislá na politické scéně, neboť jakákoliv demokraticky vzniklá vláda musí buď pokračovat (s různou intenzitou) ve shora uvedeném cyklu anebo, aby alespoň částečně odstranila záporné působení kritéria (1): „neudržitelnost vzájemného podrážení“, musí zavést centristicko-represivní systém 9 9 Kirman, A. (1983), „Communications in Markets: A Suggested Approach“, Econ Letters, str. 107 10 Bianchi, M. (1994), „Hayek’s Spontaneous Order: The ’Correct’ versus the ’Corrigible’ Society”, str. 244; publikováno v: Bimer, J. & R. van Zijo (eds.) (1994), Hayek, Co-ordination and Evolution. His Legacy in Philosophy, Politics, Economics and the History of Ideas, Routledge 11 Hayek, F. A. (1963), „Rules, Perception and Intelligibility”, str. 45; publikováno v: Hayek, F. A. (1967), Studies in Philosophy, Politics and Economics, U. of Chicago Press Další scénář, poněkud optimistický, ale stále možný, budeme nazývat ‘morální obroda’. Podstatný rozdíl proti předchozímu scénáři spočívá v předpokladu, že v klíčovém vstupu (3): „spontánní vývoj - hromadění a aktualizace zkušeností“ převezmou další generace nahromaděné poznatky a zkušenosti minulých generací, nikoliv však endogenních (protože na nich nelze stavět), nýbrž exogenních: V tomto případě se ‘čertova spirála’, definovaná v předchozím scénáři jako objektivní a nezvratitelný proces postupného posilování Oligarchie a všeobecné nespokojenosti, zastaví působením nově nastupující, osvícenější generace (či generací), která ve vstupu (3) převezme vyzkoušené vztahy a pravidla z jiného státu (či společenství států) 10. Takto změněné behaviorální popudy v axiomu (5): „dynamika tržního hospodářství“ nejsou, alespoň zpočátku, produktem spontánních vztahů a endogenního poznávacího procesu, nýbrž výsledkem nově přestavěného právního řádu, který bude schopen zregenerovat sociální instituce tak, aby jejich kladné působení potlačilo oportunismus, který - jako typické chování v podmínce (1): „neúnosnost vzájemného podráženi“ - hrozil postupným rozpadem společnosti. Nový právní řád bude muset, potlačením záporného jednání v klíčové podmínce (1), zpočátku nahradit i spontánní spolupráci ve vstupu (4): „spontánní spolupráce - minimalizace škodlivosti“. Nutnou podmínkou zde je dostatečný počet naprosto věci oddaných a dostatečně osvícených občanů, kteří ve všech důležitých společenských vrstvách tyto nové zákony jednak probojují, a hlavně, než se tyto zákony stanou obecně uznávanou normou a tím i řádem, se postarají o jejich bezpodmínečné dodržování11 Třetí a poslední scénář je pravděpodobně - z hlediska hospodářského, sociálního i behaviorálního - optimální (alespoň v tom, že neočekává novou generaci jako jakousi obdobu Blanických rytířů, a tudíž nesází na zlepšení až po 15-20 letech, do kteréžto doby nemusí již společnost, tak jak ji známe, existovat); jak dalece je jej možno prosazovat politicky, není zatím příliš zřejmé. Budeme jej provizorně nazývat ‘čočovice za federalizaci’: Předpokládejme, že počáteční stav společnosti a jejích sociálních a právních institucí, tak jak jej definoval první scénář, lze proměnit [k obrazu vstupu (3): „spontánní vývoj - hromadění a aktualizace zkušeností a vstupu (4): „spontánní spolupráce - minimalizace škodlivosti“] symbiózou s občany jiné (sousední) společnosti, s níž sle- POLYGON 3/1997 61 [pageend63]dováná společnost vytvoří federalizovaný útvar. Tato symbióza zahrnuje nejen vliv odborně ‘au couranť pracovní síly s již dávno zažitými vlastnostmi vstupů (3) a (4), ale i automatickou úpravu právního řádu 12, naplňující a zároveň zajišťující axiom (5): „dynamika tržního hospodářství“, platného pro celou federaci. Neočekává se, že kulturní, sociální a tradiční rozdíly mezi federalizovanými společnostmi budou velkou překážkou (v historii byly tyto společnosti součástí jediného státního útvaru již několikrát), a hospodářské rozdíly jsou dokonce - z hlediska volné hospodářské soutěže, přebírání nových technologií, organizace práce a očekávané vyrovnání životní úrovně obou společností - vítané; otázkou zůstává, jak se s tímto scénářem vyrovná rostoucí nacionalismus 13 ve sledované společnosti. Jinými slovy: jak dalece je tento scénář vůbec politicky únosný i za hypotetického předpokladu, že tato sousední společnost by k podobné federalizaci dobrovolně přistoupila? 12 Pejovich, S. (1994), „A Property Rights Analysis of Alternative Methods of Organizing Production“, Communist Economies and Econ. Transformation, 6, (2), Str. 73-77 13 Pejovich, S. (1996), „The Market for Institution Versus the Strong Hand of the State: the Case of Eatem Europe", p. 113, publikováno v: Dallago, B. & L. Mintone, Economic Institutions, Markets and Competition, Edward Elgar, 1996 IV. Závěr Z výše uvedeného a převelice zjednodušeného náčrtu několika uvažovaných scénářů teoreticky možných trendů sledované společnosti vyplývá asi toto: především je zřejmé, že tržní hospodářství jako takové není zdaleka tím základním stavebním kamenem společnosti v přechodu od centristického k demokratickému systému. Dokonce ani svobodně zvolený vládní aparát a kodifikované svobodné jednání občanů tímto základem není. Obojí jsou jenom vhodné nástroje, a jak se ukázalo v prvním scénáři, kombinace jenom těchto elementů vede k pozvolnému rozpadu sledované společnosti. Naopak, hybnou silou a základem úspěšného přechodu je zakořeněné a tudíž spontánně slušné a morální chování jednotlivých členů společnosti mezi sebou, a to jak v sociálních, tak i v hospodářských vztazích, kde se navíc předpokládá i vžitá pracovní (i mimopracovní) etika a kultura. Tam, kde tato hybná síla není, musí se vytvořit - alespoň pro začátek prostřednictvím právního řádu závazně kodifikujícího chybějící vlastnosti. Musí být ovšem nejen respektován, ale také přísně dodržován celou společností bez rozdílu. Dvě závěrečné poznámky: lze samozřejmě vytvořit velké množství přijatelných modelů budoucnosti (vesměs kombinací našeho druhého a třetího scénáře); krajní případy však většinou ilustrují problém nejlépe. Za zmínku pak ještě stojí, že více než tři čtvrtiny použité, všeobecně dostupné literatury bylo známo již před rokem 1989, Adam Smith dokonce již před rokem 1789! * * * * * 62 POLYGON 3/1997 [pageend64]Svobodná imaginace Rozhovors Otou Šikem, Prof. Dr. sc. oec., Dr. h. c. mult., u příležitosti vernisáže výstavy jeho maleb ve Winterthuru (5. 4. 97). Za Polygon se ptal L J. Beran. Pane profesore, rádi bychom respektovali Vaši změnu povolání a zbytečně Vás s Vámi odloženou ekonomií nezatěžovali. Ale čtenáře Polygonu bude jistě velmi zajímat setkání s Vámi po letech, Vaše činnost nynější i Váš pohled na tu uzavřenou. Dnes probíhá v Čechách transformace hospodářských struktur s cílem tržní hospodářství, proces, který měl v osmašedesátém započít, měl také tento cíl. Vidíte určitou návaznost či analogii? Cíle přeměny československého hospodářství, které si vytyčila reformní ekonomická skupina, již jsem vedl, a cíle Dubčekova oficiálního stranického vedení byly rozdílné. Chtěli jsme vytvořit systém skutečných tržních podniků se samostatnými tržními vztahy a odstranění stranického vedení s jeho kádrovou politikou, čemuž se Dubčekovo vedení bránilo. Tyto cíle nejsou ale totožné ani s dnešním politickým vedením Václava Klause a ODS, s dnešní transformací. Rozdíl nespočívá v tom, že bychom snad byli chtěli omezovat roli tržních mechanismů, nýbrž v zásadním důrazu na účast pracovníků podniků na jejich kapitálu. Tím nemělo být omezeno soukromé vlastnictví, jde o spoluúčast zaměstnanců na soukromém vlastnictví kapitálu. Omezily by se nebo vůbec odstranily mzdové boje, které se vedou bez ohledu na možnosti podniku, příjmy, trh a přinášejí citelné ztráty. Vytvořily by se vhodnější podmínky pro rozdělovači procesy. Především by ale vznikl reálný soukromý zájem na kapitálovém rozvoji, tedy na co nejefektivnějším využití kapitálu, na technickém a strukturálním rozvoji, na úsporách práce, a zároveň maximální odpovědnost za vše uvedené. Vývoj kapitálu je rozhodující pro veškerý hospodářský pokrok. (Bližší v mých vzpomínkách, které vyšly v nakladatelství Polygon v Curychu roku 1989, po názvem Jarní probuzení - iluze a skutečnost.) Podniky s takovou účastí existují v mnoha zemích světa, např. i v USA a velmi se osvědčují. V Čechách vznikla taková účast jen okrajově, hlavně tím, že část pracovníků, převážně řídících, přes investiční fondy vlastnické podíly získala. Vzhledem k tomu, jak to v Čechách s vlastnictvím podniků dopadlo, je rozsah takového podílnictví nepatrný. Nedávno jsem slyšel o takto rozděleném vlastnictví ve významnější míře v Madarsku, v onom zpravodajství bylo představeno jako velmi úspěšné. Když jsem na jedné z konferencí ekonomů v Maďarsku, ještě před devětaosmdesátým, o tomto modelu hovořil, setkal jsem se se zájmem a úplným souhlasem maďarských ekonomů. V Maďarsku je skutečně taková účast cílevědomě propagována. Premiér Klaus, jako naprostý neoliberál, takové zřízení odmítl. Druhý rozdíl záměrů naší někdejší reformy oproti dnešku spočívá v tom, že jsme sice chtěli tržních mechanismů dalekosáhle využívat, ale nepředpokládali jsme, že trh může úspěšně regulovat veškeré rozdělovači procesy. Musí existovat dlouhodobá, demokraticky určovaná hospodářská politika, v níž považuji za důležité stanovení zejména sociálních, kulturních, zdravotnických, školských a ekologických cílů. Takovou politiku pan Klaus zásadně odmítá, i když se jí v praxi nakonec nemůže zcela vyhnout. Tedy naše záměry vykazují závažné rozdíly jak oproti tehdejšímu Dubčekovu vedení, tak oproti dnešním poměrům v Čechách. Tržní hospodářství v socialismu: co mělo z toho socialismu ještě zbýt? Nebylo to jen fasádové slovo, kterým jsme chtěli uklidňovat mocné spojence? POLYGON 3/1997 63 Svobodná imaginace [pageend65]Tehdy jsem nevěřil v rychlé odstranění komunistické moci. Předpokládal jsem jeho překonání pozvolnou liberalizací, proto jsem používal pojmu ‘tržní hospodářství v socialismu’. Vynechat slovo ‘socialismus’ by jen posílilo stalinistické pozice. Už za Pražského jara mi šlo o vznik pluralitní demokracie, na rozdíl od Dubčeka, a byl jsem přesvědčen, že socialismus, systém založený na mylné teorii, musí zmizet. Byl to tedy pro mne skutečně jen dočasný fasádní přívlastek, jak říkáte. Rozdíl v cílech spočívá nejen v tržním hospodářství v socialismu či v čistém kapitalismu, nýbrž také v tom, že tehdy jsme žili v epoše národních hospodářství a dnes vládne epocha hospodářství globalizovaného. Jedná se následkem toho o rozdíly zásadní i v oné přeměně? I za postupující globalizace samostatné státy ještě dlouho nezmizí, i když se bude třeba jednat o státy daleko větší, jako v budoucnu třeba politicky sjednocená Evropa. Dokud budou existovat, zůstane dlouhodobé demokratické vytyčování ekonomických cílů a zásad rozdělování důležité; trh je naproti tomu něco krátkodobého. Jinak by vznikaly takové zájmové rozpory, které by společnost vrhaly daleko zpět. Bez státního programování rozdělovačích procesů není pozitivní vývoj společnosti a hospodářství možný. Soukromý zájem na kapitálu zajišťuje efektivní rozvoj hospodářství bez ohledu na to, pů- sobí-li v dřívějším ohraničeném národním hospodářství nebo za globalizovaných podmínek, kde se kapitál volně přelévá po celém světě. Jak se měl váš tehdejší cílový model lišit od někdejšího modelu jugoslávského? Jugoslávský model jsem od začátku považoval jen za určitý kompromis uvnitř marxistického myšlenkového systému. Když jsem měl později možnost důkladněji se jím zabývat, konstatoval jsem v něm tak zásadní omyly a chyby, že bylo jasné, že musel stejně zkrachovat jako model stalinistický. Vládl v něm v podstatě stejný totalitarismus, jedna strana a ideologie, i v kádrové politice při obsazování důležitých míst. Vlastnictví podniků bylo v Jugoslávii socialistické, což byl zásadní rozdíl oproti našemu cíli soukrom=ého vlastnictví. Mé představy o podílu zaměstnanců na kapitálu a zisku nemají se socialistismem nic společného. V Jugoslávii prakticky neexistoval zájem na efektivním rozvoji kapitálu, takže hospodářství zůstávalo daleko pozadu za kapitalistickým systémem; krach zde byl tedy naprogramován. Dnes jsou představy z osmašedesátého publicisticky, alespoň neoliberalistickými médii a odpovídajícím smýšlením, zcela 'odrovnány ’ a zdánlivě vyvráceny. Levicové proudy též, jak je vidět, nemají co nabídnout, 'třetí cesta 'je pomluvena jako nesmysl. Takové vyvrácení mi připadá značně laciné, když náš pokus byl vojensky znemožněn, a jugoslávský ani skutečným pokusem o třetí cestu nebyl. Míníte, že takové vyvrácení jakékoliv ‘třetí cesty 'je oprávněné? Žádné vědecké nebo teoretické vyvrácení neexistuje, ani v Čechách ani v jiné zemi. Výroky jako: ‘třetí cesta vede do třetího světa’ nejsou vědecká vyvrácení, nýbrž demagogické fráze, které slouží krátkodobému politickému cíli znemožnit jiné proudy a upevnit vlastní moc Klause a ODS. Bylo mi velmi líto, že tak příhodné doby převratu se nevyužilo k cílevědomému vytvoření spoluvlastnictví zaměstnanců. Kde už existuje zaběhlý systém soukromého vlastnictví akcií, je mnohem těžší dosáhnout spoluvlastnictví zaměstnanců. Proto jsem tak vítal otevřené možnosti po převratu a litoval, že se propásly. Nešlo mi o vlastní uplatnění, nýbrž o možnost daleko efektivnějšího rozvoje československého a pak českého hospodářství. Byly zavrženy ve prospěch monetarismu, neoliberalismu, tedy mylné představy, že trh bude optimálně regulovat celé hospodářství a vůbec společnost. Jedná se spíš o přání než o vědecky podloženou teorii. Proto jsem chtěl uplatnit způsob, jak změnit zájmy spolupracovníků, zajistit u nich 64 POLYGON 3/1997 [pageend66]zájmy na rozvoji kapitálu a zisku, místo aby se utrácely na ztrátové mzdové a sociální boje. To Klausovo vedení vůbec nepochopilo. I čistí monetaristé na Západě nechtějí připustit žádné ovlivňování rozdělovačích procesů a domnívají se, že vývoj kapitálu i mezd se bude regulovat čisté tržně. To ale vůbec nesouhlasí. Na příklad vývoj mezd v souladu s vývojem produktivity se vzhledem ke stávkám a pracovnímu zápasu vůbec nemůže prosadit, nebo nanejvýš až po velkých krizích, velké nezaměstnanosti, což ale znamená nesmírné ztráty. Připadá mí, že dnešní víra monetaristických kruhů, tak vehementně propagovaná velkou částí médií a politiky, víra na všeobecnou zázračnou regulační schopnost tržních mechanismů má charakter přímo náboženský. Úplně souhlasím. Je to teorie bez reálného opodstatnění, Wunschdenken (myšlení určované přáním). Každý myslící ekonom vidí, že tržní mechanismy nemohou zabránit velkým krizím, masové nezaměstnanosti. Ale za svého dlouhého života jsem musel konstatovat, že ekonomické vědě není prakticky nikdy dovoleno efektivně se uplatnit, že tomu vždy brání vliv politických, mocenských zájmů. To zásadně zpochybňuje moji víru v prospěšnost ekonomických teorií. Po reformní euforii osmašedesátého jste přešel do úplně jiných, stabilizovaných poměrů Švýcarska. Jaký to mělo vliv na vaši práci a které byly hlavni oblasti a témata Vaší vědecké práce během oněch dvou desítiletí? Vyloučilo to rázem moji politickou činnost a nadále jsem se věnoval teoretické analýze a srovnávání různých hospodářských systémů ve světě. Nejde předevšún o systémy kapitalistický a socialistický, nýbrž i uvnitř kapitalismu o rozdíly mezi zeměmi, často značně podstatné, o hospodářské soustavy Spojených států, Japonska, Francie, Švédská atd. Nikdo jiný takový obor nepřednášel, takže jsem měl velký zájem a příliv studentů. Po mém penzionování se bohužel nenašel žádný pokračovatel, takže tento předmět, ‘Comparative Economic Systems’ nebo německy ‘Vergleiche von verschiedenen Wirtschaftssystemen’ zmizel z vyučování. Nevím o žádné univerzitě v Evropě, kde by bylo něco takového nabízeno, v USA je předmět provozován jako čistě matematické srovnávání abstraktních ekonomických modelů. Moje práce byla uznávána a ceněna širokými ekonomickými odbornými knihy i jinými sociálními vědami. Nikdo si netroufl ji tak lacině odbýt, jako to učinilo české politické vedení. Moje knihy a jiné publikace byly překládány do všech světových jazyků, i do japonštiny a čínštiny, což též znamená uznání. Sociální archiv z Curychu právě ode mne odváží čtyři velké stohy časopisů, žurnálů, novin, sborníků, v nichž moje publikace vycházely. Jsem rád, že se tento archiv pokouší moji vědeckou ‘pozůstalost’ zachovat. Mohl byste nám uvést malý výběr, několik svých knih z tohoto období, které považujete za nejdůležitější? Třetí cesta (Hamburg 1972); Komunistický mocenský systém (Hamburg 1976); Humánní hospodářská demokracie (Hamburg 1979); Hospodářský systém budoucnosti (Heidelberg 1985); Hospodářské systémy budoucnosti - srovnání, teorie, kritika (Heidelberg 1987). Po vaší veliké práci, při pohledu na vlastní dílo, vás snad nemusí mrzet, že Vaše řídící role v kdysi zamýšlené ekonomické přestavbě naší země se nemohla uskutečnit? Osobně jsem se svojí vědeckou prací během těch dvaceti let spokojen, ale pro Čechy mě mrzí, že náš program byl vojensky likvidován, že nebylo možno využít jedinečného nadšení obyvatelstva a ztratit dalších nenahraditelných dvacet let. Stále mám před očima, že Československo bylo v meziválečném období v produktivitě na hlavu na šestém místě na světě, mezitím jsme klesli za Španělsko a Portugalsko na 36. místo. POLYGON 3/1997 65 [pageend67]Po svém emeritování před brzy už osmi lety se plně věnujete uměleckému malířství, které bylo kdysi co do povolání vaším původním záměrem. Nové poměry po penzionování mě zcela navrátily malování. Maluji s obrovským zaujetím od rána do noci. A mám radost, že se to setkává s úspěchem; winterthurská je už jedenáctá velká výstava od začátku mého vystavování roku 93. Při malování prožívám okamžité, citové uspokojení, zcela jiné, než to vědecké, kde člověk musí nad problémem sedět měsíce a léta a počítat, hledat, sbírat a srovnávat fakta. V malování prodělávám určitý vývoj. Při reálce jsem navštěvoval řadu kurzů na UMPRU- Mu s cílem stát se malířem. Bylo to během dvou let, 1933-34, hlavně večerní a odpolední kurzy. Zprostředkoval i zaplatil je jeden profesor, který měl za to, že objevil jakýsi talent, jmenoval se Krombholc. A potom jsem maloval, nemohl jsem se tím ale uživit, na olej byly sotva peníze, takže jsem maloval menší věci, akvarely, kresby tužkou, pastelkami. Do toho přišla má účast na odboji a koncentrák. O mé obrazy se nikdo nestaral, takže když jsem se po čtyřech a půl letech z Mauthausenu vrátil, nic jsem nenašel. Potom mě bohužel strhla politická činnost, žačalo to už v koncentráku, strhla mě na dlouhou část života a zatlačila malování. Během velké reformní práce v Československu i během těžké a časově tak náročné práce na švýcarských univerzitách zůstala ale přece jen, jak je vidět, v podvědomí; byla kdysi silnou touhou. První rok po odchodu do penze jsem byl členem poradního sboru prezidenta republiky; to skončilo, jakmile nastoupila Klausova vláda. Od té doby jsem namaloval 275 velkých obrazů. Neuvěřitelné. (Smích interviewováného.) Vyšly dva katalogy, vystavování pokračuje, nyní připravuji výstavu ve Freiburgu v Breisgau, která bude trvat dva a půl měsíce, v městském uměleckém muzeu, pak bude následovat výstava v galerii Krause v Pfaffikonu a ke konci roku v Sankt Gallen v Kantonální bance. Je toho tedy na novopečeného malíře dost. A je s tím mnoho práce, která mě ale baví a uspokojuje. Nemaluji realisticky, nemaluji známé předměty, ať jakkoli přetvořené. Dávám průchod své fantazii, momentálnímu vnuknutí, často přistupuji k plátnu bez předchozího záměru, bez určité představy o malbě, která má vznikat. Staly se pro mne důležitými především barvy; chci sladit, harmonizovat nanášení barev. Někdy při tom vzniknou i formy; nevím, odkud přicházejí, mám dojem, že z mého podvědomí. Proto jsem svoji tvorbu začal nazývat imaginativní malbou. Chtěl bych, aby obraz působil sám sebou. Mnohdy jsem překvapen tím, co vzniklo. Nejvíce si cením obrazů, kde se utvořila figura, nezamýšlená konkrétní forma. Expresionisti- cká abstrakce se u mne spojuje s náznaky figurálními. Velmi na mne kdysi zapůsobily kubismus a surrealismus a vnitřně působí dosud. Náš surrealismus považuji za nejlepší na světě. Nemám ale žádný sklon uvádět reálné figury do ire- álných vztahů (jako třeba Dali). Moje výpověď je snad prostší. Ale vidím svoji tvorbu jako určitý způsob pokračování surrealismu. Na začátku - tím míním nový začátek v 80. letech - měly mé obrazy silné sociálně kritické obsahy: ničení prostředí, hrůzné projevy války..., ale ty jsem nedal na výstavy. Teprve později jsem se oddal imaginativnímu malování -au toho už asi zůstanu. Přejeme vám v něm, pane Šiku, mnoho radosti, naplnění a úspěchu a vřele děkujeme za cenný rozhovor. * * * 66 POLYGON 3/1997 [pageend68]Kvadratura kruhu aneb restituční hrátky s emigrantstvem Snažením o kvadraturu kruhu nazval kdysi Pavel Tigrid pokus Pražského jara roku 68 nasadit bolševikům lidskou tvář. Jak známo, stanovit plochu kruhu z jeho poloměru s naprostou přesnosti platí v matematice za jednu z nemožností na věky. Historie mu dala vcelku za pravdu, než po tak dlouhých jedenadvaceti letech ěas náhle trhl oponou, nastal Pražský podzim a všechno bylo náhle zcela jinak, neboť nastala doba velkých nadějí. Přišly nové zákony, které ony naděje měly a snad i mohly splnit, jenže tim nadešel také čas Nepotopitelných Expertů: těch, co sice za mlada všelijak putovali s režimem, ale buď disentem vůči Straně (někdy dosti pozdním) nebo jen dobrou výmluvností uspěli v přesvědčování kolemstojících, že bez jejich odbornosti by to přece právě teď nešlo! A našeptali absurdní projekt i Samému panu prezidentovi. Že přetvoří to, co bylo, v nové a dokonalé Právo. Vrátit zrekvírované statky či chýšky i emigrantům? Kdepak, přece ani v Americe nemůže cizozemec vlastnit nemovitost! Tak předestřel federálním poslancům klíčový argument jeden z expertů, jmenovitě JUDr Pavel Rychetský. Že by neuvěřitelná neinformovanost? Anebo dezinformace jako věž? Co se dá dělat, fungovalo to a dopadlo vystrčením emigrantů z restituce paragrafy o trvajícím občanství a navíc i o pobytu. A vůbec začalo přituhovat: Od zprvu rozmáchlých tahů rehabilitačním štětcem zákona č. 119 z dubna 1990 zobezřetněli sametoví zákonodárci do roka už náramně, právě onou dvojpodmínkou v zákoně č. 87, v samé podstatě zákonu č. 119 protiřečící. A mělo být ještě hůř: potenciálním navrátilcům uložena evidence a dokonce repatriace všech zahraničních finančních prostředků (devizový zákon, říjen 92) a nakonec ‘devizoví cizozemci’ vykázáni z nabývání nemovitostí (zákon o půdě č. 195/93). Že se tak vlast jen bránila nájezdům hrabivých ci- záků? Možná, jenomže do té kategorie jsme byli zahrnuti šmahem také my. Že v podnebí tak vzrůstající nevlídnosti se přece podařilo přimět celou půlstovku poslanců k podání petice Ústavnímu soudu ve věci zákona 87, a že soud alespoň onu ohavnost podmínky ‘trvalého pobytu’ nakonec sestřelil, bylo menším zázrakem i vzhledem k tomu, že Nepotopitelní opět nastoupili, tentokrát s děsákem, že oprava zákona přivodí restituční povodeň a rozkotáni majetkových vztahů v celé zemi. Nepřivodila, protože argument Nepotopitelných ignoroval ten fakt, že kdokoliv měl ‘trvalý pobyt’ už dávno zfingován a restituční řízení v běhu. Těch ostatních, kteří mínili, že dosáhnout spravedlnosti podfukem jim jaksi nevoní, se poté ukázala být ani ne tisícovka, na ‘rozkotání’ tedy rozhodně ne dost. Další kolo utkání o částečnou a o pět let opožděnou spravedlnost mohlo tedy začít. Co začalo ve skutečnosti, stojí v našem nadpisu: hrátky posametového, v podstatě právně rozpolceného, v praxi inertně nerud- POLYGON 3/1997 67 Antonín Jareš [pageend69]ného, až arogantního úředního aparátu s obtížnou emigrantskou cháskou. K ilustraci lze posloužit příkladem, zdaleka ne ojedinělým: Bývalo, že v poslední fázi vlády zlého cara Antonína II. a po bratrském vstupu se nejedněm poddaným zdařilo upláchnout z léna, i když často nakvap a za cenu opuštění hmotných statků. Často tak za sebou zanechali rodinnou chýšku s téměř vším, jak stála. Chýšku celkem slušnou, takže se nebylo co divit, že už měsíc, dva před vynesením trestů propadnutí statků v chýšce usazen soudruh pracovník Okresního národního výboru, za kupní cenu zvící sotva polovinu ceny tržní v té době, stanovenou nikoliv příslušným znalcem, nýbrž pracovníkem téhož ONV. Navíc kulantně povolenou platit ve splátkách. Nádavkem týž ONV, který domek předtím po léta neústupně klasifikoval jako dvoubytový, promptně vydal bytový dekret na celý domek pouze tříčlenné rodině nabyvatele. Čas pak běžel, až nabyvatele odvál do věčných lovišť, domku nabyl jeho syn co dědic, až konečně nastal Listopad, načež po peripetiích nastíněných vpředu se bývalí poddaní, poté zrádní emigranti a nyní zahraniční krajané mohli stát ‘osobami oprávněnými’ k ‘navrácení věci’, jak praví zákon č. 87/91. Čímž ovšem Odysea teprve začíná, neboť takovým osobám jest za prvé pořídit ve vlasti dobrozdání o vlastní oprávněnosti. Pro stručnost pomlčme o úskalích takového úkolu v advokátním milieu, které si s náramnou hbitostí osvojilo právě ty nejméně pěkné mravy západního právnictva a řekněme, že emigrant může ve vlasti natrefit na muže práva, jehož právní cítění bylo už manévry oněch Nepotopitelných a jiných struktur pobouřeno natolik, že nemluvě o odměně ujme se úkolu shromáždění příslušných lejster, rozsudků, protokolů, potvrzení, prohlášení, dobrozdání a jiných glejtů a řekněme, že všechna lejstra shromáždí, takže může včas vyzvat ‘osobu povinnou’ dle zákona 87 68 POLYGON 3/1997 k ‘vydání věci’, a to doporučenou poštovní zásilkou na adresu policejně hlášeného bydliště osoby, jejímž podpisem na doručence pak přijetí zásilky stvrzeno. Obeznalého čtenáře nepřekvapí, že adresovaná ‘osoba povinná’ pokládá za patřičné neodpovědět na takovou smělost ani slovem, a že tedy zbývá jen cesta soudní, ke které je ovšem nutno angažovat praktikující advokátní kancelář. Přeskočme opět úskalí takového úkolu a řekněme, že potenciální oprávněnec může mít to neuvěřitelné štěstí, že třeba ve vlasti natrefí na advokáta nebo advokátku nejen kompetentní, ale i dosud neinfikovanou novými způsoby cechu. Žaloba je tedy podána a nastane Čas čekání. Ten může trvat různě, ale řekněme, že k prvnímu stání dojde po půl roce, jenže všechno je náhle zase jinak: Neboť aspekty nabytí ‘protiprávním zvýhodněním’, jak praví zákon, ani ‘převedení na osobu blízkou’ dědictvím při něm nejsou zpochybněny, zato strana snad tedy ‘povinná’ prohlásí, že žádnou výzvu nedostala, neboť dotyčný žádnou výzvu nedostal, neboť jsa rozveden na policejně hlášené adrese už v té době nebydlel, basta! Kamže mu tedy chodila pošta a kdože to tedy učinil onen klikyhák na doručence? Nu ano, chodila mu tu a tam a rozvedená rodina mu ji předávala, ale tohle asi podepsal někdo z nich a (doporučenou!) zásilku mu prostě zapomněli předat, tak je to! Čímž tedy restituční nárok zanikl, neboť ‘výzva k vydání věci’ vlastně nebyla jeho straně vydána ve stanovené lhůtě, prohlásí advokát držitele. Takže vynalezen geniálně jednoduchý způsob, jak vlastně každý restituční nárok snadno a lehce sestřelit tak zvaně in toto, čili beze zbytku. Téměř, neboť paní soudkyně alespoň odročí řízení, uloživši straně nyní zpochybněných oprávněnců předložit důkaz, že výzva byla vskutku doručena. Že ve většině civilizovaného světa platí příjemka doporu- čené zásilky s podepsanou doručenkou za [pageend70]důkaz splnění komunikace mezi občany či mezi občanem a státem, se v Čechách neuznává. Navíc české soudnictví odmítá vydávat ‘předběžná opatření’ (přestože to vyplývá ze zákona č. 119, jak později potvrdí Ústavní soud), v podobě příkazu katastrálnímu úřadu vložit záznam o sporném vlastnictví do katastrální knihy, aby tak po dobu sponi byli potenciální kupci varováni. Odmítá se s odůvodněním, že prodej nemovitosti v době trvání sporu by dle zákona č. 87 byl tak jako tak neplatný. Čímž ovšem laskavě otevírán východ z nouze ‘straně povinné', protože co jí záleží na platnosti, když vidouc možnou prohru ruče prodá a zastrčí pár miliónků? Kdo je pak kdy dohoní ve státě, kde ani miliardové pohledávky ruinující celé banky nelze dohledat? Tak jako tak, čas znovu plyne, zatím co onen dobrý muž práva koná skutky přímo holmesovské: utká se s poštovním úřadem, odmítajícím takové obtěžování, ale přesto zjistí - bůhvíjak, neboť to prý je informace podléhající utajení - identitu příslušné doru- čovatelky a vykutá, že za prvé, kdyby doporučený dopis byl převzal jiný člen rodiny, musela by doručovatelka dle předpisů k podpisu poznamenat jeho vztah d adresátovi. Protože poznámky není a protože doručovatelka nepřipouští, že by předpis nedodržela, existuje inference, že dopis byl převzat adresátem. Za druhé se ukáže, že pozoruhodnou shodou okolností se adresát z uvedené adresy odhlásil právě týden po datu pode- psané doručenky. S nálezy dodanými soudu tedy navrženo předvolat příslušné pracovníky pošty co svědky, načež se čeká dalších sedm měsíců na příští stání. Ke kterému pro změnu nedojde, protože sotva 24 hodin před ním oznámeno, že advokát odpůrce náhle * zjistil, že v ten den a tu hodinu se musí zúčastnit trestního řízení kdesi zcela jinde. Takže soud kulantně poshoví a ‘strana oprávněná’ může jen bědovat, že je to fraška dobrá jen k tomu, aby to „ten chlap“ mohl v klidu prodat. Běduje ale zbytečně, protože když po dalších dvou měsících konečně dojde ke kýženému stání, soud ústy zase jiné soudkyně vyhlásí jaksi v negaci předchozího, že ‘strana povinná’ vlastně povinnou vůbec není, na základě definice způsobu nabyti vlastnictví dle občanského zákoníku z roku 1964(1). Navíc, pozemek, na kterém chýška stojí, nelze stejně vydat, neboť zákon č. 87 (par. 8, odst. 4) přece praví, že pozemek, ke kterému bylo státem zřízeno ‘právo osobního užívání’ se nevydává. Že dle téhož zákoníku přecházely všechny konfiskáty na zasloužilé nabyvatele výhradně s právem osobního užívání, a že tak restituce znovu sestřelena, neboť co pak s chýškou, když pozemek, na níž stojí, by zůstal v moci nabyvatele konfis- kátu? Že se tak ocitáme v absurdnu9 Ale o to přece nejde, vždyť účelem zákona 87 bylo jen „zmírnit následky některých křivd", jak sám praví. Zřejmě tedy takovým způsobem, aby kořistí předtím nabytých neubylo, takže spíše než o kvadratura kruhu se jedná o to. aby k ochraně oněch kořistí zůstal knih bezpečně uzavřen. Ostatně se zdá uzavírat i ve sféře politické. Protože právě nedávno jeden z oněch Expertů tolik se zaslouživších o nastalý stav věcí zvolen hlasy českých voličů do nového senátu, načež péči a moci strany sociálně demokratické usazen do předsedni- ckého křesla výboru ústavně právního. Který že to Expert? Hádejme, stačí jednou, je to lehká hádanka. POLYGON 3/1997 69 [pageend71]U „Masarykovcov“ Pod tímto titulem vyšly loni paměti PhDr Anny Gašparíkové-Horákové. Autorka byla v letech 1927 až 1937 osobní archivářkou prvého presidenta ČSR, v jehož rodině žila po deset let. Pocházela z Turčianského Sv. Martina z národně uvědomělé, Československy zaměřené rodiny. Její otec, knihkupec a spisovatel Gašparík-Leščinský, se znal s TGM již od doby před válkou. Obě rodiny se tehdy stýkaly, když „Masarykovci“ trávili dovolenou v nedaleké Bystřičce. Autorka byla od dětství přítelkyní Alice, dcery TGM, na jejíž návrh president mladou historičku přijal mezi své blízké spolupracovníky. Devadesátiletá PhDr Anna Gašparíková-Horáková, žena profesora Jiřího Horáka, slavisty (do roku 1948 byl naším velvyslancem v Moskvě), zemřela v roce 1987. Její paměti byly vydány až vloni společně Pražským ústavem TGM a Historickým ústavem Slovenské akademie věd v Bratislavě. „Tož, doktore, jedno jsem chtěl s vámi promluvit, ... vy žijete u nás, slyšíte, o čem se mluví, já před vámi tajnosti nemám, ani moje rodina - tak pište si deník o všem, co uslyšíte... snad z osobnější stránky zachytíte obraz a jednou v patřičné formě to může ven. “ Těmito slovy ji president uvítal v Lánech. Nezklamala jej. Během deseti let vytvořila cenný historický pramen, bez něhož se žádný vážný student TGM a prvé republiky neobejde. Zachytila presidentovy často kritické pohledy na sebe, na přítomnost i minulost, na současné i minulé politiky a mnohé jiné, včetně rázovité mluvy TGM. President v knize kromě česky mluví též moravsko-slováckou slovenštinou. Z bohatého materiálu (284 stran) mě nejvíce zaujal vztah presidenta ke Slovákům a vzpomínky na Milana Rostislava Štefánika a obzvláště tato pasáž, kde autorka, žákyně velkého historika Josefa Pekaře, popisuje setkání a rozhovor svého učitele s TGM v květnu 1933: Spomínali obaja, prezident i historik, na svoj povod a mladost’. ... President: „Národní uvědomění?" - „Byl jsem dvojjazyčný vlastně od dětstva, uměl jsem česky i německy. .. Věděl jsem, že jsem Cech, ale uvědoměle ním stal jsem se až ve Vídni. “... „Ano, pane presidente, “ hovořil Pekař, „vy jste měl to štěstí, že už původem, zážitky z dětství jste poznal všechny složky, ze kterých se skládá náš stát a které v něm mají tvořit harmonické spolužití. Já, přiznám se, nepočítal jsem za války se Slovenskem. Když mě Kvapil přinesl prohlášení českých spisovatelů, vytýkal jsem, kromě frázovitého tónu, že se zmiňuje o Slovensku. ...Já bych se byl spokojil docela s řešením v Rakousku, kdyby se nám dostalo asi takové autonomie, jakou v Uhrách měli Maďaři. Ale Rakousko opravdu už nedovedlo pro sebe vytěžit ničeho. Zavřít Kramáře a Klofáče - nemohlo být větší hlouposti. ... Já osobně cítím Rusy dost cize, “ pokračoval Pekař. „ Od Krakova dolů vede čára, která mně dělí Evropu na dvě části. My jsme nesporně západu blíž... Slováci jsou pro mne za tou čarou, která dělí ve dvě Evropu. Jsou povahově nesporně jiní než my. Ten dlouholetý odlišný vývoj jinak je formoval. Spojení, jak je historikové konstruují, jsou přece jen dosti násilná. I ten odpor, který se tam dnes jeví, naplňuje mne obavou, jakou cestou půjde náš společný vývoj. “ ... „Profesore, “ začal hovořit’živo prezident, „vy přece víte, že ani taková Francie nebyla národně homogenní, a co i tam jednotná integrace dala práce, co v Německu a v Itálii. Ti národové si to udělali dřív, proč bychom si to my nemohli udělat později, teď, když je nám k tomu dána taková možnost. Je na nás, abychom ji využili a dokázali, jsme-li k něčemu schopni. Pro mne platí — je nás víc, když jsme spolu Češi a Slováci, je to lepší pro oba. Slováci jsou ještě teď ještě děti, tím větší zodpovědnost je na nás. “ Bohužel, čas ukázal, že historikova skepse byla oprávněná. Josef Lovell 70 POLYGON 3/1997 U „Masarykovcov“ [pageend72]Dědictví STASI: 5650 pytlů s brizantnim obsahem Luštěnízirndorfského superpuzzlu Stasi neboli Staatssicherheitsdienst, endérácká obdoba naší StB, disponovala obrovitou sítí konfidentů, kteří se ve východním Německu označovali zkratkou IM (Informeller Mitarbeiter = neformální spolupracovník). Impozantní byl ale především její aparát fízlů na plný úvazek. Na sklonku existence NDR, státu o necelých 17 milionech obyvatel, měla Stasi 90 tisíc placených příslušníků. Tento počet vyniká obzvláště ve srovnání s nacistickým gestapem, které v 80milionové „Velkoněmecké říši“ (včetně anektovaného Rakouska a protektorátu Čechy a Morava) disponovalo „pouze“ osmi až devíti tisíci profesionálními gestapáky... Na odborné zahlazení stop svého čtyřicetiletého působení měla Stasi ještě po pádu komunistického panství více než dost času - tři měsíce na počátku zimy 1989/90. Nový režim v čele s nezkušenými disidenty neměl ještě dlouho situaci pod kontrolou. A tak mohly v berlínské Normannenstrasse, hlavním sídle Ministerstva státní bezpečnosti (MfS), pracovat po celou tu dobu vcelku nerušeně početné brigády fízlů na likvidaci spisů. Automatické trhačky papíru nebyly stavěny na takovou nepřetržitou zátěž, takže se poručily jedna po druhé, nakonec už nefungovala ani jediná, pročež bylo nutné stříhat papíry nůžkami nebo trhat manuálně. Tomuto úsilí učinili konec teprve demonstranti, kteří na sklonku ledna vnikli do hlavního stanu Stasi a brigády fízlů vyhnali. Demonstranti nalezli 17 000 hnědých papírových pytlů plných papírových ústřižků spisů, kar- totéčních lístků, magnetofonových pásek a filmů. Při první hrubé inventuře byly vyřazeny všechny ty pytle, v nichž byly tenounké papírové nudličky z automatických trhaček, dále materiály ze školení MfS a starý stranický tisk. Zbylo 5650pytlů s většími, manuálně roztrženými či rozstříhanými útržky spisů. Kdo by pomyslil, že z mnoha milionů kousíčků potrhaného papíru už nikdy nebude možno sestavit čitelné materiály, hrubě by podcenil důkladnost a organizační um německých úřadů. Tzv. Gauckova úřadovna, ústřední německá služebna zabývající se totalitní minulostí, přistoupila k systematickému luštění největšího puzzlu všech dob. V Zirndorfu, místě důvěrně známém i desetitisícům někdejších českých uprchlíků, sídlí ústřední německý úřad pro uznávání azylantů. V důsledku restriktivního zákonodárství příliv imigrantů zeslabil natolik, že zirndorfští úřadníci už nejsou tak vytížení, jak po dlouhé roky bývali. A tak bylo padesát z nich - vesměs kvalifikované síly - nasazeno na luštění puzzlů z útržků. Práce už probíhá po řadu měsíců a vykazuje první výsledky. Ukazuje se, že nejeden z brigádníků Stasi odvedl ledabylé dílo - roztrhl doklad o formátu A4 třeba jen na čtyři nebo šest dílků. Není takový problém je nyní shledat dohromady, správně seřadit a nalepit na čistou čtvrtku. Zatím rekordního úspěchu ale dosáhli zirndorfští, podle zprávy deníku Frankfurter Allgemeine, když se jim podařilo beze zbytku zrekonstruovat doklad formátu A 5, roztrženého na 98 dílečků. Dnes je dokument opět bezvadně čitelný! Při nimravé luštitelské práci radí zirndorfským pracovníkům zkušení berlínští archiváři. Údajně se nejlépe osvědčují úřednice. Jejich mužským kolegům jaksi chybí setrvalé soustředění na drobné dílo, které si většina žen osvojuje při pletení, háčkování a podobných příležitostech. Pochopitelně přibývá rutiny. Zatímco rekonstrukce obsahu vůbec prvního z pytlů trvala ještě skoro sedm měsíců, teď už si s tím v Zirndorfu poradí zhruba za polovinu času. Přesto je zatím rekonstruováno „jenom “ 195 000 jednotlivých dokladů, obsah třiceti pytlů. Postupně ale dojde na všech 5650 pytlů - a nebude to prý trvat déle než několik let. Rekonstruované doklady obsahují většinou zajímavé skutečnosti, které měly zůstat navždy utajeny. Postupem času se tak leckterý bývalý politický vězeň, jehož složka byla prázdná, přec jen ještě dozví, který dobrodinec ho poslal do kriminálu. A nejedna slibná kariéra se možná náhle zlomí, až hříchy minulosti vyplují na povrch. Zatím se podařilo sestavit nejvíc dokladů z poslednífáze činnosti tzv. Hlavní správy XX. Obsahují záznamy ze schůzek fízlů s bomzáky IM, ale také řadu hodnocení situace v zemi v roce 1989. Rekonstruovány byly spisy o literátech a duchovních, ale také podrobný rozbor údajných úmyslů „nepřátelsky negativních sil“ před komunálními volbami NDR v květnu 1989, včetně instrukce z pera jakéhosi generálporučíka, kterak nakládat s občany, kteří hodlají kandidovat jako nezávislí mimo jednotnou kandidátku SED. POLYGON 3/1997 71 [pageend73]Luštitelé puzzlu jsou zavázáni slibem mlčení o všech skutečnostech, na které při rekonstrukci narazí- O zpřístupnění rozhodne v každém jednotlivém případě Gauckova úřadovna, jejíž, praxe je ale (ve srovnání s českou) poměrně velkorysá. Zacházení s materiály bývalé Stasi upravuje v Německu zvláštní zákon, tzv. Stasi-Unterlagengesetz. Luštitelé puzzlu tudíž o své práci nemohou vyprávět žádné podrobnosti. Nezakrývají však, že jsou vždy znovu otřeseni, když objeví doklady o tom, že se udávali navzájem i příslušníci jedné rodiny, dokonce i manželské a milenecké dvojice. A jedna z úřednic prohlásila, že se jíjako věřící křesťanky obzvláště dotklo, když zjistila, že se podlá zrada vyskytovala i mezi duchovními. Zirndorfská rekonstrukce připomíná pověstné boží mlýny, které melou sice pomalu, avšak jisté. A vědomí o tom, že mnoho domněle utajených zlých skutků ještě stále může vyjít na denní světlo, patrně leckomu narušuje spaní. JIŘÍ l o ew y Z OBSAHU TOHOTO ČÍSLA BOHANES Jaroslav & NOVÁK Dušan: Život v našich republikách.................................................................. 2 VALENTA Vladimír: Komentáře........................................................................................................................ 13 BRADA Zbyněk: Co může CR očekávat od Clintonovy administrativy?.......................................................... 19 HULÍK Milan: Druhá zpráva o »právním« státě................................................................................................. 23 KOLÁČEK Josef: První český Evropan............................................................................................................. 26 LAMBERG Robert F.: Cesta do hlubin noci...................................................................................................... 28 LEINER Zdeněk F.: Chiracovy námluvy v Praze............................................................................................... 30 ZOUFALÝ Otakar: O třech politických událostech v době krátce minulé........................................................ 33 LANDERGOTT Josef: Scolia bohemica............................................................................................................ 37 PROCHÁZKA Antonín: Rehabilitovaní občané a restituce (Odlišné stanovisko soudce ÚS ČR).................. 43 VERNER Pavel: Postřehy................................................................................................................................... 46 TEPLÝ Jaroslav: Po sedmi letech transformace............................................................................................... 48 STIKAROVSKÝ Jindřich: Země česká - domov můj (16)................................................................................. 50 VERNER Pavel: Zapomínaný Morávek a Kočárníkův strach........................................................................... 53 FRÝBORT Luděk: Podivné cesty odpuštění...................................................................................................... 54 ŠPAČEK Milan: »Nabídni odpuštěni a obdržíš mir« (Projev k senátorům Senátu ČR)................................. 56 BENEŠ Jan: Sloupky........................................................................................................................................... 57 KARÁSEK Mirek: Konec začátku či začátek konce?........................................................................................ 58 BERAN Ladislav J.: Svobodná imaginace (Rozhovor s Otou Šikem)............................................................. 63 JAREŠ Antonín: Kvadratura kruhu aneb restituční hrátky s emigrantstvem................................................... 67 LOVELL Josef: U »Masarykovcov«.................................................................................................................... 70 LOEWY Jiří: Luštěni zirndorfského superpuzzlu............................................................................................... 71 POLYGON číslo 4/97 vyjde 23. června. Redakční uzávěrka je 5. června 1997. 72 POLYGON 3/1997 [pageend74]Prodej Polygonu v České a Slovenské republice nemůže pokrýt náklady spojené s jeho výrobou. Prodává se tam za 15,- Kč plus poštovné. Rozdíl mezi prodejní a výrobní cenou je hrazen dobrovolnými dary a sponsoringem. Za sponsoring je v našem případě považován minimální obnos 300,- CHF (nebo ekvivalent v jiné měně). Sponsoringem na rok 1997 přispěli: Agentur Pazdera, Zürich - Blanka a Rudolf Linkoví, Göteborg Dr. Eduard Vedral, Cicero, IL - Ruda Chalupa, Uppsala JUDr. Milan Hulík, Praha - Josef R., St. Paul, USA - Karel J., penzista, Zürich Věra Divoká, Zürich - Zbyněk Ludvík, Frankfurt/M. Olga Jonášová, Bethesda, MD Všem sponsorům srdečný dík! für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikáni, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligaci apod? ♦ Znáte výhody "třetího sloupce jistoty”? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: raaeara Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend75]ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu "Krajanské středisko Denia" pro Vás od roku 1983 stavíme: apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem. Neodkládejte své rozhodnutí, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. Informace, prodej a pronájem: Věra Divoká 3 C./Cop 14, 1. patro, E-03700 Denia (Alicante) a 0034(9)6/578 58 36 nebo 642 2278 • Fax 642 21 33 Osobní návštěvy podle dohody - Knihovna: ú & č 18,00 - 19,00 hod. FRUKTKONDITORI neboli OVOCNÁ CUKRÁRNA je v Goteborgu na Trädgärdsgatan 2 a nabízí výborné ovocné polévky, ovocné speciality, ovocné zmrzliny, ovocné dorty a mnoho jiných cukrářských pochoutek. Je hříchem opomenout je při návštěvě Goteborgu ochutnat! RODINA LINKOVÁ Telefon *46-31 - 130 129 FIT FOR LIVE SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 [pageend76]