český zahraniční časopis POLYGON 8. července 1997 komentáře • názory • informace 4+5 [pageend1]ČESKÝ ZAHRANIČNÍ ČASOPIS • ZEITSCHRIFT IN TSCHECHISCHER SPRACHE • MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýčarsko, roč.14.) a ZÁPAD (Kanada, roč.18.). Vychází 8krát ročně v časových úsecích 6 až 8 týdnů. VYDAVATEL: Polygon Verlag, Postfach 1737, CH-8048 Zürich-Altstetten ♦ Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Sekretariát vydavatelství a švýcarské redakce: Jaroslav LAMBERT, telefon *41-1-372 0930 Zastoupení pro Austrálii a Nový Zéland: Mrs. Marcela Cech, 65 Kiama Av., Yeppoon 4703 OLD, Australia, Tel. *61-79-397 624 - fax *61-79-397 552 VYDAVATELSTVÍ, administraci a inzerci řídí Ludvík FREDE. Telefon, fax a adresa pro listovní zásilky: viz Polygon Verlag. POLYGON JE VYDÁVÁN v těsné spolupráci s týmem českých renomovaných publicistů, žijících nejen v různých zemích všech světadílů, ale i v České republice. Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,--, letecky CHF 55,- nebo ekvivalent jiné měny. Sponzované předplatné v ČR: CZK 160,-- + poštovné. (Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Curychu, t.j.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ - BOHANES Jaroslav, CZ - BRADA Zbyněk, USA - ČECHOVA Marcela, AUS - CÍCHA Vladimír, Kanada FRÝBORT Luděk, D - HULÍK Milan, CZ - JAKOUBEK Václav, USA - KOLÁČEK Josef, Vatikán - KRISTOFORI Jan, N/CH KRYSTLÍK Tomáš, D - KUČERA Radek, NL - LAMBERG Robert F., Argentina - LANDERGOTT Josef, CZ LEINER Zdeněk F., F - LOEWY Jiři, D - MEČŮ Jára, USA/CZ - NOVÁK Dušan, CZ - RADKOVICKÝ Vlastimil, D STIKAROVSKÝ Jindřich, RSA/CZ - SWINKELS-NOVÁKOVÁ Michaela, B - ŠTILLER Pavel, D - TEPLÝ Jaroslav, NL VALENTA Vladimír, Kanada - VERNER Pavel, CZ - ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON reportér západ [pageend2]Život v našich republikách POLITICKY PŘEHLED (24.4.-15.6.1997) JAROSLAV BOHANES ČESKÁ REPUBLIKA Rušné jaro plné zklamání Události se v uplynulých týdnech valily jedna za druhou. Ty z nich, které souvisely se zahraničními vztahy, ať se týkaly našeho nej- bližšího okolí, např. největšího souseda, tj. Spolkové republiky Německo, či jiných sousedů, nebo ať souvisely se zařazením České republiky do západoevropských společenství, měly vysloveně kladný charakter a nesporně posílily naše mezinárodní postavení. Jinak tomu bylo, bohužel, s vývojem na domácí půdě. Tady přineslo letošní jaro řadu zklamání v hospodářském životě, a to v takovém rozsahu, že se to promítlo do politiky, ve které prudce vzrostlo napětí. To se zřetelně projevilo v březnu, jak už bylo uvedeno v minulém čísle Polygonu. V dalších dvou jarních měsících nepříznivý trend pokračoval a napětí dosáhlo svého vrcholu v první polovině června. V tomto období se Havlovy „blbá nálada" a „dusno“ ve společnosti výrazně prohloubily. Došlo k řadě důležitých jednání a rozhodnutí, jejichž význam a účinky bude možno zhodnotit teprve v příštích týdnech a měsících. V dalších řádcích se pokusím popsat současný stav, který někteří pozorovatelé označují za „konec českého zázraku“, za vážnou krizi a někteří volí ještě silnější výrazy. Jiní zase nevidí naši skutečnost tak černě. Hovoří o určitém oslabení nebo zpomalení vývoje, které je možno v dohledné době překonat. Prezidentovy zahraniční cesty ve službách České republiky HAVEL V BONNU A HERZOG V PRAZE K ČESKO-NĚMECKÉ DEKLARACI Prezident Havel promluvil 24. dubna v bonnském Bundestagu a 29. dubna oslovil prezident Herzog český Parlament v Praze. Oba první mužové svých států požívají ve vysoké míře úctu a uznání doma a jsou tak přijímáni i v zahraničí. Český prezident se zamyslil nad tématem vlasti a soužitím v Evropě a vyslovil se pro společné hledání základů pro budoucí přátelské sousedství. Německý prezident zapůsobil především svou otevřeností. „... teprve politika násilí a zločinu německých nacistů připravila půdu pro následný útěk a vyhnání“, řekl. Podle něho se minulost nesmí potlačovat, aleje třeba hledat cestu pro budoucnost. Obě hlavy států svým vystoupením chtěly ukončit jednání o česko-německé deklaraci, uzavřít je a současně iniciovat příští spolupráci. V obou zemích byla jejich snaha pochopena a sympaticky přijata jak nejvyššími zákonodárnými sbory, tak i rozhodující většinou občanů. HAVEL V USA V polovině května odcestoval český prezident do USA, aby tam, jak sám řekl, jako někdo, „kdo cítí historickou výzvu, před kterou dnes stojíme...“ seznámil vedení Senátu s našimi názory na rozšíření NATO. Hovořil s vedoucími osobnostmi v době, kdy probíhaly rozhovory tajemníka NATO v Moskvě, a přesvědčoval americkou stranu, aby Rusku neustupovala. Havel se přimlouval za spolupráci NATO s Ruskem, nikoli však za členPOLYGON 4+5/1997 1 [pageend3]ství Ruska v této organizaci. Jeho „mise“ byla v USA obecně přijímána velmi příznivě a jeho stanovisko k problému NATO - RUSKO bylo potvrzeno ukončením rozhovorů G. So- lany s V. Primakovem vlastně v duchu, který preferoval. Papež opět vybízí k duchovnímu obrození Evropy 25. dubna přijel na svou třetí návštěvu do České republiky papež Jan Pavel II. Václav Havel ho na letišti uvítal slovy: „Společně s Vámi k nám přichází i univerzální poselství, které Vás vždy doprovází na Vašich cestách, poukaz k vyšším hodnotám a etickým normám, bez nichž nelze budovat smysluplný společenský pořádek, ani demokracii, ani ekonomiku. Budeme tomuto poselství pozorně naslouchat. Máme toho velmi, velmi zapotřebí.“ Jan Pavel II. zahájil svou návštěvou České republiky oslavy tisíciletého výročí smrti sv. Vojtěcha a ve svých projevech neopomněl vybízet k větší úctě k duchovním a mravním hodnotám. Jeho návštěva vzbudila poměrně velikou pozornost mladých lidí, k nimiž se papež také výslovně obracel. Nelze jistě přehlížet některá jeho konzervativní a dogmatická stanoviska, ale jeho neúnavná činnost a usilovná snaha o zlepšení obecné duchovní a mravní úrovně a spolupráci v celosvětovém měřítku zasluhuje uznám a úctu. Houstnoucí mraky na domácím nebi Jestliže si Česká republika udržovala ve světě dobrou pověst transformujícího se demokratického a politicky stabilního státu, pokračovalo zhoršování vnitropolitického klimatu rychle od konce dubna a zvlášť se zrychlilo v průběhu května. Od počátku roku se zvětšoval deficit obchodní bilance, který způsobil již i stále rostoucí deficit platební bilance. Česká koruna ztrácela pevnost a bylo stále zřejmější, že se celá ekonomika dostává do značných potíží. Pokračovalo odhalování dalších mnohamilionových bankovních skandálů a viditelně rostla nespokojenost veřejnosti. Opozice samozřejmě tuto situaci využívala a Zemanova Sociální demokracie za přizvukování komunistů a republikánů stále ostřeji kritizovala vládu i jednotlivé hospodářské ministry. Opozice přechází do útoku Kromě odmítavé kritiky Klausova tzv. balíčku uveřejnila Česká sociální demokracie 14. května svůj „antibalíček“ s oficiálním názvem „Opatření k prevenci krize ekonomiky ČR“. Jde o první soustavnou koncepci hospodářské politiky, kterou opoziční strana předkládá věřejnosti. Obsahuje řadu dotací, intervencí, daňové úlevy, ochranářská opatření, podporu exportu, dovozní přirážky a jiné zásahy do tržního hospodářství. I pro ekonomicky neerudovaného člověka je zřejmé, že řada z těchto opatření by při realizaci nebyla přijata Světovou obchodní organizací a kromě toho by nezabránila dalším jiným daňovým únikům, nehledě na to, že by s největší pravděpodobností nestimulovala opravdový ekonomický růst. Současně je však třeba říci, že řada ekonomů vidí v opoziční koncepci i některé užitečné a použitelné návrhy. Celkový výsledný účinek opoziční hospodářské politiky na českou ekonomiku v té podobě, jak je navržena v „antibalíčku“, by však byl podle četných ekonomů více než sporný. To ovšem nebylo v té chvíli na překážku ostrým útokům sociálních demokratů spolu s komunisty a republikány na vládu. Sociální demokracie ukončila svou politiku „tolerance vlády“ a přešla k ostré protivládní opoziční činnosti. Přízeň veřejnosti k vládě jako celku i preference jednotlivých koaličních stran, zvláště ODS. již několik týdnů povážlivě klesaly, jak to dokazovaly různé průzkumy veřejného mínění. V květnu se tento vývoj markantně zrychlil. Výsledky průzkumu Institutu pro výzkum veřejného mínění, uveřejněné 14. května, ukázaly, že Sociální demokracie výrazně předstihla v přízni voličů Klausovu ODS. Její preference stouply z 23% v dubnu na 25%, zatímco preference ODS klesly z 23% na 18%. Na třetím místě byla KDU- ČSLse 14,5% před ODA s 10%. Za nimi byly KSČM se 6% a SPR-RSČ se 3%. 2 POLYGON 4+6/1997 [pageend4]Zemanova strana velmi rychle zaznamenala tento pro ni příznivý vývoj a zvýšila svůj tlak na Klausovu vládu .Vyslovila požadavek, aby z vlády odešli ministři financí (Ivan Kočárník), průmyslu a obchodu (Vladimír Dlouhý), práce a sociálních věcí (Jindřich Vodička), vnitra (Jan Ruml) a školství (Ivan Pilip). V tomto smyslu připravila návrh do Poslanecké sněmovny. Úmyslem sociálních demokratů bylo iniciovat hlasovém o důvěře vládě v případě, že by premiér nerespektoval přání sněmovny. Předseda Zeman současně prohlásil, že jeho strana je připravena převzít moc, pokud by Klausova vláda byla nucena odstoupit. Bylo to poprvé, kdy Zemanova strana vyjádřila ochotu jít do vlády. Dříve o takovém kroku nemluvila. Z celého opozičního záměru nakonec sešlo, protože návrh na vyslovení nedůvěry vládě neprošel ani do schůze pléna Sněmovny, i když Václav Klaus odmítl odvolat uvedené ministry. Odpověď vládní koalice - výměna ministrů a „druhý balíček“ Tento dočasný „neúspěch“ Zemanovy strany ovšem nic nevyřešil. Slabost koruny pokračovala, Národní banka nakonec upustila od intervencí ve prospěch udržení pevného kurzu české měny a zavedla její „plovoucí kurs“. Koruna ihned oslabila o přibližně 10%. Guvernér Tošovský oznámil, že teďje řada na politických činitelích, tedy na vládě, aby razantními ekonomickými opatřeními pomohla ozdravit ekonomiku a tím i vrátit českou korunu na její dřívější pozici. Vláda se ocitla v kritické situaci. Koaliční trojka (Klaus + Lux + Zantovský) sice již delší dobu projednávala další opatření k zastavení hospodářského poklesu, ale stále bez výsledku. Nově vzniklá akutní kritická situace však zřejmě přispěla k urychlenému dosažení koaliční dohody, která byla konečně oznámena dne 28. května 1997. Současně se koalice dohodla i o změnách ve vládě. Bylo rozhodnuto o odchodu ministrů financí, obchodu a průmyslu a vnitra. Ministra financí Kočárníka nahradí dosavadní ministr školství Ivan Pilip, ministra Vladimíra Dlouhého dosavadní velvyslanec ve Velké Britanii Karel Kůhnl. Ministrem školství se stane Jiří Gruša, dosavadní velvyslanec v Německu. Ministrem vnitra se měl stát Petr Nečas, dosavadní předseda sněmovního výboru pro obranu a bezpečnost. Protože však Petr Nečas o dva dny později odmítl ministerské křeslo z rodinných důvodů, využil prezident svého ústavního práva a nepřijal Rumlovu demisi. Nová Klausova vláda má tedy změny jen ve třech křeslech, přičemž nové tváře ve vládě budou jen dvě. „Druhý balíček“ má název „Stabilizační a ozdravný program vládní koalice“. Vládní strany ODS, KDU-ČSL i ODA v úvodu přiznávají řadu chyb v hospodářské politice minulých roků. Jejich výrazem jsou uvedené změny ministrů. Přiznává se, že v dubnu přijatý tzv. první balíček nevystihl všechny problémy a žeje nutno učinit další opatření, protože stav ekonomiky nelze považovat za dočasný výkyv, ale za dlouhodobou tendenci. Hlavní problémy jsou podle koalice: 1) nízká výkonnost bankovního systému, 2) nepřehledné a nejasné vlastnické vztahy, 3) absence právního prostředí a 4) rozsáhlá druhotná platební neschopnost. Uveden je i 5) rychlejší růst mezd než produktivity práce. Jako nutné krátkodobé, tj. okamžité kroky k nápravě navrhla koaliční trojka tato opatření: a) razantní snížení výdajů státního rozpočtu, b) podporu restriktivní politiky ČNB, c) posilování stability měny, d) omezení dovozu, e) maximální mzdovou zdrženlivost a f) zmrazení mezd v rozpočtové sféře. Vládní strany připouštějí, že realizace těchto bodů povede k přechodnému hospodářskému útlumu, ke vzrůstu nezaměstnanosti, k dočasnému vzrůstu inflace a tím i k poklesu reálných mezd. V závěru říkají, že „je to sice nesnadná, ale nejrychlejší a tím i nejméně bolestivá cesta k opětovné politické a hospodářské stabilitě a růstu“. Hned příštího dne (29. května) předložili předsedové koaličních stran tento svůj „ozdravný“ program prezidentovi. Václav Havel jej po dvouhodinové debatě podpořil s určitými výhradami, totiž, že program neob- POLYGON 4+5/1997 3 [pageend5]sáhuje dlouhodobé cíle, nevyvozuje přímou odpovědnost za vzniklé problémy a neukazuje zřetelný vztah mezi programem a navrženými osobními změnami ve vládě. Přesto druhého dne prezident jmenoval vládu ve složení, jak je premiér Klaus navrhnul. Václav Klaus potom výslovně přijal a ocenil prezidentovu podmíněnou podporu a vyslovil přesvědčení, že se vládě podaří změnit ji ve skutečnou. Obecně teď platí, že budoucnost této vlády závisí jen na ní samotné. Preventivní útok koalice, boj o důvěru Nikoho nepřekvapilo, že Zemanova strana ani ostatní části opozice nebyly spokojeny s provedenou obměnou vládních křesel ani s tzv. druhým balíčkem opatření, který staronová vláda předložila. Sociální demokraté opět 30. května oznámili svůj záměr iniciovat hlasování o nedůvěře vládě a umožnit tak prezidentovi, aby jmenoval vládu novou, i když třeba ze stejných stran, pokud by se nenašla možnost jiné koalice. V žádném případě, podle předsedy Zemana, nehodlá již jeho strana Klausovu vládu tolerovat a bude proti ní bojovat. Jako odpověď na Zemanovo vystoupení svolal vzápětí Václav Klaus ještě na tentýž den (30.5.97) mimořádnou tiskovou konferenci, na které oznámil svoji připravenost postavit se energicky k dnešním problémům a svést na parlamentní půdě tvrdý boj s opozicí. Podle něj vláda neopustí bojiště dobrovolně. „Jde o to, zda se u nás prosadí politika nebo politikaření, odpovědnost nebo vyřizování osobních účtů,“ řekl ve svém mimořádně energickém projevu. Potom oznámil, že vláda sama předstoupí před Poslaneckou sněmovnu a požádá o důvěru. „Opakuji, a to rezolutně, že jsem připraven svést politický zápas... a že nehodlám utéci z boje nějakým jiným, pro mne snadnějším způsobem“, dodal. Datum hlasování bylo stanoveno na úterý 10. června 1997. Vzhledem k rozložení mandátů v Poslanecké sněmovně byl výsledek hlasování velice nejistý a byl ještě o to méně jistý, že jednota samotné koalice nebudila dojem žádoucí pevnosti. Proto byly dny mezi uvedeným Klausovým energickým prohlášením a hlasováním o důvěře vládě naplněny horečným jednáním a velkou nervozitou v politické i v hospodářské oblasti. Typické pro napětí bylo, že na každý ostrý projev opozičního vůdce Miloše Zemana reagovala koruna poklesem a na každý energický premiérův výrok zase neprodleně zpevnila. Hlasovalo se podle jednacího řádu veřejně a jmenovitě. Každý člen Sněmovny po přečtení svého jména vstal a vyslovil se buď pro nebo proti důvěře vládě. Hlasování bylo přímo přenášeno televizí, probíhalo tedy před zraky celé veřejnosti. Při čtení jmen a odpovědích poslanců bylo ve sněmovním sále napjaté ticho, které přerušil až úlevný potlesk koaličních poslanců po odpovědi Josefa Wag- nera, který zněl „pro“ důvěru vládě a rozhodl tak o výsledku. Hlasování tedy dopadlo příznivě pro vládu, ale jen tím nejtěsnějším možným poměrem 101 : 99 hlasů. Tentokrát hlasovali všichni poslanci přesně podle stranické příslušnosti, přičemž dva „nezařazení“ poslanci, Marie Noveská a Josef Wagner, rozdělili svoji přízeň mezi oba tábory. Vyhlídky na nejbližší týdny a měsíce Podle M. Zemana by měl být výsledek hlasování posledním varováním pro vládu, přičemž nevyloučil, že sociální demokraté by již v červenci mohli znovu iniciovat hlasování o nedůvěře. Klausova koalice přežila první vrchol kritického vývoje, ale stojí před svou osudovou zkouškou . Její další existence závisí na schopnosti uvést všechna opatření obou „balíčků“, zvláště toho druhého, do života. Úkol je to sám o sobě nesmírně obtížný. A je ještě ztížený nedokonalou svorností vlastních řad a nejen to. Nesvorné jsou nejen koaliční strany, ale jednotná není ani sama Klausova Občanská demokratická strana. Proti přežití Klausovy vlády hovoří také nálada veřejnosti. Poslední průzkum veřejného mínění ukázal další vzrůst preferencí sociálních demokratů - poprvé na 30%. Klausova ODS získala sice o 2% více než posledně, ale necelých 21% znamená ztrátu přes 9% na 4 POLYGON 4+5/1997 [pageend6]Zemanovu ČSSD. Ani další koaliční strany nezaznamenaly žádný příliv příznivců, takže celkové rozdělení poslaneckých mandátů mezi koalicí a opozicí v Poslanecké sněmovně by podle tohoto posledního průzkumu bylo patové, tj. 100 : 100. Za této situace je jedině premiérova energie a jím samým prohlášená pevná vůle hnací silou, která táhne mírně defektni „státní káru“ dopředu s úmyslem uvést ji zpět do perfektního stavu. Musí přitom bojovat na třech frontách: v Poslanecké sněmovně s opozicí o prosazení všech ozdravných opatření, uvnitř koalice o společný postup celé vlády a uvnitř vlastní strany o její soudržnost. To všechno v ovzduší převládající nedůvěry a nevůle veřejnosti, která v těchto dnech poskytuje z pochopitelných důvodů opoziční rétorice více sluchu než vládě. Není sporu o tom, že uvedené zápasy musí vybojovat sice současně, ale přece jen v pořadí: 1) ODS, 2) koalice, 3) Parlament. Rostoucí hospodářské a s nimi i politické potíže a zvlášť hluboký pokles volební přízně pro ODS znovu otevřely vnitrostranické spory. Nespokojenost části strany s Klausovým způsobem, která se projevila již dříve různými vystoupeními některých funkcionářů, znovu vystoupila na povrch v podobě kritiky místopředsedy J. Zielence. Ten potvrdil Luxovo obvinění premiéra Klause, že zadržel varovný dopis od Mezinárodního měnového fondu, jehož znalost by podle Luxe i Zielence vedla k jinému obsahu opatření prvního balíčku vlády, než jaký měl. V ODS vzápětí došlo k intenzivní diskusi, která skončila poměrně brzo smírem mezi předsedou a místopředsedou. Zieleniec řekl: „Teď konstatuji, že jsme si věci vyříkali a že máme společnou vůli nastolit takovou atmosféru, abychom zvládli práci, která je před námi.“ Jednota strany byla pro danou chvíli zachována, ale rozdílná stanoviska a především odlišný vztah k vzájemné komunikaci ve straně přežívá. Nebezpečí příštích nedorozumění proto zůstává a premiér Klaus musí při svých budoucích krocích s touto skutečností počítat, nechce-li riskovat své vedoucí postavení v ODS. Nepříznivý hospodářský a v důsledku toho i politický vývoj vyvolal i v koalici staronové třecí plochy. Projevilo se to také ve tvrdém a dlouho trvajícím jednání koaliční trojky o druhý vládní balíček. ODA na jedné straně požaduje ještě liberálnější politiku, kdežto KDU-ČSL již delší dobu nepopírá svůj mnohem solidarističtější přístup k četným otevřeným otázkám a tedy svůj bližší vztah kČSSD, než jaký mají obě zbývající koaliční strany. Nejvýrazněji se nízké „koaliční vědomí“ Luxovy strany projevilo právě v posledních dnech. Na energické premiérovo odhodlání bojovat za vládní program řekl předseda Lux, že sice podpoří premiéra, ale vláda podle něj nemůže bojovat se všemi, kteří s ní nesouhlasí, ale naopak musí hledat dialog s opozicí a s odbory. Na půdě Parlamentu bude tato Klausova částečně rekonstruovaná vláda prosazovat svoje opatření proti velice sebevědomé a silné opozici. Ta sice není jednotná, ale bude asi ochotná se spojit proti vládě v řadě případů. Klaus a jeho ministři budou mít naději na úspěch jen při rychlém a důsledném realizování všech opatření, jejichž účinky postihnou i ji samotnou, ajen při otevřeném jednání s těmi opozičními činiteli a s odbory, kteří budou ochotni dát přednost zájmům celé země před svými úzkými. Vláda také musí projevit ochotu přijímat opoziční a jiné návrhy, které nebudou v rozporu s jejím programem. Ale i při splnění všech uvedených podmínek jak ze strany vlády tak i jejích partnerů a odpůrců v Parlamentě je v těchto dnech téměř nemožné předpovědět vývoj v příštích týdnech a měsících. Za takové situace se nelze divit, že mnoho pozorovatelů nedává vládě příliš naděje na přežití tohoto roku. Jejich pesimismus vyplývá patrně ze dvou skutečností: především z příliš malé ochoty české veřejnosti ke splnění tak náročných nepopulárních opatření a dále z nevíry v premiérovu schopnost získat zpět ztracenou důvěru k sobě a k vládě a přesvědčit tuto veřejnost o nutnosti ohlášených opatření. Těch, kteří přesto věří, že se to vládě podaří, je menšina. V zájmu České republiky však nesporně je, aby měla pravdu a aby vláda POLYGON 4+5/1997 5 [pageend7]dokázala svoje „balíčky“ prosadit v plném rozsahu. Již za několik týdnů budeme vědět, kteří z pozorovatelů hodnotili situaci reálněji. Co se vlastně stalo? Uvedený stručný a proto neúplný popis vývoje v jarních měsících a zvláště způsobu, jak se zpomalení a pokles v hospodářském vývoji země na přelomu let 1996-97 promítly do společenské „nálady“ či „atmosféry“ politického života, nutí k zámyslem. Stalo se skutečně něco natolik hrozného, aby to odůvodnilo tak veliké politické vzrušení? Je Česká republika opravdu v tak hluboké krizi, jak o ní hovoří opozice? Mám o tom pochybnosti, a myslím, že jsou oprávněné. Vláda se jistě dopustila řady menších i velkých omylů. Jedním z těch velkých bylo, že nechala vyrůst obchodní deficit do neúnosných rozměrů. Další vládní chybu vidím v nezvládnutí nebo podcenění rehabilitace a rekonstrukce právního řádu a především respektu k právu, dále v malé pozornosti podnikům, tedy mikroekonomice. K pochybení počítám i přílišné lpění na pevném kurzu měny. Mohl bych ještě dlouho pokračovat, těch nesplněných nebo nepodařených věcí je mnoho. Vedle chyb a nedostatků se tu přece najdou úspěchy a podařené věci, které bych mohl stavět na druhou stranu pomyslné čáry. Je samozřejmě právem opozice útočit na vládu všude, kde je to oprávněné. Každý, i ten nejpřirozenější hospodářský pokles takový útok umožňuje, záleží jen na tom, z jaké pozice je veden. Nepřijatelný je pro mne jakýkoliv útok ze strany komunistů nebo fašistů. Jiná věc je, jak na neúspěchy reaguje vládní koalice a jak se k celému vývoji postaví nezávislý tisk, rozhlas a televize. A v této souvislosti je třeba otevřeně říci, že to, co naše společnost předvedla a předvádí v těchto týdnech, dokazuje podle mého názoru, že jsme sice ušli úctyhodný kus cesty k demokracii, ale že skutečným demokratickým, právním a stabilním státem ještě zdaleka nejsme. Ještě se u nás nerespektují nepsané, ale tím více dodržováníhodné zvyklosti, podle nichž například každý odpovědný veřejný činitel při neúspěchu svého resortu na sebe vezme odpovědnost - vezme klobouk a odchází. Demise takového veřejného činitele z funkce je zcela běžnou, normální a naprosto čestnou záležitostí, která spíše slouží ke cti než naopak a která také neotřese základy státu (i kdyby demisi podala celá vláda). Samostatnou kapitolu představují sdělovací prostředky. Ty seriozní referují až po ověření faktů. Referují otevřeně a tvrdě, ale pravdivě a bez přehánění. Přehánění a poloprav- di vé zkreslování nebo neúplné informování je doménou bulvárních plátků. Nemohu si zde odpustit tuto poznámku: V jedné z velmi sledovaných relací české veřejnoprávní televize byl v nedávných nervózních dnech přednesen úvodní rozbor před započetím debaty. Referující redaktor v něm hovořil o „skomírající české ekonomice“. Dala by se uvést řada podobných „objektivních“ novinářských rozhlasových i televizních informací. Mám-li tedy odpovědět na otázku v nadpisu tohoto bodu, musím říci, že došlo najedná straně k účelnému opozičnímu zveličení a nezodpovědnému zneužití koaličních chyb a z nich vyplývajících hospodářských potíží. I když přiznáváme opozici právo na sebe- ostřejší kritiku, nemělo by sejí tolerovat nadměrné a jen zpola odůvodněné zneklidňování veřejnosti v poměrech naší stále ještě slabé ekonomiky a křehké demokracie. Na druhé straně nedovedla koalice správně a včas reagovat na signalizované poruchy hospodářského vývoje a předejít tak politickým důsledkům. A když už zmeškala pravý okamžik, „zpanikařila“ více než bylo zapotřebí a mylně věřila, že neústupností, která už nebyla na místě, zachrání situaci. Proto nedovedla vyvodit aspoň dodatečně energické a osobní důsledky, které by přesvědčily veřejnost o její schopnosti věci napravit. A tomu všemu vydatně sekundovala média, která očividně s chutí referovala především o negativních jevech a podporovala do značné míry zbytečně panikářskou atmosféru. Takový scénář by se v budoucnu neměl opakovat. 6 POLYGON 4+5/1997 [pageend8]SLOVENSKÁ REPUBLIKA Psát o politickém životě na Slovensku je stále obtížnější, protože obraz, který je při tom nutno popisovat, zůstává beze změny - a je neutěšený. Hospodářství, jeho vývoj, úspěchy a potíže, to má na Slovensku relativně klidnou a úspěšnou tvář. Ale úkolem těchto řádkuje přiblížit čtenáři politický vývoj, který bohužel má odlišný průběh. Jaro 1997 na Slovensku Politický boj o moc mezi koalicí a opozicí probíhá dál stejným způsobem a za stejných okolností jako dosud. Hlavními jeho aktéry a nositeli jsou stále premiér a prezident. Opo- zičm strany zůstávají přes velikou snahu až ve druhé linii, protože stále nenacházejí cestu k sobě a nedovedou oslovit občana jedním společným a věrohodným hlasem. Proto podporují prezidenta Kováče, který se svým trvalým sporem s premiérem Mečiarem stal jakýmsi nechtěným a nezvoleným vůdcem nebo alespoň mluvčím všech protivládních sil na Slovensku. Tento boj prolíná dnes veškerý veřejný život a lze s malou nadsázkou říci, že rozdělil slovenské občany na dvě přibližně stejně velké poloviny. Mezi nimi panuje trvalé napětí, které se projevuje jednak velkými střety, vyvolávajícími pozornost všech, jednak četnými malými půtkami a útoky, jimiž se jedna strana snaží oslabit nebo znevážit druhou. Michal Kováč mladší na pokračování K incidentům na dlouhé cestě sporů a konfliktů dvou nejvyšších státních představitelů Slovenska byla připsána další méně významná, ale neradostná a osobně jistě zraňující kapitola. Prezidentův syn, který byl před časem unesen do Rakouska, nedostane pas, aby mohl vyjet do Německa. 13. května o tom s definitivní platností rozhodl senát Nejvyššího soudu v Bratislavě. Svoje odmítnutí zdůvodnil tím, že Kováč ml. je i na Slovensku trestně stíhán. Je proti němu vedeno řízem pro podezření ze závažného trestného činu, a to návodu k podvodu velkého rozsahu. Jako slovenský občan je tedy především povinen být k dispozici slovenskému soudu. Proti tomuto rozhodnutí chce jeho právní obhájce podat odvolám, protože podle něj jde o porušení Listiny lidských práv, slovenské ústavy i vyhlášky ministerstva zahraničí ještě bývalé ČSSR o mezinárodním paktu o občanských právech. Výsledek tohoto odvolání nelze ovšem očekávat v blízké budoucnosti, takže prezidentův syn nebude zřejmě delší dobu smět opustit Slovensko. Jinou drobnou příhodou na poli střetů mezi vládní a opoziční garniturou je informace, uveřejněná počátkem května v deníku SME. Podle ní současný ministr vnitra Gustáv Kraj- čí byl v roce 1978 odsouzen za ublížení na zdraví. Šlo o fyzické napadem ředitele základní školy ve Špišské Nové Vsi, za něž byl Krajčí, tehdy elektromontér ve věku 26 let, odsouzen k peněžitému trestu. Referendum Vedle těchto „drobných potyček“, které lze považovat jen za „doprovodné akce“ nemající příliš velké účinky na celkovou situaci, pokračoval nekončící boj mezi vládou a opozicí. Jeho těžiště se v jarních měsících přesunulo do otázky referenda. Vláda oznámila, že se chce zeptat občanů, 1) jsou-li pro vstup do NATO, 2) pro umístění jaderných zbraní a 3) základen NATO na území Slovenska. Souběžně s tím získala opozice potřebný počet podpisů, aby mohlo, resp. musilo být vypsáno také referendum o přímé volbě prezidenta. Datum konání referenda bylo stanoveno na 23. a 24. května a zdálo se logické, že z technických, praktických a také ekonomických důvodů budou tato dvě lidová hlasování spojena v jeden volební akt a že hlasovací lístek bude obsahovat 4 otázky, tři z nich se budou týkat NATO a jedna bude o volbě prezidenta. Tak to také zamýšlel vyhlásit prezident. Od počátku však probíhal ostrý zápas právě o formu referenda, o to, má-li se hlasovat jedním lístkem se 4 otázkami nebo dvěma lístky - odděleně o NATO a o přímé volbě hlavy stáPOLYGON 4+5/1997 7 [pageend9]tu. Když 28. dubna rozhodla „Ústřední komise pro referendum“ o hlasovém jediným lístkem se 4 otázkami, převládlo mínění, že je tento spor ukončen, i když vláda měla jiný názor. Byla zahájena kampaň před referendem a hned na začátku vzplanul nový spor o jeho formu. Vláda nařídila ministru vnitra, aby pozdržel distribuci referendových lístků se 4 otázkami až do rozhodnutí Ústavního soudu, na který se obrátila s podnětem o ústavnosti referenda o volbě prezidenta. Vládní koalice namítala, že referendem nelze měnit slovenskou ústavu a proto odmítala čtvrtou otázku. Vznikl chaotický stav, v němž občané nevěděli do poslední chvíle, jaké hlasovací lístky dostanou. Mečiar inicioval dokonce po velmi dlouhé době setkání se svým velkým odpůrcem J. Čarnogurským, takže vznikl dojem, že spor o formu referenda skončí smírem už také proto, aby nebyl ještě více zhoršen obraz Slovenska v zahraničí. Tento dojem však byl nesprávný. Ačkoliv Ústavní soud 21. května rozhodnul, že 4. otázka o volbě prezidenta neodporuje ústavě, nařídil ministr vnitra „na vlastní odpovědnost“, aby byly distribuovány hlasovací lístky jen se třemi otázkami. Došlo k neuvěřitelným zmatkům. Voliči po příchodu do volebních místností a po převzetí hlasovacích lístků odmítali volit a odcházeli. Slovensko po „referendu“ Po skončení referenda konstatovala Ústřední komise, že referendum bylo neplatné, protože se ho zúčastnilo méně než 10% voličů, zatímco k platnosti je potřebná účast nadpoloviční většiny. Skutečností je, že prezident podle svého ústavního práva vyhlásil referendum se 4 otázkami a že ministr vnitra protiprávně na vlastní odpovědnost - po schválem hlasovacího lístku Ústavním soudem - distribuoval jinou formu lístku, čímž porušil zákon. Ústřední komise se proto rozhodla podat na ministra trestní oznámení za maření referenda. Opozice se na společném zasedání dohodla, že vypracuje návrh nového zákona o volbě prezidenta. Referendum o NATO je podle prezidenta v podstatě zbytečné, není pro vstup do NATO potřebné a bylo jen „takovou slovenskou specialitou“, dodal M. Kováč. Nikdo nepochybuje o tom, že „referendum“ bylo velikou blamáží, která se díky televizi odehrála doslova před zraky Evropy a civilizovaného světa, jak to uvádí slovenský novinář Peter Schutz. Je samozřejmé, že vinu za tuto blamáž svaluje koalice na opozici a opozice na koalici. Pro Slovensko, pro mladý středoevropský stát, v této chvíli nezáleží, kdo a jakou vinu za referendové fiasko nese. Důležitý je způsob, jakým k tomuto fiasku došlo, způsob, který lze oprávněně označit za záměrné porušení právního řádu ze strany vládních orgánů, tedy za zhroucení vlády zákona, bez níž není demokracie možná. Politické důsledky domácí Uvnitř země je velice obtížné předvídat, co bude dál. Optimisté v opozici snad doufají, že takové vyloženě hrubé porušení základních pravidel právního státu probudí odpor většiny veřejnosti proti Mečiarovi a jeho vládě. Podle místopředsedy opoziční Demokratické unie Jána Budaje se „Mečiar zachoval jako typický falešný hráč - když viděl, že dostává mat. kopl do stolu, aby shodil figurky ze šachovnice“... Předseda Demokratické strany Ján Lan- goš považuje „zmaření referenda za rozvrat základů ústavního zřízení vládou. Už dnes musíme vyzvat státy EU a NATO, aby vyslaly své pozorovatele do voleb v příštím roce, aby byl zamčen jejich regulérní průběh“. - „Je to nejflagrantnější porušení zákona od noci zkrácené demokracie v roce 1994 a je třeba za ním vidět přímo Vladimíra Mečiara“. řekl Milan Kňažko. Bojí se zmanipulování voleb v příštím roce. Slova pronesená bezprostředně nad referendovou blamáží ústy vedoucích opozičních osobností jistě vystihují atmosféru dané chvíle. Pro vyhlídky Slovenska j ako demokratické země uprostřed Evropy však bude v příštích měsících rozhodující, jak bude reagovat široká veřejnost. Je zřejmé, že koalice s premiérem Mečiarem v čele udělá všechno, aby smazala nepříznivý dojem nebo aby vinu za 8 POLYGON 4+5/1997 [pageend10]prohru svalila na opozici. Má k tomu v rukou účinné prostředky - televizi a rozhlas. Jestliže sejí to podaří, jestliže vydrží vysoké procento volebních preferencí pro HZDS i v dalších měsících, potom se musíme smířit s tím, že veřejné mínění na Slovensku je v současné době nepoučitelné, že jeho citlivost je výrazně snížena nebo nepřirozeně vychýlena nesprávným směrem a že tento stav není krátkodobý. Jestliže však přece jen dojde k viditelnému pohybu v preferencích, bude to první paprsek naděje, že se slovenská veřejnost probudí. Politické důsledky zahraniční Dnes již bývalý slovenský ministr zahraničí Pavel Hamžík navštívil v květnu USA, kde chtěl získat podporu pro slovenský vstup do NATO. Byl přijat americkou státní tajemnicí Madeleine Allbright, od níž však místo slov uznám a podpory vyslechl zřejmě ostrou kritiku nejen slovenské zahraniční politiky, ale i nepříznivé hodnocení slovenského vnitropolitického vývoje. Madeleine Allbright mu patrně nezakrytě řekla, jak se američtí vedoucí činitelé dívají na Slovensko a že se za současných slovenských poměrů nepočítá s jeho přizváním do západních spojeneckých organizací. Jejich setkám bylo zřejmě tak otevřené, že P. Hamžík se po jeho skončení, zřejmě ještě ve stavu podobném šoku, zcela nediplo- maticky vyjádřil v tom smyslu, že kdyby věděl, co bude muset vyslechnout, že by byl do USA ani nejel. Hamžík, snad jako jediný člen slovenské vlády, dovedl zhodnotit vliv domácích poměrů na zahraniční postavem země. Dokázal to bezprostředně po „skrečovaném referendu“ svou okamžitou demisí, kterou zdůvodnil vcelku zřetelně: že mu v dané situaci nezbývá dostatečný prostor k hájem slovenských zájmů. Jasněji snad diplomat ani nemůže mluvit. Jmenování nového zahraničního ministra, resp. ministryně, dokresluje celkovou charakteristiku Mečiarovy vlády. Stala se jí dosavadní vedoucí úřadu pro zahraniční styky a bývalá sekretářka úřadu předsednictva vlády Zdenka Kramplová. Podle četných pozorovatelů jde o ženu bez jakýchkoli zkušeností na diplomatickém poli. Ironičtí komentátoři dodávají, že její jedinou kvalifikacije loyalita k premiérovi. Nepříznivé současné mezinárodní postavení Slovenska snad není třeba opakovaně zdůrazňovat. Jeho pohyb, resp. stále výraznější zahraničněpolitické zaměření na Rusko je rovněž již notoricky známé. Potvrdilo se to znovu při poslední květnové návštěvě ruského premiéra Cemomyrdina v Bratislavě, při níž bylo podepsáno dalších 16 mezistátních a mezivládních dohod o hospodářské, kulturní, vědecké a vojenskotechnické spolupráci, o liberalizaci vzájemného obchodu, o společném rusko-slovenském podniku na tranzit ruského plynu do západní Evropy a o ochraně utajovaných informací. Podle opozičních politiků Mečiar stále více odklání Slovensko směrem k Rusku a dostává je do závislosti na něm. Samotná ruská televize komentovala výsledky jednám slovy, že „Slovensko se dostává na oběžnou dráhu Ruska“. Při takovém vývoji zahraniční politiky, ale zvláště při vývoji vnitrostátním, jak je popsán v souvislosti s referendem v předchozích řádcích, je místo slovenského státu mezi západoevropskými demokraciemi velice zpochybněno. V květnu došlo do Bratislavy další již nepočítané varování. Tentokrát od vlivného amerického senátora a člena Helsinského výboru na ochranu lidských práv Alfonso D’ Amato. Ve svém dopise slovenskému premiérovi vyzval slovenskou vládu, aby „skoncovala s politickým násilím“. Poukázal na dosud nevyřešený únos prezidentova syna, na vraždu bývalého policisty Retniáše, vyloučení poslance Gauliedera z Parlamentu a upozornil Mečiara, že „současná politika Slovenské republiky vede na cestu mezinárodní izolace a vzbuzuje kritiku“. Jak víme, dostala slovenská vláda podobných „signálů“ již více, ale nejzávažnější a bohužel také nejpesimističtější zpráva pro Slovensko má datum 12. června 1997 a je přímo z Bílého domu ve Washingtonu. Mluvčí Michael McCurry oznámil, že USA podpoří rozšíření NATO jen o tři země a v návaznosti na to oznámil senátor B. Gilman i předpokládaný seznam zemí pro případné druhé POLYGON 4+5/1997 9 [pageend11]přijímací kolo. Jsou v něm kromě Slovinska Rumunsko, Estonsko, Lotyšsko a Litva. Ani slovo o Slovensku, které se dostává na úroveň Bulharska. Zlé na tom je, že toto zařazení naznačuje, že američtí činitelé příliš nevěří v příznivý obrat na Slovensku v dohledné době. ČESKO-SLOVENSKÉ VZTAHY Obě republiky měly po celé uplynulé jarní období tolik vnitrostátních událostí a problémů, že na vzájemné vztahy mohly myslet jen zcela okrajově. Diplomatické styky zůstaly zachovány, slovenský velvyslanec v Praze Mjartan, který byl po nešťastném Havlově výroku o Mečiarovi odvolán na konzultace, je opět v Praze. Jak řekl prezident Havel, jsou česko-slovenské vztahy dobré, ale bohužel jen chladné. K tomu je třeba dodat, že každé jejich oteplení nebo jen pokus o ně přineslo v minulých měsících vždy jejich zhoršení. Proto je snad žádoucí, aby onen prezidentem uvedený chlad vytrval do té doby, než budou aspoň na jedné, ale raději na obou stranách ve státních funkcích lidé z další, té mladší generace. Také celní unie zatím zůstává zachována, i když její nový předseda, český nástupce VI. Dlouhého ministr Kůhnl, řekl, že slovenská strana má stále tendenci administrativně omezovat dovoz českého zboží na Slovensko. To slovenská část výboru celní unie nepopřela, ale omluvila tím, že jde o velmi citlivé problémy, které souvisí se značnou nezaměstnaností v určitých krajích Slovenska, které slovenská vláda nemůže přehlížet. Podle slovenských představitelů však slovenská opatření neporušují pravidla celní unie. Ministr Kíihnl projevil pochopení české strany, ale upozornil, že měl-li by tento trend ve slovenských opatřeních pokračovat, mohl by přece jen vážně ohrozit celní unii. Obě strany však současně proklamovaly svůj zájem na jejím zachovám. 10 POLYGON 4+5/1997 [pageend12]HOSPODÁŘSKÝ PŘEHLED DUŠAN NOVÁK ČESKÁ EKONOMIKA Ukazatelé vývoje V dubnu ceny spotřebního zboží vzrostly o 0,6% a tento skok proti březnu s 0,1% způsobily spoje, neboť jejich sazby se zvýšily o 15%. K tlumení cenové hladiny však přispívá vývoj na trhu potravin, neboťjiž řadu týdnů zůstávají stejné nebo mírně klesají ceny masa. V květnu vzrostly ceny o 0,1% a proti témuž měsíci 1976 o 6,3%. Příčinou nízkého vzestupu byl pokles cen potravin o 0,2%, který je důsledkem nárůstu konkurence. Ceny masa se snížily o půl procenta, vajec téměř o 5% a pekárenských výrobků o 0,2%. K 30. dubnu dosáhl počet nezaměstnaných 195 tisíc, míra činila 3,8%, počet volných míst činil 84 tisíc, najedno připadá 2,3 uchazeče. Ve srovnání se stejným měsícem 1976 vzrostla míra o 1% a počet nezaměstnaných zhruba o 50 tisíc. K 31. květnu se stav téměř nezměnil. V období leden až březen klesl index průmyslové výroby, očištěný od vlivu rozdílného počtu pracovních dní meziročně o 2,7%. Propad způsobil pokles těžby zejména hnědého a černého uhh. Výroba ve zpracovatelském průmyslu dosáhla meziročně shodné úrovně, v poklesu pokračuje oděvní a kožedělný průmysl. Menší podniky vykazují lepší výsledky. V dubnu však průmyslová výroba výrazně vzrostla o 6,3% a tím vyrovnala schodek z počátku roku. Lidové noviny uveřejnily 19.5. srovnání, jak dlouho bude trvat, než CR dohoní v HDP na obyvatele ostatní evropské země. Poněvadž ČR má možnost imitace, tj. přejímat od pokročilých zemí jejich technická i organizační řešení, nemusí trvat vyrovnávání příliš dlouho. ČR vykázala na jednoho obyvatele v roce 1995 HDP ve výši 9500 USD. Řecko, jako jeden ze slabších států, vykazuje stejnou veličinu ve výši 11.500 USD, tj. 121%. ČR může tuto zemi dostihnout v roce 2002. Rakousko však dosahuje podíl HDP na obyvatele dvojnásobný: 20.600 USD, rokem vyrovnám je 2021. Železničáři Po stávkovém období se situace na Českých drahách (ČD) uklidnila a začaly se řešit problémy všedního dne. Podle balíčku opatření musí generální ředitel Sosna omezit růst mzdových objemů na 13,7% proti původně dohodnutým 17,2%. Pro toto snížení svědčí nižší očekávaná inflace a pokles výkonů na dráze v prvních měsících roku o 10%. Pokud odboráři nepřistoupí na úpravu nárůstu, propustí ČD místo 5 až 8 nebo 9% zaměstnanců. Výše náhrad za škody způsobené stávkou nepřesáhne 30 mil. Kč. Částka obsahuje nájemné za vozy, které zůstaly stát na území ČR nebo před našimi hranicemi. Překročení dodacích lhůt firmám způsobilo ztráty kolem 2,5 mil. Kč. Zda ČD budou tuto částku požadovat na odborech, záleží na soudu, zda určí, že stávka byla nezákonná. Podle nového jízdního řádu přestávají od 1. června jezdit téměř čtyři stovky vlakových spojů. Proti minulému roku představuje pokles 2,6%. ČD zrušily řadu spojů, poněvadž je téměř nikdo nepoužíval, např. v pozdních hodinách. V podstatě se úprava celkové dopravní obslužnosti nedotkne a neznamená pro ČD ani velké úspory, neboť všechny tratě se budou dále udržovat, dokud vláda nerozhodne o existenci místních tratí. Novinkou je šumavská linka pro cyklisty, vltavská linka pro vodáky a autovlak na trati Praha - Poprad. Podle pokračujícího poklesu přepravních výkonů v osobní i nákladní dopravě rozhodla správní rada ČD koncem května, že bude pokračovat ve snižování ztrátových spojů i počtu pracovníků. Redukce by se měla týkat dalších 470 vlaků a k plánovaným 5200 odchodům pracovníků ještě 3500. Výhledově POLYGON 4+5/1997 1 1 [pageend13]navrhuje ministerstvo dopravy a spojů (MD) ponechat asi 70% nejdůležitějších tratí jako státní podnik a zbytek, tj. regionální tratě, nabídnout k privatizaci nebo zrušit. Do roku 2005 ČD sníží počet zaměstnanců asi o 40 tisíc, z toho polovinu do roku 2000. Peněžnictví v nesnázích Generální ředitel Tesař a jeho náměstek Procházka z Investiční a Poštovní banky (IPB, třetí největší banky v zemi) se ocitli ve vyšetřovací vazbě. Oba zatkla policie 29.4. a obvinila z pronevěry i porušování závazných pravidel hospodářského styku. Z vyšetřovací vazby je státní zástupce propustil za tři týdny. Obvinění údajně způsobili škodu přesahující sto milionů korun tím, že nakoupili v Praze na Jindřišské ulici za 180 milionů objekty, jejichž cena byla mnohem nižší. Obhájci však tvrdí, že jde o legální smlouvu, která se týkala nemovitostí ve výhodné poloze centra Prahy. Proto očekávají, že toto obvinění se ukáže jako bezpředmětné. Management IPB kontroluje prostřednictvím dceřiných a spřátelených firem téměř 50% akcií své banky, stát jen 36%. Součástí finanční skupiny banky je největší správcovská společnosti První investiční a. s. (PIAS), Pojišťovna IB, Českomoravská stavební pojišťovna a Českomoravský penzijní fond. Z podniků ovládá IPB televizi Prima, Jihočeské mlékárny, Plzeňský Prazdroj, třetinu pivovarů Radegast atd. Manažer Rentiérského investičního fondu upozornil na některé nevýhodné smlouvy poškozující fondy, ze kterých získává prospěch IPB. Rentiérský IF např. prodal balík akcií Komerční banky IPB a prodělal 40 mil. Kč. Ministerstvo financí provedlo ve fondech šetření a uvažuje o zavedem nucené správy. Lidové noviny uveřejnily 10.5. seznam činností IPB, které znalci označují za neetické anebo nezákonné. Banka nečiní žádný rozdíl mezi finančními prostředky svými a svých fondů spravovaných v PIAS. Manažeři PIAS dostali příkaz, aby kupovali akcie IPB a tím management získal větší vliv. Vedem ještě vydalo emisi akcií a tím rozředilo podíl držený Fondem národního majetku. IPB půjčovala politickým stranám bez záruky. Koupila a drží více než 20% akcií v různých společenstvech v rozporu se zákonem: Chemické závody Sokolov 30%, Seliko 29%, Nealko Olomouc 22% atd. IPB koupila od fondů balík akcií Moravskoslezských tepláren a prodala je podniku OKD za cenu vyšší, než byla ná- kupní. V minulém roce uvalila Česká národní banka (ČNB) nucenou správu na Agrobanku, následně auditor vyčíslil její ztráty na 10 miliard korun. Na základě prováděných kontrol obvinil vyšetřovatel koncem dubna 11 osob z vedem Agrobanky a jejich dceřiných společností ze zpronevěry a porušování závazných pravidel hospodářského styku. Objem pochybných obchodů dosahoval téměř dvou miliard korun a AGB na nich prodělala 137 mil. Kč. Předmětem obvinění je např. 900 mil. Kč, které AGB poskytla Motoinvestu pro nákup akcií Plzeňské banky. Motoinvest za půjčku neplatil úroky a blokoval koupené akcie. Rozpočet Deficit státního rozpočtu se během dubna a května zvýšil na 12,2 mid. Kč, při výdajích 191 mid. Kč. Rozpočet na rok 1997 původně schválil parlament s příjmy a výdaji 549 mid. Kč. Vláda však očekává nižší příjmy a proto v dubnu snížila výdaje o 25 mid. Kč. Podle zprávy Nejvyššího kontrolního úřadu (NKU) prohospodařily některé státní instituce za minulý rok nešetmostí 15 mid. Kč. Ztráty jsou asi ještě vyšší, ale NKÚ nedokázal více organizací prověřit. Neoprávněná vydám se zvláště týkají výplaty dotací. Podle NKÚ provádějí finanční úřady příliš málo kontrol. Pochvalu sklidila ministerstva školství, vnitra i obrany za ochotu napravit své chyby, ale ministerstva financí a průmyslu i obchodu výsledky kontrol zpochybňují. Podle ministerstva financí (MF) daňové nedoplatky od roku 1993 až do 1996 dosahují celkem 41 mid. Kč, tj. 3,4% všech daňových příjmů, které za toto období činily 1,21 bilionu Kč. Tento výsledek je srovnatelný s evropskými zeměmi. 30% nedoplatku je zajištěno 12 POLYGON 4+5/1997 [pageend14]majetkem, finanční úřady zablokovaly účty 36 tisíc subjektů, které dluží daně. Náklady na inkaso jedné koruny daní dosáhly v roce 1996 1,43 haléře, při zápočtu investičních a provozních nákladů celní správy však 2,65 hal. Finanční úřady evidují více než 6 mil. daňových subjektů, u kterých provedly v minulém roce přes dvěstě tisíc kontrol. Premiér Klaus ohlásil 10.6. poslancům parlamentu, že letos již druhé škrty výdajů státního rozpočtu dosáhnou 16,5 mid. Kč a tato snížení nestačí, aby rozpočet zůstal vyrovnaný. Omezení výdajů pocítí všechny rezorty, např. zruší čtrnácté platy a o 5% investiční i neinvestiční výdaje s výjimkou ministerstva obrany. Ministerstvo dopravy omezí výdaje o 3,2 mid. Kč, ministerstvo vnitra o miliardu a ministerstvo průmyslu a obchodu o 720 mil., ale podpory vývozu se škrty nedotknou. Tunelování „Ekonom“ 19/1997 uveřejnil dva články o nezákonném a nemorálním jednám správců kapitálu. Tunelování fondů např. vychází z poznatku, že větší počet akcií určité emise má vyšší hodnotu než burzovní cena akcie násobená jejich počtem. Fond prodá balík spřátelené firmě, která položku obratem nabídne za vyšší cenu. Zisk si oba podílníci rozdělí. Velkým problémemje,jakrozpoznat, ve kterém případě jednal správce v dobrém úmyslu, ale neměl úspěch, a kdy vědomě podváděl. Příkladem takových transakcí jsou přesuny akcií mezi fondy v rámci jediné investiční společnosti. Tunelování podniků provádí velmi často vlastní management, který založí společnost s ručením omezeným. Do této s. r. o. prodává majetek vlastní firmy za nízké ceny popř. tam převádí i zakázky. Vlastní podnik dále vyrábí, ale jeho zisk se ztrácí v dodavatelské či odběratelské spřízněné společnosti. Pro utajení před zákonem se vlastníky s. r. o. stávají příbuzní, např. rodiče, kteří jsou již v důchodu, a nebo důvěrní známí. V některých případech není třeba zakládat společnost, ale ředitel podniku uzavře obchod výhodný pro dodavatele či odběratele, kteří platí provizi, která neprochází účetnictvím. Před privatizací management snižuje cenu podniku buď pro odkup vlastní či vybraného zájemce. Majetek vyřazuje jako poškozený, aktiva zatajuje a pasiva zveličuje, podpisy významných smluv oddaluje. Při vlastním prodeji mnohdy FNM nezkoumal, zda kupec má peníze na zaplacení prodejní ceny, ale celý majetek včetně nemovitostí převedl na vítěze soutěže. Nový vlastník pak majetek prodával jiné své firmě či známým podnikatelům. Když FNM chtěl podnik pro neplacení kupní ceny vzít zpět, zjistil, že žádný majetek již nezůstal. Investor tunelář může svolat valnou hromadu, i když vlastní jen 10% akcií. Když stanoví vzdálené místo konám a nevhodný čas (8 hodin ráno Velké Bílovice), dostaví se málo akcionářů a proto o hodinu později začne mimořádná valná hromada s libovolným počtem účastníků. Tunelář nechá odhlasovat změnu stanov ve svůj prospěch, úpravu základního jmění atd. Mnohdy následně omezí obchodovatelnost akcií. Určitě existují ještě další způsoby, jak tunelovat, ale zatím se ještě nerozšířily. Poldi Kladno Po neúspěšném hospodářem Stehlíků - otce a syna - se Poldi Ocel ocitla v konkurzu. Několik dní před tím ji koupila skupina advokátů ProWin od Marko Stehlíka za 15 mil. Kč. Jde o neprůhledný propletenec několika firem od Bohemia Art, která patřila oběma Stehlíkům, až po několik dcer Poldi Steel. Podle právníků bitvu o Poldi Steel budou provázet soudní spory, které oddálí výběr nového vlastníka i zahájení výroby. Skupina ProWin prodala koncem dubna akcie Poldi Steel liechtensteinské firmě Blax Corporation, poněvadž jí údajně hrozila ztráta disposičního práva k akciím. Tomáš Pelikán, správce konkurzní podstaty, však prohlásil, že prodej je právně neplatný. Blax Corp. (BC) je schránkovou firmou, která využívá místní daňové úlevy, správcem je liechtensteinský politik Seeger. Výkonem POLYGON 4+5/1997 13 [pageend15]akcionářských práv pověřila BC britskou firmu Metallia, která patří k mezinárodnímu hutnickému komplexu MacSteel (MS). Zástupce Metallic tvrdí, že Poldi několikrát navštívil a pokud bude prodej právně v pořádku, jeho společnost pomůže Poldi při obnovení výroby. Práce na oživení začnou 1. července. MS zajistí otevření akreditivů u zahraničních bank a rovněž odbyt. Na přípravě se rovněž podílejí Třinecké železárny. Měna Po dlouhé období se kurs koruny pohyboval v revalvačním pásmu, ale letos klesal a 15.5. se dostal až na 5,25 pod centrální paritu, tj. do devalvačního pásma. Česká národní banka (ČNB) více než po roce zasáhla, začala prodávat devizy, nakupovat koruny a v této bitvě utratila půl až celou miliardu USD. Důvodem poklesu měny je stagnace ekonomického růstu, deficit obchodní bilance, státního rozpočtu a snad také více volebních preferencí Zemanovy strany. Vládě se zatím nepodařilo dostatečně zdůraznit balíček opatření, který by měl nepříznivý vývoj ekonomiky alespoň částečně napravit. ČNB následně zvýšila lombardní sazby, tj. úroky za půjčky na cenné papíry ze 14 na neobvyklých 50% a reposazby, tj. úroky za půjčky bankám na 45%. Následně ještě zastavila přístup zahraničním obchodníkům ke korunovým zdrojům a rozhodla o uzavření přístupu k lombardním úvěrům. Dnem 27.5. zrušila ČNB fluktuační pásmo pro pohyb koruny a vazbu na dvě měny: USD a DEM. Kurs koruny určuje pouze poměr k DEM, ČNB opouští politiku fixního kursu a přechází na řízené klouzání, tj. kurs bude pružný, ale pod vlivem ČNB. V prvních dnech volného pohybu koruna devalvovala až o 12% a cena DEM se pohybovala v rozmezí 19 až 20 Kč. Bankovní rada usoudila, že udržování pevného kursu koruny je příliš nákladné a odčerpalo značnou část devizových rezerv. Proto uvolnila kurs a nepřímo provedla devalvaci, kterou makléři již dlouho předpovídali. Do poloviny června však koruna posílila a vrátila se do původního fluktuačního pásma, jedna DEM se obchodovala za 18,75 CZK, tj. odchylka 7,2%. Následkem těchto opatření nastal v české ekonomice nedostatek peněz a ČNB poskytovala komerčním bankám půjčky za 150 až 200%. Proto banky nabízely vkladatelům za týdenní termínovaný vklad až 30%m úrok p/a. Většina bank zvýšila až na dvojnásobek své referenční sazby, od kterých se odvozují úroky části úvěrů a vkladů. V některých bankách se tvořily fronty vkladatelů korun a nárůst termínovaných vkladů např. v IPB během prvních dvou dnů dosáhl 3,4 mid. Kč. Z velké části však šlo o přesuny z účtu na účet. Rovněž se zvýšil zájem o devizy a vedení devizových účtů. Zákazníci obchodních domů projevili místně zájem o dražší spotřební zboží, zvláště z dovozu: chladící techniku, pračky, televizory, roboty, spotřební elektroniku a nábytek. Někteří obchodníci pohotově zvýšili ceny o 10 až 20%, ačkoliv zboží koupili ještě při starém kurzu. Zvýšený odbyt až o 30 až 50% však trval pouze několik dní. Česká rafinérská zvýšila od 1. června ceny benzinu i nafty o 40 až 50 haléřů. Dovozci zahraničních automobilů zvýšili ceny asi o 10%. Podniky především kritizují vysoké úroky z úvěrů kolem 25%, které jsou údajně „smrtící“. Předpokládají však, že tento stav potrvá jen krátkou dobu. Některé společnosti očekávají nepříjemný růst cen dovážených surovin a součástí. Všechny se obávají zhoršení platební morálky, neboť odběratelé by museli získat dražší úvěry. Strojírenství očekává určitý pokles investiční činnosti, způsobený nedostatkem peněz a také ohlášenými rozpočtovými škrty. Vývozci však očekávají vyšší odbyt, např. Československá plavba labská (stavba lodí), Unex (výroba těžkých nákladních vozů), Spolchemie, Meopta Přerov. Od začátku června snižovala ČNB postupně reposazbu až na 31%. Následně klesaly také úrokové sazby obchodních bank, např. Komerční banka poskytovala lákavou sazbu 30% p/a při vkladech na 7 dní jen u vkladů nad milion korun, ale do 100 tisíc již jen 15%. Od poloviny června povolila ČNB zahraničním bankám volný přístup na kapitálový trh 14 POLYGON 4+5/1997 [pageend16]a rovněž lombardní úvěr, sazba však zůstala nezměněná - 50%. Antibalíček Dne 21. května přednesl předseda ČSSD Zeman v parlamentu koncepci hospodářské politiky ČSSD. Obsáhlá práce s mnoha body se liší od vládního balíčku tím, že spoléhá na účinnost státní politiky a s ní spojený vyšší rozpočet. Obecně přijatelná je v úvodu výzva, aby vláda pro obnovení hospodářské rovnováhy tlumila přílišný sklon ke spotřebě jak soukromé tak veřejné, a zvýšila míru domácích úspor. Koncepce kromě jiného navrhuje zrušit danění úroků z nízkých vkladů. Úspory by pomohly zvýšit domácí investice a podpořily schopnost konkurence našich podniků. Sporný je však návrh dovozní přirážky ve výši 10 až 20% na spotřební zboží, neboť již zavedem dovozních depozit vyvolalo nesouhlas Evropské unie. Podle kritiků by přirážka zvedla cenovou hladinu a každý občan by zaplatil ročně za zboží z dovozu o 4 tisíce více. Obchod by asi podle dovozních cen upravil směrem nahoru i ceny zboží domácího. Výnosy přirážky (25 až 40 mid. Kč) chce ČSSD použít výhradně na podporu exportu. Předpokládané snížení daně z příjmu pro vývozce by však podle znalců mezinárodní organizace nepovolily. Mezi navrhované další zvýšení státních příjmů patří snížení daňových úniků (10-15 mid. Kč), úspory výdajů nemocnic (5-10 mid. Kč), zvýšení výnosů spotřební daně (10 mid. Kč). Výdaje státního rozpočtu by však koncepce navýšila podle odhadu kritiků o 80 až 100 mid. Kč, neboť navrhuje stanovit podporu výzkumu až na 1 % HDP místo dosavadních 0,55%, zkrátit dobu odepisování základních prostředků, stimulovat dovozy vyspělých technologií, vrátit zemědělcům polovinu spotřební daně z nafty, vykoupit přebytky hovězího a vepřového masa, zvýšit podporu bytové výstavby atd. V případě potřeby má vláda připustit schodek rozpočtu 2-3% HDP a nekrátit výdaje, neboť tím se potlačuje růst ekonomiky. Stabilizační a ozdravný program Po dlouhých jednáních se koaliční trojka dohodla na změnách ve vládě a opatřeních pro nápravu ekonomiky. Podle komentářů premiér Klaus až dosud sledoval politiku sociálního smíru a teprve nyní (snad pozdě) se rozhodl pro nezbytná opatření, která však mohou vést ke ztrátě hlasů. Program schválený 28.5. úvodem vyjmenovává neuspořádaně řadu současných nedostatků: neexistenci řádného podnikatelského prostředí, nejasnost vlastnických vztahů, obtížnou vynutitelnost práva. Následkem je rozsáhlá druhotná platební neschopnost a přežívání špatně hospodařících podniků. I ztrátové firmy vyplácejí vysoké mzdy a tím vzniká nadměrně vysoká spotřeba, která vede ke značnému schodku běžného účtu platební bilance. Jako nápravná opatření uvádí program další snižování výdajů státního rozpočtu a přípravu mírně přebytkového rozpočtu na rok 1998. Vláda bude podporovat úsilí ČNB o minimalizaci inflace, pokles schodku platební bilance a posilování stability měny. Rovněž bude omezovat dovozy, financované z veřejných rozpočtů. Jednáním se sociálními partnery požádá o mzdovou zdrženlivost a zmrazí objem mezd v rozpočtové sféře. V případě potřeby zvýší dovozní cla a nebo zavede dovozní přirážku. Závěrem program upozorňuje veřejnost, že tyto ozdravné zásahy sníží veřejné výdaje, zpřísní poměry v bankovní i úvěrové oblasti a zahájí vymáhání závazků v soukromém sektoru. Zároveň však povedou k přechodnému hospodářskému poklesu, který bude provázet zřetelný nárůst nezaměstnanosti. Nižší kurs koruny zvýší dočasně inflaci, poklesnou reálné mzdy i další příjmy. Strany vládní koalice věří, že tato nesnadná cesta povede rychle ke stabilitě a růstu. Burza Koncem února dosáhl index PX 50 svého maxima - 638 bodů, a od té doby stále klesá, 20. května již propadl hranicí 500 bodů. Příčiny pádu kurzů jsou hospodářské i politické. POLYGON 4+5/1997 15 [pageend17]Nepříznivý vývoj ekonomiky od začátku roku naznačuje, že letošní výsledky hospodaření podniků budou horší než za minulý rok. Důvěra v ekonomickou stabilitu ČR se vytrácí, a proto zahraniční investoři vyčkávají a příliv kapitálu pro nákup cenných papírů se zastavil. V posledních dnech května srazil kurzy akcií pokles koruny do devalvačního pásma. Předpovědi vesměs předpokládají, že propad výkonnosti českého vývozu se nezastaví a koruna zůstane oslabená. Zvýšení úroků Českou národní bankou způsobilo nedostatek peněz v ekonomice, a proto některé banky prodávaly i velmi dobré akcie, aby získaly hotovosti pro běžnou denní potřebu. Klesly i ceněné akcie Komerční banky a Restitučního investičního fondu téměř o 30% svého únorového maxima. V první polovině června se index ustálil kolem 500 bodů. K zesílení nedůvěry vůči pražské burze přispělo rovněž obvinění IPB z nezákonných obchodů a trestní řízení proti jejím představitelům. Několik investičních fondů se již ocitlo pod nucenou správou a jejich funkcionáři jsou stíháni pro podezření, že prováděli obchody ve svůj prospěch ke škodě akcionářů a podílníků. Správa burzy se snaží určitými úpravami vylepšit svoji organizaci a tím zvýšit přehled a průhlednost obchodů. 31. května opustilo volný trh burzy 509 málo obchodovaných titulů. Od počátku roku dosáhl počet vyřazených titulů již jeden tisíc a do konce třetího čtvrtletí proběhne třetí kolo vyřazování, takže emisí na volném trhu zůstanou jen tři stovky. - SLOVENSKÁ EKONOMIKA Statistické údaje Statistický úřad SR uveřejnil srovnání ke konci roku 1996 mezi ČR a SR. Hrubý národní produkt dosahuje v ČR 52 mid. USD, na Slovensku jen 18 mid. Když se tyto celkové údaje rozpočítají na obyvatele, pak v ČR na občana připadá 11.500 USD, v SR jen 7.500. Míra inflace je stále nižší na Slovensku, neboť dosahuje pouze 5,8%, ale v ČR 8,8%. Zahraničních investic od roku 1989 získala ČR za 6,6 mid., SR jen 0,7 mid. USD. Slovenská nezaměstnanost 12,1% značně přesahuje českou 3,3%. Ve slovenském průmyslu se v prvním čtvrtletí 1997 průměrná nominální mzda zvýšila o 12,6% a vzrostla tak na 8521 Sk a meziroční přírůstek průměrné reálné mzdy dosáhl 6,4%. Více pracovníků než před rokem bylo zaměstnáno pouze v obchodě, asi o půl procenta, v průmyslu se zaměstnanost meziročně snížila asi o 1%. Zahraniční zadluženost SR vzrostla za po- sledm dva roky o 3,5 mid. USD a dosáhla 7,8 mid. USD. Příliv devizových prostředků ze zahraničí umožňuje ekonomice spotřebovávat více, než vytvoří tuzemský hrubý domácí produkt. V ČR překročila loňská spotřeba domácností o 8 mid. Kč a investice o 44 mid. Kč domácí zdroje. V SR nadměrná spotřeba domácností představovala pouze jednu miliardu Sk, ale státní správa si žila nad poměry o 21 mid. Sk a celkový převis investic činil 56 mid. Sk. Podle ekonomů je výkonnost ekonomiky SR nedostatečná a v některých oborech ještě klesá. Za první čtyři měsíce dosáhl deficit státního rozpočtu 4,6 mid. Sk a za celý letošní rok ministerstvo financí očekává schodek 37 mid. Sk, při výdajích 208 mid. Sk. Začátkem května předložilo MF vládě návrh státního rozpočtu na rok 1998 se schodkem 35 mid. Sk, příjmy dosahují 175 mid. Sk a výdaje 210 miliard. MF předpokládá, že se hrubý domácí produkt zvýší minimálně o 5% (1996 6,9%), inflace nepřekročí 6% a nezaměstnanost se bude postupně snižovat - při současné míře 13%. Zahraniční obchod V letošním dubnu se deficit obchodní bilance zvýšil o 12 mid. Sk a dosáhl od začátku roku 28 mid. Dovoz za čtyři měsíce činil 123 mid. Sk a v porovnání se stejným obdobím 1996 vzrostl téměř o 20%. Vývoz se zvýšil méně, jen o 17% na 95 mid. Sk. Podle komentářů schodek zahraničního obchodu způsobují dovozy zařízení pro energetiku, pro Slovnaft, 16 POLYGON 4+5/1997 [pageend18]nerostných surovin a výpočetní techniky. Ihned po zavedení dovozních depozit v ČR slovenská vláda zavedla stejná opatření a ohlásila, žeje odvolá, jakmile skončí v ČR. Česká opatření sníží slovenský vývoz do ČR podle odhadů na polovinu, ale snížení českého dovozu do SR vylepší obchodní bilanci SR o 1,5 mid. Kč. Podle slovenských politiků dovozní depozita jsou záležitostí měnovou a nedotýkají se celní unie. Vláda SR uvažuje již delší dobu o zavedem dovozní kvóty na některé potravinářské a průmyslové výrobky, proto nedávno schválila zákon, který má zabránit nadměrným dovozům. Koncem května prohlásil premiér Mečiar ve Slovenském rozhlase, že pokud bude pokračovat přílišný vývoz z ČR do SR, vláda zváží regulaci dovozu některých druhů potravinářského zboží již v průběhu června, popř. ještě další opatření. Vláda pak rozhodla, že omezí dovoz českého piva na půl milionu hektolitrů ročně, české pivovary údajně předpokládaly vývoz 800 tisíc hl. Ministr zemědělství SR prohlásil, že agrární obchodní výměna je pro SR dlouhodobě nevýhodná. Někteří bratislavští politici tvrdí, že celní unie nebyla pro SR výhodná od samého začátku a její zánik by neznamenal žádnou velkou újmu. Odborníci tvrdí, že příčinou obtíží zahraničního obchodu SR nejsou dumpingové ceny dováženého zboží, ale stejný problém jako v ČR - nedostatečná konkurenční schopnost výrobků. Situace v zahraničním obchodě je v SR horší, neboť deficit běžného účtu platební bilance dosáhl loni 10,2% HDP, ale v ČR méně, jen 8,6%. V letošním prvním čtvrtletí navštívilo SR 6,5 milionu zahraničních návštěvníků, ve srovnání s minulým rokem činí vzestup jednu pětinu; vycestovaly 4 miliony osob. Dělení majetku mezi ČR a SR Rozpočtový výbor parlamentu vyslechl 24.4. informaci ministra Kočárníka o stavu federálního majetku, jehož hodnota činila dva biliony korun a 95% již bylo rozděleno. Slovenské návrhy na tzv. supemulu, kterou prosazuje premiér Mečiar, předkládají, že česká vláda předá do SR 4,1 tuny zlata a všechny ostatní vzájemné pohledávky se škrtnou. Podle ministra Kočárníka by tím ČR přišla asi o 21,7 mid. Kč. České pohledávky představují částku 30 mid., slovenské (bez tzv. židovského zlata) jen 9 mid. Kč. Při supemule by SR přestala zpochybňovat užívání vlajky ČR. České pohledávky se skládají z majetku, který zůstal po dělem bývalé centrální banky, ministerstva obrany i dopravy a zaniklé Rady vzájemné hospodářské pomoci. Např. z rozdělení aktiv a pasiv bývalé Československé obchodní banky vyplývá závazek SR splatit 25 mid. Kč. Vrácení 4,1 t zlata česká strana nezpochybňuje. Hodnota podle světových cen dosahuje 1,5 mid. Kč a ČR nabízí, že zlato odkoupí. Vysoké jsou požadavky SR za federální vlajku, kterou ČR převzala. Stejně tak za neexistující výměnu slovenského území na Spiši za území na Ostravsku. Požadavek na splacení německého válečného dluhu někdejšímu slovenskému státu ČR vyloučila, neboť protektorát s ním neměl nic společného. Za tyto tři neuznané položky požaduje SR 12,7 mid. USD. SR vznáší rovněž požadavky na některé kulturní statky, zvláště 19 hlavních položek, uložených v českých muzeích. ČR žádné podobné nároky nepředkládá. Slovenské podniky Východoslovenské železárny Košice, nejmocnější průmyslový podnik Slovenska, dosáhl za uplynulý rok podle slovenských standardů zisk 1,3 mid. Sk, o něco málo více než stanovil plán, s meziročním nárůstem o 9%. Vývoz dosáhl téměř 2 mil. tun oceli, na domácím trhu prodaly VSŽ 338 tisíc tun a do ČR směřovalo půl milionu tun. V tomto roce železárny plánují výnosy ve výši 61 mid. Sk. Švédská společnost AssiDomän, která vlastní účasti také v českém papírenském průmyslu, kontroluje v současnosti 91% akcií slovenského výrobce vlnité lepenky a papírových obalů Jihoslovenské celulózky a papírny Štúrovo (JCP) a má trvalý zájem o koupi zbývajícího podílu. Nový vlastník je třetím největším výrobcem vlnité lepenky na světě POLYGON 4+5/1997 17 [pageend19]a počítá v SR s rozšiřováním výroby. Poptávka po obalech se v ČR i SR neustále zvyšuje, asi čtvrtinu výroby odebírá Maďarsko, rakouský trh poskytuje rovněž dobré odbytové možnosti. Drátovna Hlohovec, největší výrobce drátů na Slovensku, vykázala obrat 2,4 mid. Sk a čistý zisk 62 mil. Sk, oba výsledky menší než v předešlém roce. Příčinou poklesuje snižování cen na zahraničních trzích a také nevytížená domácí stavební výroba. Loni vyrobil podnik 123 tisíc tun drátů, 55% směřuje do zahraničí, největšími odběrateli je Německo a ČR. Z počtu více než 1200 podniků, které hospodaří na půdě, jen asi 200 vykazuje zisk. Nepřízeň počasí poškodila vinohrady i ovocné sady a bramborovou sadbu. Neustále klesají počty skotu a krav, protože výroba mléka i masa je pro podniky nákladná a nerentabilní. Zemědělci měli na jaře možnost čerpat zelené úvěry ve výši miliardy Sk. Finanční prostředky však nevyčerpali, neboť úroková sazba 16 až 18% je pro mnohé příliš vysoká. Přes všechny problémy potravinový trh funguje a je dostatečně zásoben. Chybí však větší poptávka, která by zvýšila tržby. Řidiči městské dopravy v Bratislavě zahájili 3.6. stávku, která vyvolala dopravní kolaps. Na hlavních tazích, zvláště na mostech přes Dunaj, vznikaly zácpy. Mnoho obyvatel hlavního města chodilo pěšky anebo jelo na kole či kolečkových bruslích. Řidiči žádali zvýšení mezd o 40%, 13. a 14. plat, prodloužení dovolené na 8 týdnů a další příplatky. Bratislavský primátor považoval stávku za nezákonnou a požadavky za nesplnitelné, neboť hrubá měsíční mzda by se zvýšila na 22.000 korun. Primátor rovněž obvinil organizátory stávky, že zastrašují řidiče ochotné pracovat. Stávka skončila dohodou o jednání, výsledky mají být známé do konce června. Ill 18 POLYGON 4+5/1997 VLADIMIR RENČÍN [pageend20]KOMENTÁŘE VLADIMÍRA VALENTY Pohlednice z domova aneb Česká hysterie Obávám se, že mnoho českých občanů zabývajících se politikou řídí své myšlení podle „vědeckých“ průzkumů veřejného mínění tak, jak je veřejnosti presentuje denní tisk. Nedávná politická krise české vlády je toho nejlepším dokladem. Už delší dobu probíhající proces, o němž se i v tomto časopise objevovaly varovné hlasy, učinil i pro vládu nutné, aby jej pojmenovala správným jménem a snažila se jej nějak napravit. Pokřik, který nastal, je typický pro zemi s menšinovou vládou a sloužil především k tomu, aby se zviditelnila opozice a ti, kteří by rádi přeskočili na druhý břeh, kdyby jim to něco vyneslo. Opakovat staré námitky proti Klausově vládě v takové chvíli nemá velkou cenu, když vidíme, že ti politici, kteří by ji rádi vystřídali, nemají ani ideu ani talent, který by stačil na uspokojení aspoň minimálních očekávám. Také česká veřejnost se okamžitě rozdělila na ty, kteří sentimentálně vzpomínají na zašlé časy a ideály vyšisované jako jejich svazácké košile, dále na ty, kteří se chtějí udržet u vesla, ať loď směřuje kamkoli, a posléze na ty, kteří se do žádné minulosti vracet nechtějí. Zvláště ty poslední zachvátily obavy o osud republiky. Blížící se rozhodování o tom, kdo bude pozván do NATO, přineslo úvahy, které s danou situací nesouvisely. Byl to týden hysterie, které vydatně využíval především předseda ČSSD Zeman a lidovecký vůdce Lux, který už poněkolikáté v posledním roce aspiruje na Klausovo rozviklané křeslo. Vláda inkasovala tvrdé rány za to, co si zasloužila. Nyní měla ukázat rozhodnost a nepřijmout tempo, jaké určovala opozice, a dovést situaci do skutečného změření sil. Václav Klaus si zvolil jinou cestu. Zvedl rukavici Miloše Zemana a požádal poslaneckou sněmovnu o důvěru. Hlasování mělo nádech frašky. Když premiér Klaus zjistil, že si komunisté přivezli rovnou z nemocnice svého poslance generála Vacka, vláda vyšla vstříc požadavkům sociálního demokrata - vyvr- žence Wagnera a ujistila sněmovnu, že bude s ní diskutovat o zásadách privatizace bank. Jen tak mohlo být dosaženo toho nejtěsnějšího skóre 101 hlasů pro a 99 hlasů proti vyslovení důvěry vládě. Z takového výsledku nemůže mít nikdo radost, leda Zeman, který se přesvědčil o věrnosti svých poslanců a správnosti předchozí partajní čistky. I když koruna ohrožovaná více domácími než zahraničními spekulanty zpevnila a její kurs se navrátil do původního pásma, kde ji Národní banka chce mít, celkové přiznání vlády skutečného stavu věcí působí jako studená sprcha. Najednou lidé chápou, že blahobyt bez tvrdé práce se konat nebude. Klausův loňský volební slib zvyšovat mzdy, který šel nad skutečnou úroveň produktivity práce a možnosti vývozu, se hroutí a vládaje nucena omezovat výdaje na všech stranách. To je ovšem terno pro opozici, která vždycky hecovala pracující, aby požadovali stále víc, a uděluje rady, jak šetřit. A ovšem také opozice uvnitř koalice si ohřívá své želízko v ohni a naléhá ústy svého vůdce Luxe, aby se zrušilo to, k čemu on a jeho Lidová strana ještě nedávno vládu nutili: zrušení kontroly nájemného a cen energií. Prostě každý cítí, žeje načase získávat přízeň lidových mas, které po všech těch skandálech, o nichž se píše i nepíše, jsou nakloněny dolePOLYGON 4+5/1997 19 [pageend21]va natolik, že i bolševici se ozývají zcela nestoudně: „Pravicové vlády v této zemi vyčerpaly za sedm let vše, co nashromáždily předchozí generace, včetně čtyřiceti let vlády KSC. “ Poslanec KSČM Svatomír Recman, Lidové noviny, 16. června 1997 Poslední výzkum veřejného mínění ukázal, že sociální demokraté překročili hranici třiceti procent a mají o deset procent příznivců více než Klausova Občanská demokratická strana. Tento nárůst „obliby“ ČSSD není ani tak moc dán odpadnutím pravicových voličů od vládní koalice, jako tím, že poklesává obliba komunistů a sládkovců. To by ovšem bylo vítáno, kdyby to nebylo důsledkem toho, že sociální demokraté mají stále více blíže k extrémistům než ke slušným lidem. To je především zásluhou jejich předsedy Miloše Zemana, proslulého demagogickou gottwaldovskou rozšaf- ností, která u lidu zabírá. Tento vývoj je také příčinou pokusu vyloučeného sociálního demokrata Wagnera o založení nové levicové strany. To však neznamená, že o osudu české vlády bude nevyhnutelně rozhodovat levice. Zatím pravice má otěže v rukách a na jejích schopnostech bude záležet. A především na její jednotě. Je ovšem paradoxní, že v řadách pravice jsou to především političtí hlasatelé křesťanství, kteří vyvolávají obavy, že se spřáhnou s levicí do rudočemé koalice. Je jasné, že v předvečer pozvání do NATO odpovědní politici se snaží věci spíše ututlat než radikálně řešit. Vědí totiž, že demisi vlády by nejdříve následoval pokus o vládní slepenec rudočemé koalice, nikoli mimořádné volby do poslanecké sněmovny. V tu chvíli by vše záleželo na presidentovi. Dokud žije dost lidí, kteří se pamatují na únor 1948, pamatují na zátěž, kterou tenkrát president neunesl a ani dnešní president neprojevuje dost rozhodnosti, aby se dalo předpovědět, jak bude jednat. Zatím je kritičtější k vládním stranám než k ostatním. Přitom nepochybuji o tom, co by si sám přál. Drtivá síla politické krise bývá silnější než lidské přání. Tato hrozba bude jako Damoklův meč viset nad Klausovou vládou až do konce. A zdá se, že ti, kteří skutečně cítí odpovědnost za republiku, si zvolili tuto cestu namísto přímé konfrontace volbami. Ovšem je otázka, zda premiér Klaus zůstane ve svém křesle nebo to bude jen dnešní koalice bez něj, která se dá Zemanem odstřelit, až se mu to hodí. „Je velmi módní sypat si popel na hlavu, ale ještě módnější je sypat popel na hlavu někomu jinému. Kritika i sebekritika je zapotřebí. Za sebe musím dodat, že jsem přesvědčen, že se nemám za co stydět a že budu mít v okamžiku svého odchodu z politiky vnitřní jistotu dobře vykonané práce. V té chvíli si budu klást otázku, zda budou mít stejný pocit někteří jiní politikové a zda nebudou litovat, co o nich jednou napíší historikové, “ píše Václav Klaus v Lidových novinách 14. června poté, co vláda získala důvěru sněmovny většinou jediného hlasu. Zní to jako nekrolog. Podle toho se také chovají odbory vedené senátorem Falbrem, jehož pozitivní lustraci před pár léty odmítla asi stovka funkcionářů téhož bývalého ÚRO, o jejichž lustraci se sice nemluvilo, ale které by si před listopadem ’ 89 asi málokdo pozval domů ke společnému poslechu Svobodné Evropy. Toto bývalé ÚRO dnes jedná s vládou a diktuje republice. Soudruh Falbr se pochlubil před týdnem v televizi, jak slabě odolávala vláda jeho nátlakům na mzdy v minulosti, a tak se podařilo vytvořit jednu z hlavních příčin současné ekonomické deprese. Dnes se kategoricky staví proti vládním návrhům na rozpočtové škrty a nechává lid i vládu tušit, že je snadné vyvolat sociální nepokoje. Premiér jen trpce a ironicky na to poděkuje „za podporu“. Občané demokratických států možná nad tím vším mávnou rukou, že to vše jsou běžné potíže, jimiž procházejí čas od času všechny demokratické vlády a svět se nezboří. Dívá- me-li se tak na věci - a v Čechách občanům dosud nedošlo, že dnešní horkou kaši by mohl také přihřívat ještě někdo jiný než třeba Zeman - stojí za to připomenout současný mezinárodní kontext. Obehraná písnička o vstu20 POLYGON 4+5/1997 [pageend22]pu do NATO je v podstatě zásadní geopolitic- kou změnou na mapě Evropy. Několik století úsilí ruského imperialismu posunout své hranice co nejdále na západ dostává konečnou ránu, kterou cítí v Moskvě velmi bolestivě. Bývalý šéf sovětských tajných služeb Primakov je právě tím, kdo přivezl do Moskvy zprávu, kterou mu Západ jako ruskému ministru zahraničí oznámil, že se NATO rozšiřovat bude! Kdo si myslí, žeje nesmyslné dávat do nějakých souvislostí současnou, právě vypuklou krisi vlády v Praze? Kdo si může myslet, že všichni prolustrovaní i neprolustrovaní potkani se nedali do díla? Není žádný důkaz, ale až tu budou, bude pozdě! Nejde totiž o to vydržet do červencového zasedání NATO v Madridu, ale o všechny ty patálie s přijetím České republiky a dalších států v šestnácti parlamentech. Nikdo nebude ochoten hlasovat pro přijetí země v chaosu. A o to Moskvě jde! Ne o nějaký levičácký ideál, ale o pěkný zmatek, jaký může způsobit skutečnost, když do té státní káry přepřáhneme čtyřspřeží Zeman - Lux - Falbr - Grebeníček. Já vím, dovléci českého občana k volební urně je fuška. Už loni to byl právě on, který Klausovi „vyhrál“ volby. Raději jel na chatu. Ale snad vidina, že jeho země i on sám, český volič, ještě není mimo imperiální dosah Ruska, by pomohl. Ovšem nejsem velkým optimistou. Poučuji se čtením nápisů na jedné pražské zdi. Kdysi tam bylo napsáno „MY CHCEME HAVLA“. Pak Havla zamalovali a napsali KOMÁRKA. Nyní je však lid jednotný. Je tam napsáno: MY CHCEME PRAZDROJ! Je na čase říci: „Pánové, dopijem’, nebo si to vypijem’!“ Jinak ta hořkost, kterou na dně poháru ucítíme, nebude od žateckého chmele. 17. června 1997 ■ POLYGON 4+5/1997 21 VLADIMIR RENČÍN [pageend23]Scholia bohemica JOSEF LANDERGOTT Rok od voleb - hořké výročí Václava Klause Český politický svět se za uplynulý rok z gruntu změnil. Ve společnosti vládne jiná nálada. Václav Havel řekl, že „blbá“. Lidé jsou otráveni a snad stále ještě čekají na „něco“. Marně. Nedokáží, nebo nechtějí pochopit, co se skutečně událo a co se dále skutečně i stane: čeští „reformátoři“ siprohráli kredit a prohráli i své reformy. Namísto U všech věcí je třeba přihlížet k jejich konci, jak dopadnou, nebol mnohým lidem bůh blaženost ukázal a potom je potřel beze zbytku. (Solón o lýdském Kroisovi, podle Hérodota L, 32) historické slávy jim zůstane historická ostuda a memento pro potomky, že všechny Potěm- kinovy vesnice byly a zůstanou pouhými kulisami. Po „listopadu“ se vědělo a konstatovalo, Že náprava dědictví po komunistech bude trvat celá desetiletí. Prof. Václav Klaus a jeho lidé ale slibovali národu snadnou prosperitu a většina v Čechách je nekriticky milovala. Dnes je tomu jinak. Dnes už dokonce i v řadách ODS uvažují vyjukaní členové, kdo že to bude jejich novým leaderem. Že by nebyli členy strany vládní, si zatím ještě nepřipouštějí.. Volby sice reformní koalice těsně vyhrála, ale pozice ztratila zcela Gloriolu politicky úspěšného akademického účetního ohrozil Václav Klaus již bezprostředně po loňských červnových volbách. Nejprve ho nebylo dva dny slyšet. Pak, ačkoli osobně podlehl v severomoravském volebním obvodu Miloši Zemanovi, se prohlásil za vítěze voleb a hned také našel viníka toho všeho špatného - novináře. A jakoby podvědomě chtěl naznačit, kudy se bude muset za rok ubírat: v rozhlasu kritizoval rychlé zvětšování rozdílu mezi největšími a nej- nižšími mzdami v republice. Úlety chlubivého vojína liberálně konservativni ekonomiky podnítily Josefa Zielence ke zdánlivě revolučnímu vyjádření: „ODS mluvila až příliš jen jedním hlasem a vysílala velmi úzké a vyhraněné politické poselství.“ Tehdy všichni očekávali, že vypukl tolik opožděný boj o charakter ODS. Marně. Zieleniec není revolucionářem - nenásledovalo nic (za rok učiní totéž a se stejným výsledkem: Klaus vzal na vědomí, že smí pokračovat a veřejnost vzala s povděkem podruhé na vědomí informaci, jak silnou mediální pozici ODS zaujímá). Výzva od uren Po roce administrace se druhý Klausův kabinet ještě stále drží. Po ranách, které ho potkaly, je to v podstatě zázrak. V Čechách se usídlil duch očekávání změn, a z neznáma jménem ČSSD zatím vane chlad. Lidé stále nejsou přesvědčeni o tom, že by k neúspěšné ODS existovala úspěšná alternativa Lidového domu. Množí se však naděje, že hůř už být nemůže. Co vlastně dostalo tak slavný Klausův team do pozice havarovaného zkušebního pilota? 22 POLYGON 4+5/1997 [pageend24]Odpověď je prostá: zpupnost. Přehlížení kritiky se nevyplácí, jak historie iks- krát dokladuje, dokonce ani pro režimy nedemokratické (všimněme si, že žádná autokratorská dynastie nikdy nevydržela přes třetí generaci vládců, za vnoučata). V loňských volbách sice Klausova ODS získala opět 30% hlasů, ale opoziční ČSSD obdržela více než 26 procent, čímž zaznamenala svůj historický úspěch ve více než stoleté minulosti strany. Prof. Klaus sice zvítězil, ale zcela přišel o pozice. Obnovená vládní koalice obou občanských stran s lidovci měla dokonce zprvu v parlamentu menšinu jednoho hlasu, dnes po změnách v ČSSD disponuje naopak většinou jednoho hlasu. Aby byla vláda vůbec sestavena, uvázal se do funkce předsedy sněmovny vlastní vítěz voleb Miloš Zeman. Získal tak definitivně pro svou stranu certifikát státo- tvornosti, který mu před volbami propůjčil president Havel. Ze lidé většinou nevolili nejasně psaný program ČSSD, ale že chtěli hlavně postrašit aroganci a z ní plynoucí nečinnost vedení ODS, o tom vládne všeobecná shoda. Lidé zneklidněli zjištěním, že základem nového českého státu opět není morálka a právo, ale prostá dohodička několika šikulů, kteří svou vědomou i nevědomou činností-ne- činností poskytli prostor trochu těžším kalibrům. Systém „klídek a dohodička především“ řídila vlastní kroky v privatizaci bankovnictví, ale také ve mzdových sporech s odborovými organizacemi a ve výrazném zpomalení deregulačních opatření v oblasti cen energie a bydlení. Reformy zdravotnictví a školství se zastavily. Aby si udržela slávu moci, přišla vláda o auru reformátorskou. Smutné dědictví Dědictví po prvním kabinetu nebylo pro Klause žádným velkým ternem. Propad bilance zahraničního obchodu v této době dosáhl rovné stovky miliard korun (do konce roku 1996 to bylo už více než 160 miliard, do května 1997 to je dalších více než 50 miliard navíc). Ještě v loňském říjnu, když vláda „kulatý“ schodek zahraničního obchodu projednávala, nebyla „nijak zneklidněna“. Opozice tehdy v podstatě také ne, neboť měla po ruce pouze tarifní a dovozní omezení a podporu exportu pro d. f. státní podniky. Český nestátní bankovní systém zkrachoval hlavně díky dodnes nevyšetřeným (a mnohdy ani nevyšetřovaným) těžkým malversacím. První Klausova vláda se dokonce dala odbory dotlačit ke zrušení mzdové regulace, ačkoli odstátněné fabriky nedokázaly ve své většině zvýšit produktivitu ani prodeje. Privatizace usnula a důsledkem nedostatečné právní ochrany akcionářů a povrchních legislativních poměrů kolem investičních fondů byly masové majetkové podvody. Výsledkem dvou kupónových vln se tedy stal model státního kapitalismu, kde roli ústředního výboru strany nahrazují personálně propojené dozorčí rady státem kontrolovaných bank a několik velkých podniků. Od lapálie k lapálii V září loňského roku utrpěla Klausova pýcha další lekci - položil se nestátní bankovní sektor. Celkové „ztráty“ z Klausova bankovního experimentu, který začal v roce 1991, se odhadují na cca. 230 miliard korun. Krachy 11 bankovních ústavů za sebou se na podzim konečně dostaly do politické roviny, a to požadavkem ČSSD po vytvoření parlamentní vyšetřovací komise pro krach jedné z nich (Kreditní banky Plzeň). Klaus dokonce tvrdil, že „trestní činnost je svým rozsahem na celé záležitosti nejméně důležitá“. Ze ovšem Klaus, Kočárník, Tošovský, ale i Ledvinka z parlamentní komise pro bankovnictví a další z jejich partají po celá léta mlčeli a přihlíželi zlo- čineckým postupům, že tzv. bankovní dozor nedohlížel, ale jen přihlížel a že se míra odpovědnosti musela projevit i v roPOLYGON 4+5/1997 23 [pageend25]vině politické, bylo kritizováno již tři roky. Máslo na hlavě má však také opozice, která v minulosti rovněž jen přihlížela... Systematické zatajování skutečného stavu vedlo ke katastrofě. Úsměvůpl- ného scenaria se držel i president Havel. Zatímco všichni tvrdili, žeje vše v pořádku, i když ne právě v tom nejlepším, po jednom takovém nočním zasedání Klausova kabinetu bylo ráno oznámeno, že největší nestátní bankovní dům v Cechách (pátý co do obratu), Agrobanka, je v tísni a že guvernér ČNB Josef Tošov- ský zavedl v bance nucenou správu. Pak zcela sametová beseda fradikálové dokonce hovoří o kleptokracii) tvrdila, že se nic neděje. Havel z Amazonie podpořil Tošovského, z druhé strany planety, z Austrálie, ředitel Všeobecné zdravotní pojišťovny Jiří Němec ujišťoval, že nebude převádět konta pojišťovny jinam, protože Agrobanka je tou nejsolidnější bankou v ČR. Předseda představenstva Komerční banky Richard Salzmann také viděl v Agrobance solidnost samu atd. Podle Luxe bylo rozhodnutí vládního kabinetu „nejlepší možné“ a předseda Stálé parlamentní komise pro bankovnictví Karel Ledvinka (ODA) zase měl AGB za „víceméně zdravou instituci, která pouze nemá dostatek volných zdrojů“ (to není žert - sic!). Klaus dokonce - historický okamžik - požádal Zemana, zda by nepřišel do Úřadu předsedy vlády, aby pohovořili o situaci. Zeman: „Když teče do člunu, musíme všichni k pumpám...“ A tak stála ČSSD u pumpy člunu Prognostického ústavu a „pozitivní“ novináři se předháněli v loajálních projevech. Rovněž veřejnoprávní rozhlas celý den uklidňoval občanstvo, aby nepanikařilo. V září loňského roku v důsledku bankovních afér propukla nákupní horečka a poklesly bankovní vklady: nedůvěra v bankovní systém trvá dodnes a náklady spojené se sanacemi bankovních domů (na konto daňových poplatníků) se staly jedním z důvodů pozdější krize koruny. Na jaře letošního roku se do obtíží dostala Investiční a poštovní banka, kde si policie dokonce dovolila na čas zatknout pro podezření z podivných finančních operací generálního ředitele a jeho náměstka. Nyní jsou vyšetřováni na svobodě (za povšimnutí stojí to, že do IPB vstoupila japonská finanční skupina Nomura, delší dobu otřásaná korupčními aférami). Obraty na místě V Čechách se v souvislosti s vykrádáním bank vlastníky či jejich přáteli zase vynořilo slůvko „tunelování“, které v dobách „právního režimu doktora Husáka“ bývalým veksláckým a taxikářským slangem označovalo podrazácké praktiky. Soukromé bankovnictví v Čechách zatím nevzniklo, a to ani tehdy, i když se na otce reformy českého finančnictví pasoval sám profesor Klaus. Ten dokonce spolu s Václavem Havlem již v roce 1994 oficiálně ukončil českou ekonomickou reformu („V CR máme standardní evropské poměry“) a tehdy také s národoveckou pýchou prohlásil: „Mnohé státy Východu stojí v čekárně nebo jsou v nemocniční ordinaci. CR je však už v rehabilitačním středisku.“ Trapnější byl tento příměr o to, že se právě začaly projevovat nedostatky nepromyšlené privatizace ve zdravotnictví. O tři roky později, v letošním červnu, týž Klaus po několikaměsíčním vnitropolitickém šoku děkoval za slova podpory: „Tisíce podpisů lidí všech generací a všech sociálních skupin a jejich názory považuji za něco jiného než za hodnocení situace jako krizové a chápu je také jako jasné přihlášení se ke spoluodpovědnosti za budoucnost naší země.“ Podpis Václava Klause pod tímto textem je pochopitelně paradoxnější už jenom tím, že současně nedokázalo včas ministerstvo financí vyplatit velké části státních zaměstnanců, učitelům, státním zastupitelům a úředníkům, jejich měsíční mzdy, neboť 24 POLYGON 4+5/1997 [pageend26]státní pokladna právě na několik dnů zela prázdnotou... Erár pod správou dvou Ivanů, Kočárníka i nejnověji jeho nástupce, málo úspěšného ministra školství Filipa, nedokázal vybírat v plném rozsahu daně, natož je vymáhat. Většina velkých státem kontrolovaných podniků měla a stále má odklady na placení všech možných daní i odvodů pojistných. Klausův odpor k řešení otázek kolem jakékoli kriminality, zločinnosti, zkrátka jeho aplikace metod bílých rukavic (a to včetně řešení např. minoritního školství pro Ci- kány-Romy) se stala pověstnou. Pro zahraniční investory české podnikatelské prostředí zůstalo stále „na Východě“. Jestliže se např. o Německu říká, že je tam zakázáno vše, co není výslovně povoleno, o Čechách platí pravý opak: smí se tu vše, i to, co je zakázáno. V obou zemích ale také platí to, co všude na světě - lidé nerozlišují mezi těmi, kdo jsou vpravo či vlevo, ale zda jsou nahoře nebo dole. Lekce politické a úspěchy koaliční Listopadové senátorky mj. opět prokázaly, že Václav Klaus není dobrým politikem. Jeho malý zahraničně politický rozhled a cit pro diplomacii se stal jedním z balvanů na bedrech mladých českých zahraničních vztahů, ale doma nepřekážel. Nešikovnost, nepochopitelně zbytečné, jakož i hrubé prosazování vlastních názorů v jakékoli oblasti, sebechvála psychotického typu však zatížily vnitropolitické manévrovací schopnosti ODS. Přesto se voliči, poděšení úspěchem levi- čácké Zemanovy ČSSD ve volbách do sněmovny, opět přiklonili na stranu ODS (ovšem účast v prvních českých senátorkách nepřesáhla 35 procent - byly to volby partajní, ačkoli propagandisté lidu tvrdili, že půjde o volbu „osobností“). V prvním kole dosáhla ODS neuvěřitelných 76 postupujících kandidátů (z 81). Arogantní projevy Klause a jeho skupiny však odradily voliče do té míry, že místy příznivci ODA či lidovců dokonce volili kandidáty ČSSD, než aby ve druhém kole upřednostnili členy ODS! Výsledkem sice byla převaha koaličních senátorů v prvním Senátu ČR, ale také skutečnost, že z oněch 76 se do Senátu dostala už jen polovina kandidátů ODS. Abychom si nedělali iluse o příští zema- novské kartě. Za prvé Zemana s Klausem kromě jiného spojuje úporná starost o inteligenci a schopnosti těch ostatních, a za druhé: Zeman se pro změnu spustil s komunisty, aby konečně všem demonstroval cesty „historického kompromisu“: po jednáních s komunistickým vůdcem Grebeníčkem prohlásil dokonce v odpověď na dotaz, zda by na Litoměřicku podpořil kandidáta ODS nebo komunistku Svorcovou: „Znáte sociálního demokrata, který by dal hlas kandidátovi ODS? Já ne!“ Třebaže komunisté mají pouze dva senátory, v jejich pozici v českém partajním systému došlo ke zlomu. Protože jejich voličská základna rozhodovala v mnoha obvodech o prohře kandidáta ODS, dostali se via facti zpět mezi strany, s nimiž se musí počítat (a to pouhých sedm let po listopadu...). Miloš Zeman a jeho klika tomu hodně napomohla. V lednu t. r. premiér Klaus s kancléřem Kohlem v Praze podepsali deklaraci o některých aspektech čes- koněmeckých vztahů v minulosti a o dva měsíce později uzavřel Dlouhý jednání o nákupu norského plynu. Obě tyto zahraničně politické aktivity, stejně jako červnová americká podpora pro vstup republiky do NATO, jsou zjevně jedinými závažnými positivy roku vlády druhého Klausova kabinetu. ČR se konečně surovinově i zahraničně politicky odpoutává od svazující závislosti na Rusku. Rozčarování letošního jara Přes zimu dále stagnoval český export a koruna se dostávala pod tlak. Její kurs POLYGON 4+5/1997 25 [pageend27]se začal v únoru a březnu propadat a in- tervenční nákupy centrální banky ho nebyly s to udržet. Po masivních nákupech koruny (údajně ve výši 4,5 mid. dolarů) guvernér ČNB Tošovský i vláda boj vzdaly. Náhle se „zjistilo“, že průmysl neprošel velkými strukturálními změnami, že nomenklaturní kádry řídí podle starých zvyklostí a že domácí průmysl vlastně ani není příliš konkurenceschopný. Nevhodně bylo načasováno zdražení bydlení a energií pro domácnost, což zpochybnil i president Havel „objevem“, že ochota lidí z podhradí podílet se na cenových revolucích už minula. A tak v dubnu před šokované příznivce prognostičtí pošťáci položili „balíček“ plný překvapení. Zásilka měla na černé stužce napsáno „Korekce hospodářské politiky a další transformační opatření“, výsledek čtrnáctidenní usilovné práce celého kabinetu: Klaus potichu obnovil tři roky dřímající transformaci české ekonomiky. Vláda zavedla dovozní deposita (vinkulace na dovážené potravinářské a spotřební zboží). Rozpočet bude seškrtán o 25,5 mid. korun (objemově o 5 procent). Z dlouhodobých opatření prý bude dokončena privatizace, zprůhledněny kapitálové a finanční trhy, budou zlepšeny podmínky pro podnikání a vývoz a má být (dokonce...) postihována hospodářská a finanční kriminalita (proto byl založen meziresortní koordinační team). Podle Miloše Zemana šlo pouze o „chaotickou improvizaci“, nic nového, co by neznal. „Balíček“ považoval za pokrytectví, neboť podle něj jde o celkovou změnu politiky. Na ekonomická opatření, presentovaná s humbukem, jakoby apelem k voličům: „Dejte nám ještě šanci,“ reagovala veřejnost, a to i odborná, zdrženlivě. Podnikatelé, kromě velkých státních podniků, pak zklamaně, odboráři ve státní sféře a velkých podnicích podrážděně. Sláva se nekonala. Zeman dlouho neváhal a ve spěchu se dopustil určité chyby. Předložil totiž vlastní návrhy, „antibalíček“ s názvem „Opatření k prevenci krize ekonomiky ČR - alternativa ČSSD“. Předčasně presentovaný volební program ČSSD není až tak reálsocialistickým papírem, který by ohrozil dnešní českou ekonomiku, jak ho vykládali vládní politici a žurnalisté. V řadě bodů dokonce nabízí praktičtější a schůdnější řešení (bytová výstavba, ekologická doprava, legislativní opatření v bankovnictví), někdy je vysloveně progresivnější (boj s finanční kriminalitou, otázky korupce, střetu zájmů atd.). Ovšem představy jiné, jako např. zastavení privatizace a tzv. strategických podniků, byrokratická omezení dovozů a naopak podpora exportů velkých tuzemských firem, vzbuzují nedůvěru nejen u nás. Koncem května přišel další šok. Koruna přišla o stabilitu a Klaus málem o křeslo. Guvernér ČNB Tošovský oznámil, že centrální banka ruší fluktuační rozpětí koruny a že nadále bude její kurs vázán na německou marku. Byl to v posledních šesti letech největší makroekonomický vládní zásah v českých zemích. Klaus poprvé použil označení „nestabilní politická situace v zemi“ a nestabilitu označil za jeden z dokumentů, které pomohly „mezinárodním spekulantům“. Zeman byl předem telefonicky informován a opět přislíbil táhnout za jeden provaz s vládou, aby se koruna udržela stabilní. Druhého dne se už ale vzpamatoval a obvinil vládu ze znehodnocení měny. Tošovského podpořil poukazem na odbornost jak komunistický předák Grebení- ček, tak Havel. Guvernérovo jméno padalo i ve spekulacích o kandidátovi na pre- miérský post. Začátkem června se ve vládě objevily nové tváře, ale kabinet se dvěma velvyslanci (Kůhnlem a Grušou a s přesunem Pilipa z resortu školství na finance) zahájil se starým kreditem. (Opozice byla ještě vyhraněnější. Zeman: Filipova nominace je špatný vtip a urážka českých občanů, Pilip je nejhloupější ze všech mi26 POLYGON 4+5/1997 [pageend28]nistrů. Republikán Vik: ministrem financí je ještě větší blbec, než jsme čekali.) Kabinet po večerech sbalil další soubor úsporných opatření („balíček II.“), který mj. obsahoval škrty ve výši dalších více než 16 mid. korun. Krátce na to získal pro svůj nový program Klaus od parlamentu jen „Jidášovu“ důvěru v prvním hlasování tohoto druhu v ČR: roli toho, kdo položil hlas na stranu nej těsnější převahy pro důvěru v kabinet byl poslanec Jozef Wagner, vyloučený z ČSSD. Podle průzkumů veřejného mínění však ve stejné době měla ČSSD před ODS náskok osmi, v jednom průzkumu dokonce deseti procent (30 ku 20). Opozice se dokonce poprvé v celkových součtech preferencí dostala před koalici. Začíná převládat názor, že nový kabinet vydrží jen několik měsíců. A ty prý má k disposici na „úklid“, rozumí se po sobě... Proměny hradní a partajní Havlova nemoc a jeho hospitalizace koncem loňského roku zbavily Klause přirozené opozice. Presidentova novoroční svatba a návrat do politiky však s se- bou přinesl stabilizační prvek, který nakrátko dokázal utlumit soustavnou vni- trokoaliční guerillu lidovců i krizi ODA po odchodu jejího předsedy Kalvody pro používání akademického titulu, který mu nepříslušel. Havlova nevypočitatelná kritika poměrů ve společnosti na jedné straně doslova přispěla k vyhřeznutí ukrývaných problémů, ale také pomohla k jejich uklidnění. „Nový“ Havel zůstal v podstatě neřiditelným torpédem, které narazí kdykoli do čehokoli. Míra Havlovy nevypočitatelnosti se ovšem bude odvíjet od rozhodnutí, zda se bude před parlamentem a jeho vládci ucházet o své druhé funkční období. A my ani nevíme, zda to bude před právě tímto parlamentem... Všichni, kteří doufali, že Senát bude v českém politickém systému něco platný, jsou po několika měsících zklamáni. Nebýt mediální podpory, o jeho činnosti by občané v podstatě nevěděli. To, že je v čele Senátu Petr Pithart, je pikantní snad jen pro jeho odpor k vládním ultra - liberálním ústřelům a k jejich střelcům. Stav ODS, ale hlavně jejího vůdce, lze dnes stručně charakterizovat jako umírání za dlouhého dne. Stoupající oblíbenost lidovců, posilování mediálních pozic Josefa Luxe, který ví, že vítězství v koaličních půtkách leží v trpělivosti, ale především setrvalý nárůst preferencí ČSSD vykazují trend k vládní změně. Zůstane na lavírovacím umu leadrů ODS a na situaci v ODA, aby v budoucí vládě získali nějaké křeslo. ČSSD čekala, Zeman produkoval jeden prapodivný výrok za druhým (mnohdy rovněž ostudu), a nyní stojí před branami Strakovky - jak ostatně sliboval na druhém bohumínském sjezdu. Lidovecký předák v dlouhých kabinet- ních jednáních o restrukturalizaci vlády v květnu a červnu navrhoval, aby v nové vládě nebyl ani jeden z předsedů koaličních stran. To ODS nepřijala. Neochota ODS k personálním změnám, nechuť vázat nové hospodářské zásady na osobní odpovědnost, je další ze stínů na dnešní vládě. Klausovi tak unikla druhá čestná možnost odchodu z české politiky, když nechtěl odejít po loňských volbách. Přes palubu zato šli pánové Kočárník a Dlouhý. Jak si však Josef Lux v jednom televizním vystoupení ulevil: také éra Václava Klause skončila. 13 . června 1997 ■ Levné bydlení v Praze Dvoupokoj. byt ve vile v patře, koupelna, WC, TV, možnost použití kuchyně v přízemí. Cena 400 DM za týden při obs. 7 osobami nebo 12 DM za osobu a den. Spojení s centrem: autobus + metro. Karel Hasse, Praha 4, Klatovská ulice Telefon +420-2-64 46 035 POLYGON 4+5/1997 27 [pageend29]BALADA TRAMVAJÁCKÁ LUDĚK FRÝBORT Snad bych měl přestat číst noviny, než mě z toho jednou trefí šlak. Uvykl jsem už různým špatnostem tohoto světa a dokážu brát neštěstí války a jiné pohromy prostě jako zprávy, ale ještě stále nejsem natolik otrlý, abych za totéž pokládal obrazy lidské zlovůle a netečnosti k utrpení druhého. Zejména dě- jí-li se v mé rodné zemi české. Dokonce nejen dějí, nýbrž se stávají i běžnou a profesionální normou. Přihodilo se totiž toto: v pražské noční tramvaji napadla tlupa hajzlíků starého pána a začala ho bít. Na pomoc mu přispěchal - připišme českému člověku k dobru, že navzdory všem špatným zkušenostem ještě občas některý přispěchá - občan středních let, alese zlou se potázal, jelikož hajzlíků bylo mnoho a pustili se do něj způsobem, který by ostřejší soudce mohl kvalifikovat jako pokus o vraždu. Až potud je to ještě pořád zpráva, jakou mohu číst i v novinách západních, neboť násilní hajzlíci jsou všude a noční prostředky hromadné dopravy nejsou místem právě bezpečným nikde na světě. Pak už se běh událostí ale začal od západních norem ostře lišit. Napadený občan požádal o pomoc řidiče, ale dočkal se odmítnutí. Zastavit a zavolat policii prý nelze, dozvěděl se, jelikož by tím byl narušen jízdní řád (kterého se, jak všichni víme, pražské dopravní prostředky za všech okolností drží jak ten japonský rychlovlak). Hajzlíky napadený cestující si prý může vystoupit a dojít si na policii sám. Řidič že by musel nejdřív zavolat dispečink, ten zase koordinátora, nu a slavný pan koordinátor teprve policii. Tak že to stojí v tramvajáckých regulích, jež nelze obejít; a jestli mezitím hajzlíci umlátí občana k smrti, načež vystoupí, odejdou a nikdo už je nechytí ani nepotrestá, - inu měl to smůlu, ten hodný občan. Sám si za to mohl. Neměl přispěchat bitému dědečkovi na pomoc. Měl sedět, koukat stranou, nevšímat si, do ničeho se neplést, nehasit, co ho nepálilo. Neboťtakováje zřejmě společenská norma tohoto času a této země. Celá věc pak měla ještě jakousi směšnou dohru, když si zmíněný občan stěžoval u Dopravních podniků města Prahy, ale pochopitelně neuspěl. Mluvčí podniků průběh akce schválil, řka, že řidič se zachoval naprosto profesionálně. Nuže, nebyl jsem nikdy pražským tramvajákem a nevím tak zcela, co je v tomto ctihodném povolání pokládáno za profesionalitu. Zato jsem již dvě desítiletí obyvatelem jedné ze západních zemí (do jejichž kruhu se země česká, jak známo, hotoví vstoupit) a vím tudíž, jak by se podobné jednání klasifikovalo zde: spadalo by pod paragraf jménem „Unterlassene Hilfeleistung", což lze zhruba přeložit jako „zanedbání nebo odmítnutí poskytnout pomoc“ a není to čin profesionální, nýbrž trestný, jehož pachatel se v těžším případě odebéře bručet do basy na delší řádku měsíců, ba i let. Odvolávat se na podnikový řád přitom nelze, neboť jakýkoliv podnik, dokonce i sám Dopravní, si může vytvářet své interní regule, nikoli však zákony, jelikož tato pravomoc přísluší pouze parlamentní legislativě. Odporují-li zmíněné regule zákonu (nemluvě již o prosté lidské slušnosti), jsou to regule špatné a neplatné. Jelikož neznám nazpaměť český zákoník, prosím tímto o poučení: je v něm rovněž obsažen zákon o povinnosti poskytnout pomoc? Je-li, proč není užíván? Proč již nebručív base nebo aspoň nestojí před soudem onen jízdním řádem posedlý tramvaják i ti z jeho nadřízených, kteří jeho čin schvalují? Proč není přezkoumán interní řád slavného Dopravního podniku a není mu nařízeno změnit jej ve smyslu prosté věty, že v případě bezodkladné nutnosti zavolá řidič policii sám, aniž by se předtím musel dovolovat snad i samého Luci- pera? Ustanovit zřetelně, že i věc tak posvátná jako jízdní řád je významem podřízena péči o lidské zdraví či život, jakož i zájmům trestního stíhání? A není-li takového zákona, proč není urychleně odhlasován a uveden v život, protože máloco je pro funkční chod občanské společnosti důležitější než vzájemná solidarita a dobrý pocit, že zákon stojí při nás, slušných lidech, a ne při zločinných hajzlících? Byl svého času, pokud si ještě někdo vzpomene, v Čechách učiněn pokus o vytvoření politické sily, jejíž hlavní snahou měla být morální obnova v této zemi. Leč pokus se nevyvedl. Byl opatřen nálepkou elitářského moralismu, zesměšněn a odmrštěn, jelikož tu byly mnohem důležitější věci nežli nějaká občanská morálka, že ano, privatizační fondy, rozličná pojetí tržnosti a samé takové vznešené, prudce 28 POLYGON 4+5/1997 [pageend30]modemi a západní věci. Dnes již... inu, všelijaká vejce snesla ta nová česká tržnost a mnohá z nich se ukázala býti pukavcem. Netřeba je vypočítávat, ty rozličné lehké oleje a podivné krachy bank, známe je všichni. Pukavce pukly a ještě asi pukati budou, neboť zrakům mistrů ekonomiky, snažících se napodobit západní způsoby, unikla na tom Západě jedna podstatná maličkost: že vajíčko tržnosti musí být oplodněno semínkem morálky, aby se z něj vyklubalo cosi kloudnějšího než jalový a smrdutý záprdek. 00000 To jsme se zajisté již dostali poněkud daleko od příhod v nočních tramvajích, ale souvislost je taková a sahá dál, než by si jejich zmlácený, naštvaný a v bezmoci si zoufající cestující pomyslel. Dokud se netečnost, bezohlednost, nadutost panského kočího a snad i zlomyslnost a zlá vůle budou v Čechách nazývat profesionalitou, nelze se nadít ani ozdravení života hospodářského, jelikož není důvodu, proč by měly panovat jiné móresy v noční tramvaji a jiné na nejvyšších stupních politických a ekonomických. Dokud české zákonodárce nenapadne napodobit západní vzory v tom, co je v nich lidského a morálního, dokud účinně nepodpoří dobrou vůli a nenajdou silu ani ochotu potrestat vůli zlou, vyjdou naprázdno i všechny jejich snahy tržní, jakkoli chytře a pragmaticky pojaté. Dokud budou normou společenského života způsoby, které o nějakou stovku kilometrů dál na západ již naplňují skutkovou podstatu trestného činu, je marné se těšit na přimalování české hvězdičky na modrý evropský prapor. Hvězdička možná ze strategicko-diplomatických důvodů přimalována bude, ale západní společnosti si zajisté najdou způsob, jak se chránit před pukavčím puchem. A dokud občan český sám nenajde dost prozíravosti, aby si ve volbách vybíral své zástupce nejen podle břeskně vytrubovaných programů ekonomických, nýbrž také a zejména podle jejich osvědčení morálního... inu, bude mít, co si zvolil: stagnaci hospodářskou i pocit bezmoci vůči zločinným hajzlí- kům vyšším i nižším. To by ovšem... to by ovšem opravdu nebylo proč číst české noviny. Ale doufám a věřím, že tak daleko ani hluboko to ještě není. Ještě jsou v Čechách lidé, kteří navzdory půlstoleté morální devastaci i sedmiletému přešlapování dosud vědí, co je čest, poctivost a slušné jednání. Kteří nepotřebují paragrafů, aby přispěchali na pomoc napadenému spoluobčanu, ačkoliv vědí, že jim nepomůže ani řidič tramvaje, ani zákon, ba ani sám božský Dispečer Dopravních Podniků. Z té stránky to vlastně byla dobrá zpráva, ta z pražské tramvaje: ještě se našel spravedlivý v té české Sodomě. Jen pozor, pozor, občané zákonodární i jen tak po česku nadávající, aby nezůstal sám, poslední a jediný v morální poušti postkomunismu. Toby totiž ta vaše tramvaj uháněla tmou do prázdna noci. Hannover, 2. dubna 1997 ■ Nej starší případ literární censury? Šenkýřka bohů Siduri, když spatřila Gilmaneše utrápeného smrtí svého přítele Enkidua a na cestě za tajemstvím nesmrtelnosti, dala megahrdinovi následující rady do života: "Kam běžíš, Gilgameši? Život, jejž hledáš, nenalezneš! Když bozi stvořili lidstvo, lidstvu dali smrt v úděl, život však do svých rukou si vzali. Ty, Gilgameši, žaludek si naplň, ve dne i v noci se raduj. Denně pořádej slavnosti, tancuj a hraj si ve dne v noci. Nechť čisté jsou tvé šaty, tvá hlava vymyta, ve vodě se koupej. Na dítko zři, jež držíš na své ruce. Ať manželka se raduje na tvém klíně. Takové je lidské počínání!" Požitky, pozemská blaha zde líčená, patří do hodnotového světa vzdáleného od nás téměř pět tisíciletí. Epos o Gilgamešovi koloval ve starověku v několika verzích, ale teprve Aššurbanipalovi knihovníci pořídili jeho kanonizovanou podobu. Do ní ale nebyla tato pasáž zahrnuta. Zřejmě se hédonická ponaučeni vymykala představám assyrských editorů o morálnosti takové lekce truchlícímu hrdinovi... Censura je evidentně úsilím mocných hodně starým. Jenom se už nepodaří zjistit, zda v tomto nejstaršim známém případě jde o nařízení se shora, nebo o autocensuru. (Lgtt) POLYGON 4+5/1997 29 [pageend31]Zbortěné harfy tón JOSEF KOLÁČEK Bylo úterý 13. května, po deštích a plískanicích najednou - jako když utne - nastalo májové počasí, jasná obloha, hřejivé slunce. Uháněl jsem po dálnici, ale neřídil jsem, takže jsem se mohl kochat pohledem na zelenající se pole a rašící stromy. To datum však vyvolávalo jakousi divnou úzkost. Od onoho 13. května 1981, kdy Ali Agča stiskl dvakrát kohoutek svého revolveru, namířeného na Jana Pavla II., se asi nezbaví svého zlověstného stínu. Nedávno prohlásil Čelik, druhý z „Šedých vlků“, podezřelý z účasti na atentátu, že stříleli dva. Ucuknul jsem rychle od této vzpomínky a vybavoval si ty tři májové dny strávené v Brně, v Polné a v Jihlavě. Sobotní mezinárodní konference v Brně „Písemnictví jezuitů v 17. a 18. století“, kde jsem si během dvanácti referátů uvědomoval, že opravdoví badatelé, historici, důkladně vyvracejí zakořeněné předsudky a ideologické polopravdy nebo otevřené lži bývalých Kahudových tajemníků či pohrobků Zdeňka Nejedlého. V neděli pak jsem nevycházel z údivu nad tím, jak malé město Polná dokázalo oslavit 300. výročí smrti svého rodáka, misionáře v Mexiku, velkého architekta, který svými vodními stavbami zachránil město Mexiko před zhoubnými záplavami, totiž Šimona Boruhradského S.J. Ranní mše svátá byla slavná, zpívaná. U oltáře královéhradecký biskup Kajnek, želivský opat Tajovský, chrámový sbor se vytáhl dobře nacvičenými zpěvy, družičky, kytice květů, na čtyřicet ministrantů a nabitý kostel. A v Polné je pořádně velký! Pak na radnici slavnostní přivítání, zápis do „Zlaté knihy“. Na náměstí mezitím koncert místní kapely. Chtěl jsem jí poděkovat a tu mi napadlo: měl jsem u sebe medaili Jana Pavla II. z jeho nedávné cesty do České republiky. Předal jsem ji s poděkováním dirigentovi. Ten si ji se zálibou prohlížel, v paprscích slunce se třpytila. Pak ji ukázal kapele a ozvalo se jednohlasné: „Ta musí na prapor!“. A tak ji budou nosit v Polné na praporu místní kapely. A měl jsem u sebe dost pohlednic Svatého Otce. Nabídl jsem je, zda chtějí jako suvenýr z Rádia Vatikán. Šly na dračku, brali si i pro děti a příbuzné. Odpoledne pak na polenském zámku kulturní program. Hudební část obstaral místní chrámový sbor a jeho sólisté, pak Reynkovy verše recitoval herec Národního divadla Vlasák, no, a pak jsem mohl hodinu oživovat postavu tohoto jejich slavného rodáka Šimona Boruhradského. Nikdy v životě jsem nepodepsal tolik svých knih za jediný den jako tentokrát studii „Šimon Boruhradský“. Ještě večer přišel za mnou mladý radní Ivo Řehák s dotazem, zda se neví, v kterém domě v Růžové ulici se Šimon Boruhradský narodil. Dodával celý nažhavený: „Já v ní bydlím, teď se jmenuje Poděbradská, a něco mi říká, že by to mohlo být na místě, kde stojí nyní náš dům. Kdyby se to potvrdilo, dal bych tam zasadit pamětní desku.“ Jana Můllerová, zástupkyně starosty Polné a „spiritus agens“ celé oslavy, mi mezitím dávala k podpisu výtisky, takových šedesát, a mírně omluvným úsměvem dodávala: „Dva autobusy poutníků z farnosti, kteří jeli s naším jáhnem do Medjugorje, mi dali dva úkoly: aby se vše natočilo na videokazetu a oni si to mohli později shlédnout, a aby měli pode- psané výtisky >Šimona Boruhradského< od autora.“ Cesta po dálnici k Praze ubíhala v náramné pohodě. Vyjížděli jsme ráno z Jihlavy. Doprovázel mě milý zájem tamních občanů o „Sedm statečných“. Tak jsem totiž nazval svou přednášku o misionářích S.J. pocházejících z tohoto města. A má se čím chlubit „starobylé, královské, horní město“. Do jejich dějin se vepsal svou mučednickou smrtí P. Augustin Strobach S.J. misionář na Mariánských ostrovech, autor bestselleru 18. století Jan Steinhöffer S.J., bratr lékárník, který zanechal dílo „Florilegio medicinal“, jakýsi souhrn lékařské vědy Evropy i Ameriky. Nebo P. Matěj Steffel S.J. misionář v Tarahumarii, Mexiko, ale také autor gramatiky a slovníku jazyka Tarahumarů tohoto nezkrotného indiánského kmene. Zvláštní pozornost vyvolal můj „nový objev“ P. Jan Šiebert S.J. a jeho „Listy z Kočinčíny“ - dnešního 30 POLYGON 4+5/1997 [pageend32]Vietnamu, kde se stal císařským matematikem, astronomem a vědeckým poradcem mandarínů na císařském dvoře v Hué. Jihlavského mučedníka z Marian P. Augustina Strobacha S.J. jsem jim neobjevoval. Uchovávají jeho ostatky v kostele sv. Ignáce a jeden z posluchačů mohl oznámit, že jejich Sdružení německo-českého smíření si zvolilo právě jej za patrona. Mohl jsem pak všem přečíst už církevně schválenou modlitbu. Čím víc jsme se blížili k Praze, tím víc houstl provoz na dálnici, ale že se budeme od Spoři- lova až po Národní muzeum sunout krok-sun-krok přes hodinu, to jsem nečekal. Jen stoupalo mé rozhořčení na komunistickou absurditu antiurbanistického řešení dálnice vedené napříč Prahou. Hned za Hlavním nádražím na druhém břehu Vltavy mě doslova udeřil - ano, jako rána pod pás - reklamní poutač nehorázně zesměšňující Jana Pavla II. Jakýmsi zkratem se mi vybavila historická analogie. „Schiaffo di Anagni“ (Jen na osvěžení paměti uvádím jména: Kancléř francouzského krále Filipa IV. „le Bel“ Krásného, Guillaume de Nogaret, při jednání s papežem Bonifácem VIII. mu vrazil políček. Psal se rok 1303). Při smrti Jurije V. Andropova použil náš P. Moreau lapidárního komentáře: „Quimange du Pape, meurt du Pape“. Bylo to v atmosféře vyšetřování pozadí atentátu na Jana Pavla II. A velmi často se objevovala role KGB a jeho šéfa Andropova. Neuplynuly ani tři roky a Andropov, i když zvolený generálním tajemníkem, umírá. „La Republica“, římský deník, který si nedá ujít sebemenší příležitost k napadání církve, sice uveřejnil fotografii onoho nechutného poutače z Prahy i s překladem lascivního hesla, ale celé uvádí tučnými písmeny „II Papa non fa publicita“. Je to jen jakýsi novinářský přepis onoho francouzského historického přísloví, doslova: papež nedělá reklamu. Ještě trapnější byly výmluvy vicepresidenta Asociace reklamních agentur. Podle >MD Dnes< řekl: „Reklama je poměrně decentní, bez zvláštních vulgarit. Drží se těsně nad hranicí, za nižje pád do propasti nevkusu.“ Čtenář by byl zvědav na upřesnění onoho gumového pojmu Poměrně. Co je pro něho „nepoměrně neslušné“? A pak, kde probíhá pro reklamní agentury „hranice nevkusu“? V protestních dopisech se hovoří o urážce Svatého Otce, zesměšňování, pornografii, čuňáctví a ještě jadernějšími výrazy-.Ředitel rady pro reklamu Juraj Podkonický je upřímnější: „Lidem se nelíbí, že někdo využívá hlavy katolické církve ve svůj vlastní prospěch. Mnozí lidé nám telefonují a snaží se dosáhnout stažení reklamy. Etický kodex zakazuje využívání osob, jež jsou veřejnou autoritou.“ Pražská reklamní agentura, která ten ostudný poutač vyrobila, se argumentuje řetězem sofis- mat: Zobrazená postava není papež, ale obyčejný člověk a tím je papež také. A pak její majitel Jan Soukup dodává, že „rada pouze doporučuje, nemůže nic nařídit, a proto nebudeme naše plakáty stahovat“. Aby bylo jasno: jde o 300 reklamních poutačů na posilující nápoj. Jak název nápoje tak řeč obrazových prvků posunují vše do sexuální oblasti. Místo abych odjížděl z vlasti s konejšivou hrdostí, a zažil jsem dost povzbudivého, začaly se ozývat, a to velmi silně, tísnivé obavy. Myslel jsem na to, jaké reakce bude tato lascivní reklama vyvolávat v těch padesáti tisících mladých, kteří až jiskřivě dávali najevo Janu Pavlu II., že jej mají rádi. Budou muset vídat dlouhé dny a měsíce téhož milovaného Otce, jak je zesměšňován a vláčen do morální špíny lascivní reklamy. Myslel jsem na těch 120.000 věřících ze mše svaté na Letenské pláni a na další tisíce či statisíce, kteří vše sledovali na televizních obrazovkách, které tento starý, namáhavě kráčející poutník přišel navštívit, aby pozvedl jejich mysli k vyšším hodnotám. A ti budou uráženi na nejcitlivějším místě, ve své úctě k „Božímu muži“. Nebylo mi dobře při těch myšlenkách a nacházím trochu klidu v Ježíšových slovech: „I tomu, kdo by řekl slovo proti Synu člověka, bude odpuštěno, ale kdo by řekl slovo proti Duchu svátému, tomu nebude odpuštěno v tomto věku, ani v budoucím. “ Zesměšňování Kristova náměstka může být odpuštěno, jen když nepřeváží švejkovská přízemnost nebo paličatost Čechů. Řím, 26. května 1997 ■ POLYGON 4+5/1997 31 [pageend33]„Smutek a slzy“ VLASTIMIL RADKOVICKÝ Paní Jiřina Fuchsová, Čechoameričanka, byla 3. března tr. hostem pořadu „Mikro- fórum“ na stanici „Radiožumál“. Probíralo se téma „Exulanti a volební právo“. Paní Fuchsová se samozřejmě zastávala exilu, že by mu mělo být volební právo přiznáno stejně tak, jako jej mají v zahraničí žijící Poláci, Maďaři a příslušníci dalších národů, které byly v sovětském područí. Během padesátimi- nutové diskuse si vytrpěla své. Ve druhé polovině pořadu měli posluchači možnost telefonovat své dotazy - a to byla přehlídka postkomunistické, nebo spíše komunistické politické (slušně řečeno) naivity, několikrát i obyčejné soudružské zlosti. Většina vyřkla k poskytnutí volebního práva exulantům svoje důrazné NE, přičemž vícekrát v argumentaci zaznělo tvrzení, že kdo emigroval, je sám vinen! „Jednou si už zvolili jiné občanství, tak ať volí tam, kde žijí!“! - „Emigranti by u nás chtěli jen vybírat z našeho koláče rozinky!“ - „Aťsi sem převedou majetky a peníze, teprve potom bychom jim měli dát právo volit!“ Československý občan byl v době totality popuzován komunistickými politiky, úřady a všemi sdělovacími prostředky proti „zrádcům vlasti“, dnešní politici (až na několik výjimek) a sdělovací prostředky se ani dnes nesnaží říci občanům, že převážná většina exulantů si nechtěla křivit páteř a nechat se manipulovat mocipány, mnozí museli před pronásledováním komunisty i doslova utéct. Jsou tedy exulanti zrádci vlasti? Kdo tedy se prohřešil!? Kdo zradil!? Pro ilustraci předkládám názor paní Mo- rávkové z Plzně: „Všichni exulanti odešli za blahobytem a také blahobytu dosáhli jen proto, že na Západě se má každý dobře! U nás doma se jim nechtělo dělat, ale teď by každý z nich chtěl u nás mít všechna práva a výhody. “ Pan Vavruška z východních Čech to vyjádřil razantněji: „Jsou to dobrodruzi, kteří se neštítili ani vražd (sic!), nikoho z nich bych sem nepustil ani na vánoce! “ Tlusté čáry a současné dlouholeté osvě- tově-informační vakuum, včetně parlamentní a vládní snahy exulantům nevracet ukradený majetek, učinily své. Důležité ovšem je, že jsme prvořadým kandidátem pro přijetí do NATO a jistě vzápětí i do sjednocené Evropy. Jen si nejsem jist, zda se paní Morávková a pan Vavruška budou v té sjednocené Evropě cítit dobře, protože, pokud k tomu dojde ještě za jejich života, bude to nepochybně učiněno proti jejich vůli. Náš profil by se stal zřetelnější, kdybychom znali, kolik mezi námi takových paní Morávkových a pánů Va- vrušků žije. S určitou lhostejností, snad i trochou škodolibosti pohlížíme na vývoj na Slovensku. Ovšem ne vždy si uvědomujeme, že český občan trpí stejnou chorobou jako Slováci. Povrchní informovanost, neznalost základních demokratických principů, poskytnutí prostoru pro „nóbl“ podvodníky v privatizaci a ve velkém podnikám, podléhání falešnému pocitu o své nadřazenosti, moudrosti a šikovnosti, lhostejnost k nedokonalým a často „stranicky“ účelovým zákonům, bezmocnost pohledu na nedořešené velké podvodnické aféry, žabomyší stranické šarvátky a boje, stesk po „sociální spravedlnosti, jakou jsme měli za totality“, chybějící orientace v mezinárodním politickém dění, stupňující se negativní dopady na řadové daňové poplatníky a spotřebitele, atd. atd. Toto vše je Čechům i Slovákům stále společné. Účinná medicina je zde pro Čechy i Slováky stejná: Zvýšení občanské a morální úrovně každého obyvatele především působením veřejných sdělovacích prostředků tím, že odbourají předimensované programy s problematickou hodnotou a nahradí je programy morálně výchovnými. Zájem o morální formování občana má mít prvořadě stát. Stát má mít zájem o přeměnu myšlení občana a ne se spoléhat jen na zapomenutí a „samočisticí“ proces v nově vzniklých podmínkách. Jak jsme se vyrovnali - a vyrovnáváme - my s komunistickou totalitní minulostí? Jak formujeme hodnotného, morálně vyspělého demokratického občana? Smutek a slzy... 4. dubna 1997 ■ 32 POLYGON 4+5/1997 „Smutek a slzy“ VLASTIMIL RADKOVICKÝ [pageend34]ROZHOVOR RADIA SVOBODNÁ EVROPA s advokátem JUDr. Milanem HULÍKEM a profesorkou PF KU JUDr. Irenou PELIKÁNOVOU Radio Svobodná Evropa: Posledně jsme mluvili o recepci práva. Kde by mohla recepce, tedy převzetí osvědčeného právního systému, pomoci při řešení našich problémů? Dr. Hulík: Jako advokát se setkávám s nejrůznějšími případy, které jsou ana- chronismem a dědictvím socialistického práva, s paragrafy, které zastaraly, a to je právě téma pro recepci moderního práva některého z evropských právních států. Například s jevem souvisejícím s justicí, jejíž pomalé nalézání spravedlnosti je obecně známo. Hlavní příčina její špatné situace vězí v tom, že mladí, nezkušení a nevyzrálí soudci, kteří přišli do justice po listopadu 1989, získali definitivu, stali se neodvolatelnými a každý soudce bez ohledu na svoji kvalitu a na svůj výkon má zaručenu kariéru, kterou může přerušit jen jeho závažné pochybení postižitelné trestněprávně. Lékem pro justici by byla diferencovaná definitiva na základě délky služební doby, kvality práce, výkonu a dosažené kvalifikace. Existují samozřejmě i jiné důvody „retardovanosti“ justice, ale omezím se na tento, podle mého názoru, hlavní důvod. Uvedu ale jiný případ, kde by recepce byla žádoucí. Od převratu prožíváme velkou éru sporu o ochranu osobnosti. Protože justice mele tak dlouho a pomalu - mohu uvést např. svou vlastní kausu, kdy se soudím s deníkem „Špígl“ již šest let a konec je v nedohlednu, tak konečný rozsudek již nikoho nebude zajímat. V německém právu například existuje institut „Gegen- darstellung“. Poškozený má samozřejmě Právo na žalobu jako u nás, ale bez ohledu na výsledek sporu musí hned ten sdělovací prostředek, který otiskl inkriminovaný text, otisknout jeho „protivyjádření“. A teprve konečný rozsudek rozhodne, kdo se musí definitivně omluvit. Takové ustanovení v českém právu chybí a dlouholeté spory na ochranu osobnosti ztrácejí pro svoji délku význam. Bez recepce tohoto prostředku na ochranu osobnosti zůstane právo na nedotknutelnost integrity osobnosti jen na papíře Sbírky zákonů Nyní se musím zmínit o tom, co trápí nejen mne, ale i řadu spoluobčanů. Nedostatečné zakotvení odpovědnosti veřejných činitelů. Stávající odpovědnost veřejných činitelů není zdaleka úměrná odpovědnosti řadových občanů. Mám na mysli odpovědnost nejen ve smyslu trestněprávním, ale i občanskoprávním. Máme zákon 58/1959 Sb. „O odpovědnosti státu za škodu způsobenou nezákonným rozhodnutím“. Odpovědnost nese jen stát, těžko ji poškozený občan prokazuje a postih vůči konkrétním viníkům je možno učinit jen ve smyslu pracovněprávních předpisů (se všemi omezeními), takže skutečný postih může být jen minimální. Zde by bylo zá- hodno opět situaci změnit recepcí, a to i v oblasti trestněprávní. Tady jde hlavně o analogickou úpravu nedbalostní formy zavinění veřejných činitelů k formě úmyslné, aby mohli být postiženi i ti, kteří občanům způsobí škodu svojí nedbalostí a které dosud není možno postihnout. I zde si můžeme vzít příklad z německého nebo rakouského práva. Zbytečná exkulpace (vyvinění) veřejných činitelů jen byrokrati- zuje a „dedemokratizuje“ společenské a politické poměry. Dr. Pelikánová: Já bych se chtěla spíše posunout do obecné roviny a navázat na to, POLYGON 4+5/1997 33 [pageend35]co jsme si říkali před půl rokem. Tehdy jsme naříkali nad stavem legislativy a zdůrazňovali nutnost recepce cizího práva. Podíváme-li se na to, co se stalo za onoho půl roku, vidíme, že se nic nestalo. Stav je stále stejný. Mezitím došlo k přijetí „balíčku opatření“, který se legislativy významně dotknul. Je zde rozhodnutí, které má směřovat ke změně současného stavu. Jestli se ale podíváme na konkrétní opatření a na lhůty, ve kterých se mají odehrát, vidíme, že nelze očekávat zásadní obrat k lepšímu na základě našeho balíčku. Tam má jít především o trestní sankce. Ty jsou v oblasti ekonomiky nesmírně závažné. Dnes je již připravený návrh novely trestního zákoníku, dokonce dva, poslanecký a vládní. Jeden bude asi schválen, ale již dnes je možné říci, že to bude jen potvrzení toho, o čem jsme mluvili před půl rokem. Opět jdeme vlastní cestou, zase jen zalepujeme nejčerstvější díry, na které je nutno z politických důvodů reagovat. Není to v žádném případě koncepční řešení. Nikdo si nemůže myslet, že novela těch asi 26 bodů je komplexní řešení. Vezmu-li to z nejteoretičtějšího konce, tak právní norma má určité složky a jednou z nich je sankce. Již v prvním ročníku právnického studia se studenti učí, že norma bez sankce je normou nedokonalou. Protože pojmovým znakem práva je jeho vynutitelnost. Nevynutitelné právo není žádné právo. Po roce 1989 bylo do našeho právního řádu vzneseno velké množství dispozic. Nechrne stranou, jsou-li dobré nebo špatné, ale obecným nedostatkem celé této legislativy je sankční složka těchto norem. Tento sankční systém zahrnuje odpovědnost civilní, odpovědnost administrativní a odpovědnost trestní. Ta poslední je krajní odpovědností, odpovědnost občanskoprávní nenastupuje ale vždy, protože závisí na soukromé iniciativě jednotlivců, závisí na vzniku škody (bez škody není odpovědnosti), a proto ji doplňuje odpovědnost administrativní. O ní však rozhodují správní orgány. Naše správní soudnictví není ale rozhodně v ideálním stavu, přezkoumání nezávislým soudem funguje velmi nedokonale a navíc tyto administrativní sankce jsou založeny často na objektivní odpovědnosti, kde se vůbec nezkoumá zavinění. O trestních sankcích rozhoduje soud na základě hlavních principů trestního práva (presumpce neviny, nutnost dokázat vinu). Tato odpovědnost je však v důsledku existujícího socialistického trestního zákoníku nedokonalá a navíc chybí v hospodářské sféře. V oblasti úvěrů, pojištění, obchodních společností, cenných papírů! Na nedávné konferenci s tématikou sbližování českého obchodního práva s evropským právem byl přednesen specielní referát o obchodním trestním právu, které je v západní Evropě obsaženo v desítkách a stovkách norem. Trestní právo obchodní je tam dnes zvláštním předmětem, je obsaženo v učebnicích a u nás není ani Popelkou. Používáme obecná ustanovení, např. § 127 tr. z., který odkazuje na pravidla hospodářského styku, o kterých ale nikdo neví, co vlastně jsou. Potom závisí zcela na libovůli státního orgánu, zda bude trestat např. každé jednání, které se dostane do rozporu s právním předpisem, a to i s právním předpisem nižší právní síly než je zákon! To je stav naprosto alarmující, který vyžaduje komplexní řešení, které by pokrylo všechny základní oblastní 34 POLYGON 4+5/1997 [pageend36]ekonomiky a těch protiprávních jednání, která se tam mohou vyskytnout. Představa, že novelka trestního zákona, připravená v souvislosti s „balíčkem“, problémy těchto oblastí vyřeší, je představa velice naivní. Bohužel odborníky v těchto věcech nikdo neposlouchá. Není jiné cesty, než se inspirovat zahraniční úpravou, protože ta nám jedině poví, kde je třeba uvedené trestní sankce mít. Na druhé straně nemůžeme ale převzít stovky zákonů, ve kterých jsou tyto normy rozptýleny. Můžeme je však sumarizovat a umístit je buď do trestního zákoníku nebo do obchodního kodexu či jinam. Legislativa by zde mohla použít postup, který by mohl vést k pozitivnímu výsledku, pokud by provedla hloubkové zkoumání úpravy trestních sankcí v oblasti ekonomiky ve vyspělých státech a na základě tohoto průzkumu by mohla dospět k syntéze. Je třeba pokrýt všechny rozhodující oblasti, kde je to zapotřebí, trestními sankcemi. Jen tak je totiž možné zajistit realizaci práva. Musí tu být tedy příslušné zákony a jejich ustanovení, fungující státní orgány, kvalifikovaní soudci a odborní právníci atd. Existuje-li krize kompetentnosti soudců, je nutno se zmínit i o krizi právního školství. Tím se ale málokdo zabývá, vždyť vysoké školství je obecně ve špatném stavu a proto ani právnická fakulta UK není v jiném stavu. Aby bylo možné práva realizovat, musíme mít dobré právníky. Abychom takové měli, je nutno je vyškolit na dobrém právu. Má-li být dobrá legislativa, musí vycházet také ze zahraničních zdrojů. Jedině komplexní řešení těchto problémů může přinést nějaký pokrok. Např. také v obchodním rejstříku, kde je situace velmi tristní. Chci říci, že pokud se celý resort ministerstva spravedlnosti nebude komplexně reformovat, tak nelze předpokládat, že se dočkáme nějakého právního státu. Tomu, co dnes máme, se nedá říkat právní stát. Radio Svobodná Evropa: V nedělní debatě zazněl názor, že nedostatečnost legislativy v ekonomické oblasti je zapříčiněna tím, že naši pachatelé jsou velice vynalézaví a že se jejich jednání nedalo předvídat. Dr. Pelikánová: To je samozřejmě nesmysl. Naši zločinci jsou stejně vynalézaví jako jejich kolegové v západních státech. Západní státy na tuto trestnou činnost reagovali daleko dříve a jsou schopni dnes říci, nakolik byla jejich legislativa úspěšná či nikoliv. My jsme se mohli inspirovat například i zákony z první republiky, viz třeba zákon o nekalé soutěži z roku 1927, který rovněž obsahoval trestní sankce. My jsme do obchodního zákoníku převzali ale jen tu jeho část, která neobsahuje trestní sankce a v trestním zákoně máme jen jednu skutkovou podstatu, navíc bezbřehou, která neskýtá záruku právní jistoty, ačkoliv náš dřívější právní řád taková správní ustanovení obsahoval. Stačilo je převzít a nemuseli jsme ani recipovat zahraniční úpravy. Těch jsme si však ale měli všimnout také. Například německého akciového zákona, který má na konci také trestní sankce. Týkají se například postihu nepravdivých údajů uvedených členy představenstva obchodních společností. Přesnost této právní úpravy je obdivuhodná. Každý člověk může pak předvídat, za co může být postižen. To vylučuje nekonečné skutkové podstaty, kdy každý může být postižen za všechno. Musíme ovšem počítat i s tím, že za takové právo zaplatíme daň jeho složitosti. Musíme ji ale zaplatit, chceme-li mít demokratické trestní právo. Dr. Hulík: To můžeme dokumentovat právě na příkladu Investiční a poštovní banky. Právníci a ekonomové se rozdělili na dva tábory, jedni tvrdí, že jejich jednání je trestné, druzí, že nikoliv. To je klasická ukázka, jak to u nás s trestními ustanoveními v oblasti obchodního práva vypadá. Nejasnost, naprostá nejasnost a tápání. Pro trestní právo platí jedna zásada: „Není zločinu bez zákona, není trestu bez zákona.“ Aby mohlo být něco potrestáno, musí to být nejdříve zákonem označeno za trestné jednání. Tomu v politické sféře odpoví- POLYGON 4+5/1997 35 [pageend37]dá zásada demokracie, „co není zakázáno, je dovoleno“. Jestliže se budou tunelovat banky způsobem, který zákon nezakazuje, tak se tito pachatelé trestné činnosti nedopouštějí. Takje možné v České republice legálně krást stamiliony nebo dokonce miliardy. To je důkaz mimo jiné pro to, že zde právní stát není! Nejde ale jen o chybějící sankce v oblasti ekonomiky. Chybí nám naléhavě taková norma, kterou je například v USA slavný „Freedom of Information Act“, zákon o svobodě informací. Občan má právo dovědět se, kdo o něm informuje a jakým způsobem. Pokud se samozřejmě nejedná o oblast státního tajemství. U nás často nej- různější správní orgány rozhodují o občanovi, o jeho právech a povinnostech, a tato rozhodnutí se skrývají za razítka kolektivních orgánů a nečitelné podpisy. Občan se již nedoví a nemá na to ani právo, aby věděl, jaké podklady pro rozhodnutí byly použity a nemá možnost nahlédnout do spisu. Přijetí takového zákona je životní podmínkou demokracie. V našem právním řádu chybí dále interpretační pravidla. Socialistický občanský zákoník měl uvozovací, vykládací články, opírající se o tzv. „pravidla socialistického soužití“, která však nebyla nikde definována. Sebedokonalejší zákon nemůže upravit všechno, a právně definovat každé lidské jednání a konání nedokáže žádná vzorová zahraniční úprava. Tyto kazuistické případy musí proto řešit judikatura a nálezy Ústavního soudu ČR. Takováto demokratická „interpretační pravidla“ by měla srovnat oblast práva a oblast demokratického politického systému, ve kterém žijeme. Taková pravidla mají restituční zákony, viz jejich ustanovení o odstranění nebo aspoň zmírnění majetkových křivd. Měly by sloužit především mladým a nezkušeným soudcům, aby mohli právo vykládat a aplikovat v souladu s politickým stavem a formou společnosti. Mnozí soudci vynášejí bohužel velmi špatné rozsudky a některé i v rozporu s demokratickým stavem společnosti. Hlavní motivací mnohých soudců totiž není nalézt spravedlnost, ale snaha přehrát spor na kolegu nebo najít důvody, proč věc nesoudit vůbec. Postupovat tedy restriktivním namísto extenzivního demokratického výkladu zákona. Dr. Pelikánová: Souhlasím s doktorem Kulíkem, že jsou nutná, ale jde především o věc přerušené právní kultury. Bez určitého zázemí právní kultury v hlavě soudce je nalézání spravedlnosti velmi problematické. To, že náš soudce se snaží věcně držet textu zákona a nevidí i to, co je za ním a mimo něj, není nahodilý jev. Jde o jev naprosto zákonitý a nemůže to být jinak. Jak překonat tuto situaci? S interpretačními pravidly nevystačíme. Osvícený soudce by si měl být vědom toho, že byl vychováván v jiné době, v jiném právu (pokud to vůbec bylo právo) a že se musí teprve naučit právně myslet a že si musí vůbec uvědomit, co vlastně právo je. Setkávám se často u soudců i s poměrně opovržlivým hodnocením Ústavního soudu. I když se mu také všechno nepovede, má nesmírně pozitivní vliv, protože názorně ukazuje, že právo není jenom zákon. Že jej nelze s právem absolutně ztotožnit. Zákon by měl být založen na právu a měl by obsahovat právní normy. Někdy ale nebude věrně vyjadřovat právní normy. Například z důvodu omylu zákonodárce nebo jeho nedostatečné 36 POLYGON 4+5/1997 [pageend38]kompetentnosti. Zákony přece schvalují poslanci a ti z velké části nejsou právníky. Proto zákon nemusí být dokonalý a aplikační praxe by se měla přenést přes jeho nedokonalosti a vykládat zákon v souladu s právem, se systémem norem, který je něčím i odlišným, něčím těžko definovatelným, který je systémem vyjadřujícím pravidla společnosti tak, jak se vyvíjela historicky - u nás bohužel s jistým přerušením. Je třeba jej vykládat jak to odpovídá svobodné demokratické společnosti. To by mělo být základní vůdčí hledisko a jestliže narazím na formulaci, která je protiřečící tomuto základnímu poslání, tak by měl být soudce schopen se přes ní přenést. Neaplikovat špatnou normu nebo ji aplikovat v takovém jejím rozumném výkladu. Soud by neměl jen trestat nebo nařizovat, jako tomu bylo většinou v minulém režimu. Mělo by to být jiné. Ale bohužel není. Soudce by měl být ten moudrý, rozumný a zkušený, který stojí nad svářejí- cími se protivníky, aby jim řekl, kde je pravda a rozum a rozhodl tak jejich při. A ne, aby je nutil k nějakým nesmyslným konáním, která ani zákon nepředpisuje. Nebuďme ale jenom nespravedliví. Nemáme jen špatné soudce, máme i dobré, potíž je v tom, že jich je strašně málo. Dr. Hulík: Nezapomeňme, že právní kultura v demokratickém státě souvisí i s kulturou politickou. Odstrašující příklad máme i v mnoha poslancích našeho parlamentu a stejně tak u mnoha politiků. Z cizího práva bychom měli přejímat tedy i právní kulturu, tj. nejen zákony a judikaturu, ale i bohatou tradici, kterou právní státy mají. A jejich úctu k právu a zákonu. My jsme zažili systém, ve kterém bylo právo služkou režimu a jím reprezentované moci. Právo platilojen pro některé, někteří byli rovnější než ostatní a právo bylo používáno selektivně. O spravedlnosti se dalo těžko mluvit a pokud se někde objevila, tak byla jen Popelkou. V tomto smyslu se musíme vrátit až ke kořenům práva, k římskému právu, odkud můžeme citovat Cicerona, který řekl: „Právo se nesmí ohýbat přízni, ani drtit mocí, ani narušovat penězi.“ Praha 21. června 1997 (Pro POLYGON upravil a zkrátil Milan Hulík) ■ POLYGON 4+5/1997 37 [pageend39]POSTŘEHY PAVEL VERNER Měli jsme prvního prezidenta, který se ještě jako soukromá osoba nebál vyjet do revolucí rozbouřeného Ruska a riskovat tam život. Máme zatím posledního prezidenta, který se ještě jako soukromá osoba nebál postavit totalitnímu režimu a ve vězení riskovat život. Máme ale taky předsedu vlády, který se coby osoba veřejná bojí jak čert kříže v televizi utkat s názorovými protivníky, třeba s ekonomem Milanem Matějkou. I když by tím maximálně riskoval jen svou pověst. Žasl jsem nad rozhořčením, s jakým v >Debatě< 20. dubna Václav Klaus obvinil Miloše Zemana z jeho členství v KSČ v období Pražského jara. Předseda Sněmovny to vzal s klidem. I když mohl poznamenat, že režim, který s ním samotným po vyloučení ze strany zametl, vysílal posléze liberála Klause na exkluzivní stáže do Itálie a USA. Nebo jak to bylo tenkrát s tím liberalismem? Průmyslovým podnikům s mnoha zaměstnanci, které dluží na daních a sociálním pojištění, nelze obestavit účet v bance. V tom okamžiku by nebylo na výplaty a vypukly by sociální nepokoje. Tady finanční úředníci přemýšlejí výsostné politicky. V případě politické strany se předpokládá stejný efekt. Finanční úřad též přemýšlel politicky. Jenže chybně. Místo nepokojů projevuje se mezi sociálními demokraty nebývalá solidarita. Pravda bude asi taková, že finanční úředník za sebe nechal přemýšlet někoho jiného. Ředitel cirkusu Bohumil Kludský se otřásl nad způsoby „teroristů", kteří mu v Brně zničili plakáty, zvoucí zájemce k podívané na zkrocené žraloky v cirkusovém akváriu. Otázka pro státního zástupce: Krotil pan Kludský své dravce v souladu se zákonem č. 246/1993 Sb. o ochraně zvířat proti týrání? Otázka pro ctitele fair-play: Znáte něco odpornějšího než pohled na žraloky, zkrocené lidskými teroristy? Otázka pro milovníky cirkusů: Nechcete jít raději do divadla? Přicházet o iluze je bolestivé, zvláště pro liberální nadšence od pera. Někteří kvůli tomu skáčou myšlenková salta mortale, jako třeba Ondřej Vaculík v Literárních novinách č.17. Podle něho netkví bída vládního balíčku opatření v jeho padoucnicovém chaosu, ale proto, že podněcuje hospodářský růst. Současný ekonomický propad je třeba vnímat jako zdravý odpočinek od budovatelského bušení kladiv. Takový schodek obchodní bilance neznamená vůbec nic, a je vlastně moudrým projevem současné vlády, která zvolnila tempo ve jménu zdravého života. A kdo je tím skutečným viníkem veškerých trampot? Pochopitelně komunistický a sládkovský manipulátor (sic!) Miloš Zeman, protože baží po moci. Inu, pěkné. Ale ta o Perníkové chaloupce je přece jen hezčí. Příkladem novinářské stydlivosti je interview J. Havlicové s odstupujícím šéfem českého Interpolu Františkem Zelenickým v „Právu" 30. dubna. Novinářka se ho ptala na styky s podsvětím, na etiku a morálku, na kvalitu práce rezortu, atmosféru u policie a na jeho představy o policejní práci. Na jednu maličkost se ale důsledně nezeptala; totiž na jeho podezřelé obchodní aktivity z let 1995 a 1996, na které musel upozornit až poslanec P. Dostál. Ministryně Parkánová pochopitelně nemůže za to, že novelu trestního zákona pro přísnější postihování hospodářských deliktů předložila vládnímu kabinetu až teď. Z hlediska efektivity půjde stejně o čin platonický, neboť nové paragrafy nebudou mít právní retroaktivitu. Vytunelované miliardy, za které by si v pohodě debu- žírovalo zdravotnictví se školstvím a armádou, zůstanou už navždy na soukromých kontech těch, kteří si jako první správně vyložili onu 38 POLYGON 4+5/1997 [pageend40]liberální moudrost, že žádné špinavé peníze neexistují. Divný je svět paragrafů. Žalobce bude muset Jakešovi, Lenártovi a Hoffmannovi dokázat, že se dopustili vlastizrady, zatímco každý, až na sklerotiky, to přece ví. Kdo se na to nepamatuje, ať nahlédne do dobového tisku. Vlastizrada je těžkým zločinem proti státu a jeho obyvatelstvu a je špatné, že hlavní komplicové tří obžalovaných kolaborantů se soudu nedožili. Za- plaťpámbu, že se bude soudit aspoň opožděně, po sedmi letech od převratu. Pro obecné morální zdraví, především mládeže, je to nezbytné. Pokud ovšem soud ty tři, dnes tak neškodně vyhlížející staříky, neosvobodí. Potom pámbu s námi. Máme ekonomickou krizi, nebo jde jen o „vyvrknutý kotník", toťotázka. Ono slovo je třeba oddémonizovat. Krize lokální, akutní, kdy neví se, jak přežít druhý den, taková se jistě nekoná. Jenže co krize produktivity a konkurenceschopnosti, krize systémových východisek české ekonomiky, prostě krize strukturální? Taková má své ověřené průvodní znaky. Raketový obchodní deficit, minusový státní rozpočet, úhynovou finanční bilanci podnikové sféry a cenový propad tuzemských podniků na burze. Dále nezájem zahraničních investorů, reálný i nominální pokles akcií, mizivé dividendy a průměrnou míru zisku firem hluboko pod bankovními úrokovými mírami. To vše se oficiálně přiznává. Snad jste z tisku zaznamenali, že čeští pěstitelé brambor na Mladoboleslavsku zaorali úrodu ze šesti hektarů, nemohouce ekonomicky konkurovat bramborám z dovozu. Tu zprávu je třeba si pamatovat. Podle známé studie Lestera Browna Vital Signs ubývá na světě dramaticky zdrojů potravin. Vzhledem k budoucnosti je proto ničení momen tálně ekonomicky nevýhodného jídla zločinem. Viníkem ovšem nejsou zemědělci. To stát je tu od toho, aby byl hospodářem, nikoli účetním, který si plete chleba s čísílky. Kolik bank ještě bude muset zkrachovat, kolik fondů ještě bude třeba vytunelovat, kolik akcií bude ještě proobchodováno mimo burzu u přepážek SCP, aby Lidové noviny a MF Dnes po odvolání ministra financí volaly stejně intenzivně, jako před časem požadovaly omluvu Miloše Zemana za možná sporný, ale jistě ne osudový výrok o policejním státu ? V kolika dozorčích radách podniků se státní účastí budou muset, v rozporu s elementární lidskou slušností, zasedat rodinní příslušníci vysokých vládních činitelů, aby to stejné novináře probudilo z účelové slepoty a hluchoty? Malé evropské porovnání; Kdykoliv opouštím prostory knižního veletrhu ve Frankfurtu nad Mohanem, jsem naplněn librofobií, čili odporem ke knihám, neboť, shromážděny tam v milionech, odpuzují stejně jako lidský dav. Po prohlídce decentního knižního veletrhu v Praze nebylo po nějaké depresi ani památky, ba naopak, v komorním prostředí se knihám i návštěvníkům daří. Pokud tedy jde o knižní veletrhy; co je české, to je hezké, a co je malé, bývá milé. Jenže až na výjimky. Na jedné tiskové konferenci přirovnal nezávislý ekonom prof. Milan Zelený vládní balíček opatření k terapii slepého střeva. Léčit nemocnou ekonomiku tímto souborem opatření je snaha léčit symptomy této politiky, nikoli její strukturální omyly. A medicínská analogie? Jako kdyby vám lékař místo odstranění zaníceného apendixu odstraňoval horečku jím způsobenou a místo operace vám zasunul do konečníku čípek. I když v naší zdrobnělinami zmítané zemi by to byl asi čípe- ček. Tichý pokoj v Praze blízko centra, 30 DM se snídaní Reservováni nutné Věra Kmínková 130 00 Praha 3, Koněvova 67 tel. 00420-2-277136 POLYGON 4+5/1997 3 9 [pageend41]V neúspěšném týmu se má v prvé řadě vyměnit šéf. Neúspěšná ekonomická transformace v ČR se hrála pod taktovkou a dle partu Václava Klause. Ten ale zůstává v čele vlády. Vládní„Škatulata hejhejte se" proto neznamenají coby signál okolnímu, nedůvěřivému světu vůbec, ale vůbec nic. Duch Antonína Zápotockého povstal ze záhrobí a jako ve třiapadesátém nás ústy expertů ujišťoval, že tentokrát nikoli měna, ale devalvace nebude. Poučeni dějinami jsme věděli, že bude. ČNB nemůže donekonečna nakupovat znehodnocené české koruny. Prolhanost kladenského Tondy není ovšem ničím proti fantazii předsedy ODS. Ten za důvod propadu koruny označil zveřejněn í sociálně demokratického „antibalíčku". Inu, pořád lepší, než to svádět na počasí. Zaplaťpámbu, krize už není zlé, falešné slůvko. Nemluvme však o krizi ekonomické. Prabídnou produktivitu a následnou neschopnost konkurovat má naše hospodářství odedávna, desetiletí tomu nebylo jinak. Nemluvme o krizi politické. Stačí změna koaliční dohody (pokud je v sázce osud země) a Lux novou vládu klidně sestaví. Jde o krizi osobní. Předseda ODS má premiér- skou židli za součást svého pozadí a, samozbožštěn ve své sebestředné mysli, považoval by pád svůj za rozpad vesmíru. Směšné? Nikoli, jen těžko léčitelné. Ve chvíli, kdy toto píšu, drží Lenka Procházková a John Bok už dvanáctý den marně hladovku, protože nějaký tupý soudce zadržuje ve vazbě Františka Nováka, invalidu na vozíčku, pro ekonomický delikt. Pardubický podnikatel má smůlu, že nezabil svým bavorákem několik lidí, ani neod- dělal vlastního tátu. V takovém případě už by jistě z božských výšin Pražského hradu přišla milost. Ale třeba se něco stane, než tyto řádky vyjdou. Dobře vím, jak směšné jsou dnes v Čechách honoráře za psaní do novin, ale přesto, uveřejnit ve stejné době dva stejné materiály ve dvou různých centrálních tiskovinách je kapánek mimo profesionální zvyklosti. Rozhovor s Jiřím Kolářem otiskli Ivan Wer- nisch a Karel Hvížďala jednak v Literárních novinách č. 22, jednak v Týdnu č. 23. Článek o tom, proč nemůže natočit Hrabalova Anglického krále, otiskl Jiří Menzel jednak v Právu 4.6., jednak v Práci 5.6.. A to nestačím číst všechno. Ve věznici v Huntsvillu (Texas) byl za vraždu odsouzen a popraven Larry White. V Plzni (Evropa) dostal vrah Vladislav V. za vraždu pětiletého dítěte pouhých devět let. Jednak je sám ještě šestnáctiletým „dítětem", jednak se jako slušně vychovaný zločinec k činu doznal, jednak je mentálně retardovaný. Na to, aby po rozsudku vyskočil ze židle a poručil obhájci se proti hroznému trestu odvolat, měl ovšem fištrónu dost. To už není o rozdílném pojetí práva. To je o rozdílných civilizacích. Změny podle Zemanova „antibalíčku" by znamenaly zhroucenou korunu, zadlužení potomků, korupci, nekontrolovanou moc byrokracie, propojení politické a ekonomické moci. To tvrdí ti, jejichž vládnutí přineslo hroutící se korunu, zadlužení potomků, korupci, nekontrolovanou moc byrokracie, propojení politické a ekonomické moci. Podpůrné demonstrace pro Václava Klause, třeba v Českých Budějovicích, mi něco připomínají. No bodejť, nadšená stařenka se čtyřtisícovým důchodem, ze kterého si financuje dovolenou ve Francii a proto se diví, na co si dnes ti důchodci stěžují, je něco mezi bývalými kolektivy BSP a babkami demokratkami z Mečiarovy stáje. Na druhé straně dovedu pochopit, že předsedu vlády přijede demonstrative podpořit nejlépe placená hvězda české popmu- sik Lucie Bílá. Vždyť co kdyby příští vládu jednou napadlo (vzpomínáte na rok sedmačtyřicátý?) zavést milionářskou daň? Nejsem mistr metafor, ale jednu prognostickou si zkusím: koaliční ministři vyskakují z rozkymáceného liberálního letadla a čekají, že padák v Klausově balíčku se jim včas otevře. Jsou dvě možnosti. Buď je v balíčku osvědčený, ale zastaralý padák OVP-80, nebo poslední parašutistická 40 POLYGON 4+5/1997 [pageend42]novinka VTP-100, dodávaná firmou Anex Cirus. Tato firma, zabývající se obchodem s nemovitostmi, si padáky střihla jaksi bokem, jako přidruženou výrobu. Při seskocích se jim vytrhávají šňůry a jeden devatenáctiletý výsadkář už jejich nekvalitu zaplatil životem. Instinkt mi říká, že koaliční vláda bude mít pro starý typ padáku jen opovržení. Bác! ❖ Nejen špinavé peníze, nejen přírodní zdroje, ale ani skleníkový efekt de facto neexistuje. Předseda české vlády vyvrátil před zraky novinářů a odborníků z ČA V fámu, kterou nás balamutí nezodpovědní vědci a ekologové. Prohlásil: My vědci přece víme, že pro šarla- tánské hypotézy o existenci skleníkového efektu nejsou žádné důkazy. Jistě se najde pár snaživců od pera, kteří, pravděpodobně na stránkách LN, tento památný výrok zdůvodní a oslaví. Jistě se najde i pár jiných, kteří si na profesoru Klausovi obrousí svůj vtip. Pro mne z toho plynou dva závěry. Za prvé - každoroční soutěž o nejpitomější výrok roku v oblasti životního prostředí je tím uzavřena. Za druhé - než začnu nějakému cizinci tvrdit, že máme v Praze Karlův most, půjdu se předem podívat, jestli to není antivědecká teorie památkářů. K poznání, že společnost provozující soukromou televizi NOVA k tomu nemá oprávněVLADIMÍR RENČÍN ní, stačí být gramotný a nahlédnout do příslušných dokladů. Tím nechci říct, že minimálně pět členů Rady pro rozhlasové a televizní vysílání a většina členů Stálé komise pro sdělovací prostředky v poslanecké sněmovně má potíže se čtením. Chci jen sdělit, že obávat se dne, kdy Vladimír Železný mediální silou promění zástupy ústavních činitelů ve své pacholky, je zpozdilé. Už se stalo. Jenže v Evropě na všech politických frontách vítězí neoso- cialistická moderna, a to velmi inspirativně. Ve Velké Británii třeba hodlá Tony Blair prosadit, aby poslanci, u nichž se prokáže přijetí úplatků či nějaká korupce (např. častější pozvání na obrazovku), podléhali sedmiletému vězení. To jen tak na okraj. Brigáda kapitalistické práce z a. s. Global Expres ve složení Procházková, Novozámský, Sovíková a Dragoun otiskla 10. června v ochotných Lidových novinách výzvu všem slušným lidem, aby podpořili premiéra Klause v boji proti nepřátelům polistopadového vývoje, zbaběle zneužívajícím přechodných obtíží naší transformace. Soudruzi, vede vaše brigáda radostný kolektivní život i po pracovní době? A chodíte také kolektivně na kulturní akce? Vláda tedy dostala ve sněmovně důvěru, která má cenu jednoho hlasu renegátskéfigurky Josefa Wagnera, bývalého sociálního demokrata. Kdybych měl takovou důvěru ve svého lékaře, vyhnul bych se mu obloukem. Jaký lék antiwagnerin si však předepíše sociální demokracie pro příští volby? Asi mnoho neprobádám, když si tipnu na metodu vázaných mandátů, Kdo bude chtít být na kandidátce, podepíše do trezoru v Lidovém domě bianco svou rezignaci. Za první republiky to tak politické strany praktikovaly. Hlasovat „podle svého svědomí" si pak poslanci budou moci dovolit jen uvnitř svého poslaneckého klubu. *♦* •♦**♦**♦**♦* *♦*♦***♦**♦* POLYGON 4+5/1997 41 [pageend43]Česká filosofie 20. století Rozhovor P. Josefa KOLAČKA s autorem IV. dílu »Přehledných dějin české filosofie«, profesorem Karlem MÁCHOU Pane profesore, nedávno vyšel čtvrtý díl vašich děj in filosofie „ Glaube und Vernunft - Víra a rozum “. Je věnován českému marxismu. Proč ještě v roce 1997je závažná kritika marxismu, osm let po takzvané Sametové revoluci? Děkuji vám za tuto otázku. Já se též ptám podobně, jak je to možné. A já jsem právě nabyl také zkušenosti s marxismem západoevropským a marxismem v USA. A kupodivu se mi zdá, že neexistence stalinského režimu ve východní Evropě je určitými marxistickými kruhy velmi postrádána a že se dělá více méně všechno pro to, aby tato světová komunita marxistů se opět obnovila. Můj čtvrtý díl - je to vlastně jenom polovina - se týká let 1945 - 1952; je to tedy to, čemu se tady říká Zeitgeschichte, jsou to dějiny ještě ne ve vlastním smyslu a pro mnohé vzniká často otázka ryze metodologická, jak oddělit dimenzi memoárů, mých osobních vzpomínek na to všechno, co jsem prožil, s objektivní historickou analýzou; snažil jsem se tedy vypreparovat z toho marxismu jeho určitý fenomén, který se v období po druhé světové válce rozšířil v českých zemích silou náhlého požáru, a přesto jaksi nevěrohodně; tato teorie byla až do roku 1945 naprosto v pozadí zájmu české inteligence. Je tu jakési podezřelé přivolení k něčemu, co bylo české tradici naprosto cizí, a já v tom vidím jakýsi osudový fenomén, abych tak řekl: přivolení zlému, přitakání lhostejných, to je více méně pozadí mé analýzy, která je naprosto faktografická a u každého jména doložitelná desítkami děl. Marxismus této poválečné doby byl politicky oportunistický, vhodný pro mnohé, kteří hledali jakési alibi pro národní nebo internacionální progresivitu. Marxismus byl pro mnohé dostatečnou legitimací pro to, aby mohli dále pracovat ve svém oboru, nebo aby mohli proniknout výše. Já nemám v úmyslu redukovat dějiny české filosofie na pohnutky nižšího rázu, ale tento prvek je velmi nápadný. Jaké místo má ve čtvrtém díle křesťanská filosofie? Především bych chtěl poznamenat, že ta čtvrtá část se týká jenom let 1942 - 1952, a to jenom oblasti filosofie. Křesťanská filosofie je nesmírně důležitý prvek českých dějin filosofie těchto let. Je to jediná důstojná opozice marxismu, je to jediná přímá a nekompromisní opozice vůbec, tak jako Lidová strana byla otevřeně jedinou stranou takzvaně nesocialis- tickou, to všechno ostatní byl pro české politiky pokus vyrovnat se s marxismem v jiné terminologii. Tedy neprávem opomíjená tématika křesťanské filosofie, dnes téměř neznámá, existuje jenom v souvislosti s určitými výraznými jmény a tady jsem se více méně z důvodů místa, z důvodu prostě tiskového omezil na tři osobnosti, tj. na jména profesorů filosofie: Jaroslav Beneš, Alois Kudrnovský a historik a etik Karel Kadlec. Nezabýval jsem se přitom teologií ve vlastním smyslu, to je úkol pro teologa, pro nějž se necítím příslušným. Ale zmiňuji ovšem i osobnosti, jako byl profesor Felix Mikula, Jan Kapistrán Vyskočil a ovšem Josef Beran se svým asistentem a nástupcem Alexandrem Heidlerem. Zmiňuji i Dominika Pecku a Jana Šrámka, Artura Pavelku a Metoda Habáně a řadu jiných. Vlastní pojednám křesťanské filosofie, zejména exilové, bude následovat v druhé části mého druhého dílu, kde je mu věnována samostatná kapitola. Jak ukázal spor o katedrálu svátého Víta, vězí v mentalitě české veřejnosti mnohé z marxistických zásad a předsudků. Jaký je váš názor na tento spor? 42 POLYGON 4+5/1997 [pageend44]To je pro mne otázka osobně velmi bolestná. Katedrála svátého Vítaje dílo věků. Ujejího základního kamene stojí Jan Lucemburský a jeho synové, dále Arnošt z Pardubic. V jejích zdech našli poslední odpočinek mimo jiné také světci a králové, také náš Jan Nepomucký, a mimochodem také tři císaři Svaté říše římské. Svatý Vít nepatřil jen Praze a nepatří jen národu, ale celému křesťanstvu. A nemá právo o tom rozhodovat jen jedna generace, nebo jeden člověk. Připadá mi to jako špatný vtip, že rozhodujícím slovem byl pověřen Obvodní soud pro Prahu 1. Už základní otázka: Komu patří dům Boží, je špatně položena, zda patří církvi nebo všemu lidu, to je celkem jasný případ právního omylu, měli bychom se ptát ne po tom, kdo je byrokraticky příslušný, ale který soud ve smyslu právních hodnot může na sebe vzít odpovědnost za dílo, které symbolizuje dokonce více než 650 let pražské historie. Patří-li někomu, pak jen Bohu a podléhá-li nějakému soudu, pak jen Božímu soudu a zákonu. Císař Karel IV. vložil základní kámen katedrály do symbolického středu mezi evropským Západem a Východem, jako nějaký mystický středobod Svaté říše římské, věnoval ji svému milovanému předkovi knížeti Václavovi, svátému de facto, a dal ji postavit na místě Václavovy rotundy. Katedrála měla mít původně jen jednu věž z tohoto důvodu, a to téměř dvakrát tak vysokou jako je ta dnešní středová. Pozdější zakončení barokním pokrytím je zcela nesty- lové a neautentické. Průčelní věž měla být jen vedlejší a druhá vedle ní byla Hilbertem přestavěna jen kvůli symetrii. To všechno a řada jiných věcí, například Bílkův Ukřižovaný, jehož umístění prosadil Masaryk svou politickou mocí, svědčí, jak nesvědomitě zapracovala na Svatém Vítu už předmnichovská republika. A vláda Hradčan naší přítomnosti jde v tomto směru a hazardérském amatérství ještě dál. Jaká škoda! Pražská vláda si dala v tomto směru to nejhorší možné vysvědčení. Za jejího regentství se podařilo něco, nač si netroufli ani komunisté. Dějiny budou odpovědným osobám za tento skandál nemilosrdné. Přejeme si jen, aby národ brzy prohlédl. Děkuji vám, pane profesore. ■ (Poznámka redakce: Text rozhovoru byl poskytnut >No- vému životu< a >Polygonu<.) Každá doba má svá tajemství, aneb kdo za to může Na závěr hliněného opisu starší sumerské mythologické básně připsal před mnohými a mnohými staletími písař poznámku: "Tajné. Zasvěcenému to zasvěcený smí ukázat. Ukončeno a ověřeno. Podle staré předlohy..." Jaké bylo ono tajemné, a jak uvidíte, explozivní sdělení v řeči vázané? Ideologické tajemství jen pro vyvolené bylo skutečně utajováníhodné. Prozrazovalo totiž, kdo to na světě zařídil tak, aby lidé museli pracovat. "Když bohové ještě byli lidmi, pracovali a lopotili se; velká to byla námaha, těžká práce..." Těmito slovy začíná akkadský epos Watram- chasís (»Přemoudrý«). Z jiné klínopisné verze víme, že nižší bohové museli pracovat na polích a na výkopech zavodňovacích kanálů, vyšší na ně dohlíželi. A ti nejvyšší prostě »nedělali nic«. To prý trvalo dva a půl tisíce let. Pak se konečně bohové vzbouřili, a tak musela na příkaz nejvyšších Bélet-ilí z hlíny uplácat člověka a když na něj naplivala, udělala z něj sedm mužů a sedm žen. Bohové byli zbaveni práce, a potomci lidí dřou dodnes... Jak je vidět, již člověk eneolithický se měl za pitomce, a ty, co »nepracuji«, pokládal za bohy. (Lgtt) POLYGON 4+5/1997 43 [pageend45]Třetí Oscar pro Barrandov PAVEL ŠTILLER Koncem března 1997 se celé české kultuře dostalo v Hollywoodu, centru světového filmového průmyslu, velmi významného ocenění. Mezinárodní úspěch českého hraného filmu Kolja má rovněž historickou dimenzi, neboť jde o první celosvětovou poctu vynikajícímu produktu svobodné, postkomunistické a necenzurované kultury, při soukromém způsobu financování filmové produkce. Americká filmová akademie, sídlící v kalifornské Mekce světové kinematografie, potřetí v poválečných dějinách vyznamenala česko-slovenský snímek nejvyšší světovou trofejí, zlaté se třpytící soškou „strýce Oscara“. Vrcholné dílo ročníku 1996 bylo v Los Angeles prohlášeno za nejlepší zahraniční, tj. neamerický film roku. Autoři filmového Kolji, „rodinní tvůrci“ syn-režisér Jan, otec-scenárista a představitel hlavní dospělé osoby Zdeněk Svěrákoví, vytvořili překrásný snímek, jeden z nejlepších českých filmů všech dob. Jejich společné dílo, jež dlouho zrálo, bylo tak vzácnou cenou odměněno zcela po právu. Třetí český Oscar byl Barrandovu udělen po dlouhé přestávce, která trvala přesně 30 let. Tehdy, v kulturně „zlatých šedesátých létech“, se československá kinematografie poprvé a naposledy stala světovou filmovou velmocí. Tehdejšími nositeli Oscara, oficiálně nazývaného „Cenou Akademie“, se stala dvě výborná díla, slovenský snímek Obchod na korse (Oscar 1965) režisérské dvojice J. Kadára a E. Klose, jakož i český film režiséra Jiřího Menzela, natočený podle Hrabalovy okupační novely Ostře sledované vlaky, jenž byl vyznamenán v roce 1967. Není bez zajímavosti, že všechny tři odměněné filmy mají náměty s politicky velmi brizantni tématikou a odpovědně se zabývají nepříjemnými úseky moderních českých a slovenských dějin. Americká akademie zřejmě také přihlédla k občanské odvaze tvůrců a k jejich chvályhodné snaze se v nepříznivých dobách čestným způsobem vypořádat s chybami minulosti. Slovenský Obchod na korse byl např. poněkud nedobrovolně natočen v pražských ateliérech na Barrandově, protože bratislavské ateliéry na Kolibě se údajně „nehodily“ (téma slovenské arizace židovského majetku už tehdy, stejně jako dnes, nevyhovovalo jak tisovským a 1’uďáckým pohrobkům, tak „mečiarovsky“ komunistickým šovinistům). Jiné vynikající dílo československé vlny šedesátých let, Formanova ostrá satira na vykradený socialismus Hoří, má panenko!, ač nominováno na Oscara 1968 a v roli jasného favorita, už oceněno být nesmělo, protože Americká akademie nemohla dávat každý druhý rok cenu československému filmu. Kvůli zachování proporce a mezinárodní spravedlnosti musely přijít na řadu jiné země. Není náhodou, že existuje ještě pátá nominace českého snímku na Oscara 1992, a sice prvního celovečerního filmu nikoho jiného než Jana Svěráka. K jeho Obecné škole, poetické zprávě o pre- kérním stavu československé společnosti v choulostivém volebním roce 1946, přispěl otec Zdeněk rovněž svým scenáris- tickým a hereckým umem. Byl to poslední úspěch dobíhajícího modelu tzv. znárodněné kinametografie. Posuzováno z hlediska této nominace, nesměli být „Svěráci“ letos vynecháni. Pět tisíc členů hollywoodské akademie, většinou světově renomovaných filmových pracovníků a umělců, nemohlo totiž ignorovat politicky důležité, společensky závažné a lidsky přesvědčivé komediální drama jako je Kolja. Vytoužené a oprávněné vyznamenání tohoto filmu je navíc jakýmsi do44 POLYGON 4+5/1997 [pageend46]datečným blahopřáním a dárkem stoleté světové kinematografie k výkonům, zásluhám a úspěchům jednoho ze svých nej starších a nejčilejších přispěvatelů, kinematografie české a slovenské. Příznivá reakce členů Akademie byla kromě toho pojištěna a ovlivněna míněním newyorské kritiky, která už v únoru 1997 udělila Koljovi svou tradiční výroční cenu »Zlatý globus«. Po tolika amerických uznáních už ani neudivilo, že také česká porota vyznamenala Kolju »Českým lvem« jako nejlepší film roku. Kolja se tak stal nejúspěšnějším českým snímkem, jenž obdržel všechny významné ceny, které vůbec získat mohl. Příběh Kolji vykazuje překvapivě určité, lidsky a politicky nerozmazané kontury, ačkoliv se zabývá nelehkou dobou, k níž se dnes, kromě disidentů, nikdo nehlásí: dobou morální katastrofy českého národa a společnosti, obdobím Husákova zapš- klého režimu a sovětské okupace ČSR. A jak je pro tuto hrubou periodu „nudy v Čechách“ nutné a adekvátní, odehrává se Kolja navýsost jemným, subtilním a vtipným způsobem. Pod vlivem jeho zázračného a inteligentního humoru roztává každé totalitou zraněné srdce, rozjasňuje se každá režimními starostmi zakaboněná líc. Po sedmi letech svobody a „soukromého“ podnikání je třeba rychle zapomínajícím občanům satiricky připomínat, v jakém duchovním marasmu a materiálním marastu ještě nedávno skoro spokojeně žili. V centru hutného příběhu se nejprve objevuje cellista, koncertní mistr České filharmonie (při jejích současných, vlastním vedením zaviněných problémech sotva náhoda scénáře!), který je v normalizaci kvůli žertovnému, ale politicky „neúsnos- nému“ výroku á la Kundera stranickými patolízaly vyhozen z orchestru. V nouzi se živí hrou při kremacích a na ukrácení dlouhé chvíle prohání kdejakou ženskou sukni. V nádherné roli, již si napsal na tělo, exceluje Zdeněk Svěrák svým známým způsobem - suchým humorem, pode- hráváním postavy a zdrženlivostí k popukání. Jako hudební umělec s přitažlivými bílými skráněmi je dospělý hrdina filmu zapřisáhlý starý mládenec a notorický bručoun, který projevuje kunderovské sklony nestárnoucího veselého erotomana. Ze soucitu, na oko a na smluvně stanovený krátký čas se ožení s mladou Ukrajinkou, matkou roztomilého pětiletého Kolji, aby tato ze Sovětského svazu uprchlá bezdomovkyně mohla získat československé občanství. Po dalším náhlém útěku matky na Západ zůstane osiřelý Kolja, jsa pod pokrytecky ustaraným, nicméně dotěrným a zajída- vým dozorem všudepřítomné Státní bezpečnosti, na krku svému nemile překvapenému „otci“. Následující scény neohrabané, ale obětavé péče otčíma o svěřené dítě, usměvavé obrazy jeho šikovného a šarmantního zneužívání všech možných kolegyň, přítelkyň a babiček k ulehčení starostí a zvládnutí nezvyklých úloh, vynalézavé situace při učení vnímavého chlapce češtině, vzbuzující svým slovním vtipem a jazykovědnou krkolomností salvy smíchu, jakož i jemné předivo dojmů, náznaků a poučení, jež vede k postupné ztrátě Koljova přirozeného a hrdě nekritického obdivu ke všemu sovětskému, včetně „molodců“, vojáků-oku- pantů, patří k tomu nejlepšímu, co bylo kdy na Barrandově natočeno. Neobyčejně vtipný film a skvěle napsaný, přes veškerou dojímavost veskrze ne- sentimentální příběh, jenž pomáhá léčit také alibistické protiruské předsudky z okupace u starších diváků, končí svobodou 1989: matka se vrací pro syna do Prahy a odlehčený „otec“ po rychlém očištění zase hraje s Českou filharmonií na památném trojkoncertu na Staroměstském náměstí pod taktovkou jejího dávného před- komunistického dirigenta Rafaela Kubelí- ka, tehdy „největšího žijícího Čecha“, jak zní cellistův komentář. Takový happy-end a takovou rehabilitaci by si mohla přát celá česká kultura: aby se v Klausově vládě, zmítané akutními ekonomickými potížemi, a pod žezlem nového ministra zbavila svých macešských pout a finančních limitů. Mnichov, květen 1997 ■ POLYGON 4+5/1997 45 [pageend47]Rudohnědé obnošené vesty jdou v ČR dobře na odbyt Import veteše a chatrného šmíza JIŘÍ LOEWY „Recycling" je vysoce aktuální. Podnikaví obchodníci objevili způsob, kterak vytlouct peníze i z obnošeného šatstva. Místo aby putovalo do sběru a do trháren, dodává se do speciálních prodejen „zboží z druhé ruky" neboli Second hand, kterým novočeš- tina přezdívá „sekáč". Na tom koneckonců není nic špatného. Ani v západní Evropě není žádná hanba zakoupit zánovní pařížský model za pár šprdlíků a pak v něm honit vodu - dělají to občas i dámy ze spolehlivě solventních vrstev. Podobným způsobem se ovšem do zemí střední a východní Evropy nedodávají jenom zánovní modely, nýbrž i textilie už ohlodané od molů, modely out of fashion a ojeté automobily poněkud přešlé mrazem. Především ale by si některé kruhy chtěly v zemích někdejšího sovětského bloku vytvořit odbytiště také pro zvetšelé a zrezivělé politické doktríny, různé pseudonáboženské kulty a obnošené ideologie, prostě staré vesty a chatrné šmízo (Karel Čapek), prostě všeliký šmejd, který už v zemích svého původu dávno ztratil na přitažlivosti. Některé z těch starých vest jsou barvy nahnědlé, jiné narudlé. A tak jsme se mohli nedávno dočíst třeba v deníku PRÁCE, že 6. května „paní Helga Zepp-LaRouche z Schillerova institutu přednesla v Praze přednášku na téma Eurasijské mosty jako motor světového hospodářského rozvoje“. A zřejmě bude hůř, neboť: „Světový vývoj dospěl do tak nebezpečné fáze, že není vyloučeno zhroucení mezinárodního finančního systému,“jak vyjevila paní Helga žasnoucímu českému auditoriu. A pak doložila, téměř jako ve VUMLu, že všechno souvisí se vším: Není vůbec náhoda, že spolkový kancléř Kohl oznámil svou opětnou kandidaturu poté, co 11. března dosáhl Dow-Jonesův index „nejnižší dotace za poslední období“. (Opomněla pouze dodat, že se tento přechodný technický pokles burzovního indexu odehrál na rekordně vysoké úrovni...) Ale to není vše: „ V brzkém očekávání finančního šoku vyhlásili předčasné volby francouzský prezident Chirac a kanadský premiér Chretien“. \/e Velké Británii pro změnu „finanční Oligarchie vsadila na labouristu Blaira.“ Atakdále, podobných blafů přehršle. Vůbec největší spekulací je podle názoru Helgy Zepp-LaRouche privatizace v zemích střední a východní Evropy, referuje Milan Mostýn v deníku PRAČE v čtyřsloupci nadepsaném „Spekulanti dovedli svět na pokraj katastrofy“. Veškerou argumentaci paní Helgy spolkl tento zpravodaj i s navijákem, nezachoval si sebemenší náznak kritického žurnalistického odstupu, nejelementámější soudnosti. Nelze vyčítat mladému muži Mostýnovi, že nezná z vlastní zkušenosti nacistickou a fašistickou propagandu z doby před druhou světovou válkou a že žaloby na „světové spiknutí spekulantů“ a finančních oligarchií není schopen okamžitě politicky zařadit. Lze mu však právem vyčíst, že nekriticky pomáhá širit agitaci jakési paní, aniž by si ověřil, o koho a o co jde. Helga Zepp-LaRouche totiž není nepopsaný list. V Německu, kde svého času s vynaložením ohromných finančních prostředků zcela neznámého původu kandidovala (hlučně, avšak bezúspěšně) do Evropského parlamentu za takzvanou EAP („Evropská dělnická strana“), platí její politická sekta za extrémistickou. Ač její portréty visely na všech sloupích, nic to nebylo platné, volby projela na celé čáře. Poté zřejmě paní Helga na Spolkovou republiku Německo zanevřela, nejméně deset let už tu o ní není vidu ni slechu. Nicméně to vůbec neznamená, že zanechala svých aktivit. Pouze hledá nové trhy. Za časů ČSFR věnovala značnou pozornost Slovensku. V novinách z léta 1991 lze nalistovat zprávu, že „slovenští křesťanští demokraté uspořádali 17. června v Bratislavě spolu s tzv. Schillerovým institutem konferenci, jíž se zúčastnilo na šedesát osobností z celého Slovenska, včetně jednoho ministra a četné prominence.“ Cituji: „Hlavní řečnice, paní Helga Zepp-LaRouche, představila >nový světový hospodářský řád<, vymyšlený jejím mužem, Američanem Lyndonem LaRouchem. Ostře zaútočila zejména proti movomalthusiánovi' George Bushovi 46 POLYGON 4+5/1997 [pageend48]a proti >monetaristovi< Václavu Klausovi; jejídružka, jistá paní Beyreuther-Raimondi, pro změnu varovala před Mezinárodním měnovým fondem, který prý všude na světě ničí národní ekonomiky." Líbánky mezi slovenskými křesťanskými demokraty a takzvaným „Schillerovým institutem“ (který se nejmenuje podle básníka, ani podle ekonoma Schillere, ale neptejte se mě, po kterém jejich jmenovci) potom záhy skončily. Tvrdí se, že se tak stalo po intervenci sesterské strany rakouské, která dr. Čamogurskému poskytla pár informací. Píše se rok 1997, nyní paní Helga pro své křížové tažení proti světové plutokracii hledá podporu v České republice. A také ji nachází - přinejmenším tedy na stránkách deníku PRÁCE v článku pana Mos- týna. „Novinář se od svých čtenářů a posluchačů liší pouze v tom, že by měl být informován lip, hlouběji a zevrubněji, aby jim měl co říct. A v tom, že na rozdíl od nich nemá právo vědomě lhát a šířit dezinformace. A mýlit by se samozřejmě neměl příliš často." - To napsal v jednom ze svých fejetonů nedávno zesnulý český novinář Karel Kyncl. Stoprocentně s tím souhlasím. Novinář by opravdu měl umět rozeznat zánovní Diorův model od nahnědlé či narudlé staré vesty. Jsem sice zásadně proti dovozním depozitům a přirážkám, protože hodně pamatuji a tudíž už zpaměti znám tyto neklamné signály, že se ekonomika octla na šikmé ploše. Nicméně na dovoz obnošených kultů, dogmat, pověr a ideologií bych uvalil importní daň co nejvyšší. Wuppertal, 5. června 1997 ■ Co všechno může fungovat Vitruvius, římský architekt, stavitel válečných strojů u Caesara a Augusta a ke stáru v „civilu“ stavební inženýr, ve svém spisu > Deset knih o architektuře< Římanům připomněl jeden starý stavební zákon, který prý kdysi platil v iónském Efesu. Tento maloasijský hellénský městský stát zákonem nařizoval staviteli, který přejímal provedení veřejné práce, aby závazně prohlásil, kolik budou činit stavební náklady. Po dobu provádění stavby pak úřady obstavily stavitelův majetek a když po dokončení stavby náklady odpovídaly předloženému rozpočtu, byl stavitel „vyznamenán pochvalným dekretem a čestnými dary“. Doplácet na dokončení stavby z veřejných prostředků směl stát maximálně z jedné čtvrtiny předložených nákladů. Pokud ale náklady přesáhly i tuto sumu, peníze na dokončení stavby zaplatil stavitel ze svého. Ovšem už Vitruvius si o čtyři století později posteskl: „Kéž by nesmrtelní bohové zařídili, aby takový zákon vydal i římský stát, a to nejen pro stavby veřejné, ale i soukromé!“ Co bychom měli asi dnes prohlašovat v Cechách, kde kontrola nad veřejnými zakázkami je stejně formální, jako kontrolování příjmů stranických sekretariátů od firem, které se k těmto zakázkám dostaly. Jenom dodejme, že v duchu onoho zákona byl postaven a vyzdoben jeden ze sedmi divů antického světa, proslulý Artemidin chrám v Efesu >Artemísion<, vyhořelý po nevysvětlené exhibici jistého Hérostata v den, kdy se narodil Alexandros Veliký, tj. 21. července 356 př. n. I. (Lgtt) POLYGON 4+5/1997 47 Co všechno může fungovat [pageend49]Nevím, nakolik toho dne bude vzpomínáno, nepříliš vzpomenuto ho bylo i při kulatém výročí roku 1993. Dne 1. června 1953 se totiž u nás zase jednou začínalo počítat od nuly. Od nuly u nás, zdá se, začínáme rádi. Jinak jsme i tehdy samozřejmě až do poslední chvíle slyšeli spoustu slov o pevnosti naši měny, o šeptandě reakce, že snad tak docela pevná není. Někteří vybraní straničtí agitátoři dokonce s projevy o tom, že strana nesáhne na dělnické peníze, vystoupili v tehdy ještě pracovní sobotu 1. června 1953 o poledni přestávce v našich závodech. Jejich projevy přerušily zprávy rozhlasu ve 13.00, které měnovou reformu ohlásily. Ačkoli o pár dnů dříve výrok o tom, že strana nesáhne na „dělnické peníze“, padl z úst hlavy státu, familiárně přezdívané „ušaté torpédo“. Strana u této příležitosti prohlásila mnohé. Také, že konečně nastal čas zlikvidovat výhody buržo- asie, ačkoli byly pilně likvidovány již od roku 1945. Jako příslušník této likvidované třídy mohu po pravdě odpovědně prohlásit, že jsme doma tehdy neměli ani na tu limitovanou výměnu Jedna ku pěti. Byla to tehdy nula nad jiné významná. Propadly také od reformy roku 1945 vázané vklady, pojistky, prostě všechno. Začínali jsme od nuly a ohlášeno, že radostně. Konec konců a necelý půlroček dříve byl za krk pověšen Slánský a Jeho parta a pokud za cosi nemohla buržoasie, tito její spřeženci mohli. Bez nich vše půjde lépe. Pro svrchu zmíněné agitátory to tak radostné nebylo, většinou se vylizo- vali z ran utrpěných ve službě státní lži. V Plzni byly bouře největší (buržoasie se, bestie jedna, vplížila mezi dělnictvo), vybílen byl soud, vyvěšeny prapory, označeno místo, odkud bolševik odstranil pomník americké armádě a čekalo se na příjezd osvoboditelských tanků s bílou hvězdou. Osvoboditelé se nedostavili, dostavila se však lidová milice a vnitřní stráž. Dosti šprťouchlat. Doba je vážná. Doopravdy to byl konec hospodářské politiky, jež stačila rozfofrovat majetek nakradený pětině německého obyvatelstva, majetek znárodněný, zestátněný domovní fond, zlikvidované živnosti, ba z domácích zdrojů nezapomeňme ani na ten, že právě tehdy se u nás stala zaměstnanost žen obecnou. A tudíž i jejich přinos skrze útisk berní. Jenže ono opravdu nelze utrácet víc než vyděláme, že ano? Byť se tedy to, co nemusíme vydělat, utrácí snadněji, že ano? Momentálně zjišťujeme, že buď tato vlastnost nebyla vyhrazena výlučně předvoji dělnické třídy, a nebo to, že nám tento předvoj vládne dále. Ta pilná starost o přerozdělování majetku, a nižádná o jeho vytváření. Strana sáhla na „dělnické peníze“ a od této chvíle nic už pro stranu potom nebylo jako dřív. Leckterá pravovernost vzala tehdy za své. Zdá se, že také letos zjišťujeme, že i tentokrát bylo cosi rozfofrováno. Jakousi roli v tom hrají naše milé banky. Friedrich Dürrenmatt napsal takovou hru o bance, kde si je možno 48 POLYGON 4+5/1997 SLOUPKYJANA BENEŠE (Benešnoviny) [pageend50]peníze uložit, ale už nikoli vybrat. Zákaznici, chtějící své peníze, jsou zabiti, případně nájemnou doro- tou o peníze připraveni. Inu hra. Autorova imaginace. Jmenovala se Frank V. Jeho zločinní divadelní bankéři ovšem měli zásadu. Vydělávat více než utrácet. Dávávala se, ta hra, kdysi i u nás. U Bu- riánú, či D-34. Teď se nehraje nikde. Škoda! Hodilo by se to. Vládci vládnutím dosud neožvýkani by měli představení navštěvovat povinně. Asi by to příliš nepomohlo, ale mohli bychom mít pocit, že cosi konáno. 24. května 1997 O O O O O Jak už jsem vyjevil jindy a jinde, byla jistá prababička, jež byla taková dáma, že pojídala i hrozny vidličkou. Co jsem skromně nevyjevil, bylo, že ta dáma neuměla psát. Ačkoli se tedy dokázala domluvit celkem v pěti jazycích. Pokud jde o psaní, soudila, že by jí to k ničemu nebylo, neb si na to platí své lidi. Uměla se ovšem podepsat. Náš odvěký problém zřejmě je, že nejsou lidi. Projevila to onehdy z obrazovky jedna česká juris- prudentka neklamně socialistické provenience. Reportéru zpupně se zajímajícímu o jakýsi případ u jejího, zajisté našeho a úplně nezávislého soudu, odpověděla, proč že se nezajímá o její plat. Asi proto, že naši občané zákonodárci, ach jistě vědí proč, chudobky nevinné, dosud neměli čas na zákon o právu na informaci. Takže ani taková ministryně spravedlnosti se s vámi nemusí bavit o tom, zda její manžel získal sociálku podvodem, nebo ne. Jiná excellence zase nemusí hovořit o tom, jak se jeho jméno ocitlo na seznamu agentů, a nikdy se nedozvíme, kdo ho tam přepsal na rod ženský, aby to tak nepadalo do oka. Řečená jurisprudentka pak už nevysvětlila, proč se drží svého jurispru- dentství a nejde třeba dělat hajzlbábu. Znám jednu velice si své hajzlbá- bovství pochvalující, neboť nosí domů denně kolem tří tisícovek. Na což si - myslím čistého denně - dnes ani taková soudkyně nepřijde. Usednete do letadla ČSA, kde se vám tudíž také dostane předletového poučení v mateřském jazyce, ale o češtině nepoučený personál vás upozorní na odkládací prostory, jež máte nad vašimi hlavami a pod vaším sedadlem, ačkoliv má česky říci svými. To posesi- vum je totiž reflexivní, čili zvratné. Prostě jedna z těch věcí, dělajících mateřský jazyk mateřským jazykem. Staráme se sice o své školství, máme na to dokonce svého ministra a svoje ministerstvo, ale že by se snad na školách měla například vztyčovat naše vlajka, neb by to úctě k ní a jejímu významu učilo, ještě nikoho z nich nenapadlo. Že máme být hrdi na svou vlajku a potažmo se snažit, aby mohla být také hrdá na nás, když už na sebe stát péči o vzdělání vzal, by tam patřit mělo. Taktéž NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňském městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl nebo volejte večer: ++33-494 82 37 41 POLYGON 4+5/1997 49 [pageend51]učit tam češtině, nutně soudím. Soudím podle té, jíž naslouchám na obrazovce či v rozhlase. Ba i v novinách se zhusta vyskytující. Z úst politiků, či lidi jinak významných vycházející. I ten „Státní úřad“ pro jazyk český se tady jaksi míjí svým posláním a odvěkou ne- smysluplnost své existence tím dokazuje. Rozeslal generální ředitel Benziny takový opravdu docela vkusně vyvedený propagační materiál s titulem. Děkujeme našim stálým zákazníkům. Z čehož zřejmě sémanticky jednak plyne, že těm nestálým neděkujeme, ale za druhé je tam v této da- tivni větě chyba za časů mého mládí na tři minus, protože děkujeme komu, a tudíž svým zákazníkům. Podvrhuje se mi myšlenka, že generální ředitel Benziny, na rozdíl od té prababičky, na to psaní prostě nemá své lidi. Ačkoli je pod tím textem po- depsaný. Zajímá to někoho? Zajisté že nikoli. Máme jiné úkoly. 15. května 1997 Q Q Q Q Q Bývávala taková pitomá dětská hra. Polévka se vaří, maso na talíři. Přijde na to, sežere to... Její půvab spočíval v tom, že se předem nevědělo, čí jméno předříkávač vyřkne. Půvab politiky naší země spočívá v tom, že taktéž někde máme jakéhosi svého předříkávače. Leč jaké jméno má padnout, se ví předem. V tom rozdíl vysoké politiky od pitomé dětské hry. Afér i aférek jako máku, neexistuje politická strana toho jména hodná, která by mohla prokázat původ svých finančních zdrojů beze studu. V aférách větších i menších a pilně ze stran namočených ústavních činitelů bagatelizovaných, se topí kdekdo z velkých jmen naší země, či alespoň jeho rodinný příslušník. Zákon o střetu zájmů hodný toho jména také nemáme, ač by stačilo třeba jen opsat ten americký. Pokud jde o občanovo právo na informaci, vysoko jste se podívali, holenkové, když se vám informací zachtělo. A ti, hleďme, hleďme, náhle odstoupí, a to i hned ze všech funkci, včetně vedení své partaje, ministr spravedlnosti. Pro úplnou a dost nespravedlivou prkotinu. Inu, forma nám občas, někdy až zásadně, požírá obsah. Děje se tak vcelku pravidelně v našem zákonodárství a tudíž to potrefilo i toho ministra přes zákony. Pokrčíme rameny. Našel se jeden spravedlivý a Sodoma bude zachráněna? Leč kde se béře - tu se béře, chasníček jakýsi se objeví, do exministrovy strany vstoupí a hned se tam stane předsedou. Ačkoli tedy jeho jméno figurovalo na seznamech fíz- lů. Nenápadně je tam jakýsi deus ex machina učinil femininem. Jenže to se u nás naposledy bralo vážně u jakéhosi Barton- číka. A chasníček, když straník, tak hned předseda strany a prý do vlády. Inu, zjevně to není žádný troškař. Nedozvídáme se náhodou právě teď, že vládu třeba reorganizovat (tohle činil už Gottwald v únoru 1948)? Ministr vnitra, který občas, jako jediný a poslední, na nějakého toho fízla ukázal prstem (aniž by to bylo k čemu dobré), jde od toho. Tradičně nejpopulárnější ministerský muž s ďolíčky jde od toho, ministr financí jde od toho. Ministerstva se budou dělit, ale možná také slučovat. Nej vyšší státní cha- rismatik, jinak také odedávna jediný možný nej- vyšši státní charismatik, však oznámí, že se s koalicí dohodl, že tohle dusno vlastně není žádné dusno a je zbytečné mluvit o jakési krisi. Polévka se vaří, maso na talíři. Čípak polívčičku to vlastně vaříme? Praví chasníček, že do vlády ano, ale tohle ministerstvo ne, a tamto také ne? Zdá se, že vláda je tu pro chasníčka, také jediný možný (?), aby měl do čeho píchnout. Nejraději by prý obranu. Jaké to překvapující a náhlé zjištění, 50 POLYGON 4+5/1997 [pageend52]prý se naše armáda - bez něj v čele ministerstva - do NATO nehodí. Opak ovšem může jen těžko s touto armádou tento, anebo jakýkoliv jiný chas- níček zařídit. Ono i takovému Německu trvalo, než mu pro NATO dorostla armáda z jinochů ideologicky nepostižených, deset let. Zní to ovšem hezky a státnicky, když se náhle ozřejmí, co tolik přímo latentně známo. Nehledě na to, že mezi lety 1945 až 1955 si Německo žádné ozbrojené síly neplatilo. Čímž zatraceně veliké peníze ušetřilo a základy hospodářského zázraku svého položilo. My si své ozbrojené síly neustále, neznámo proč, platíme. Pravil jistý ústavní činitel jednou - a docela nedávno, asi v okamžiku pravdy, že prý sije strana, ministerstvo spravující, plete s úvěrovým ústavem. Co napadá? Hlásí se jiný zákazník a polévka se vaří. O O O O O Každá země má takovou vládu, jakou si zaslouží. Platí samozřejmě jen o vládách svobodně zvolených, nikoli třeba o vládách dovezených na okupačních pancéřích. Pokud však si jakousi vládu svobodně zvolíme, zvláště po zkušenostech vlád nezasloužených, neboť na okupačních pancéřích dovezených, měli bychom s krajním podezřením sledovat všechny ty, kdož mluví o kontinuitě legality. Bylo zanedbáno a nelze už tudíž napravit. Kontinuita je zde. Kontinuita legality totiž v tomto případě podle mého znamená, že vytváříme kontinuitu vládnutí neodpovědného. Vládnutí, v němž namísto velebení země velebí se politické strany, tak jako se musela velebit - nedlouho tomu - ta jedna. Toto vládnutí značí také, že politické strany se - hle, jaká to kontinuita legality režimu dle zákona nelegálního a zavrženíhodného - financují ze státního rozpočtu. Že by tato nemravnost značná komukoli z halasné oposice brala chuť k jídlu, jsme se nedozvěděli. Takže oč vám všem, pánové, vy za osmnáct i vy bez dvou za dvacet, vlastně jde? Balíčku se nám dostalo, jestlipak mezi těmi úspornými opatřeními je také opatření pro financování partají z peníze daňového okrouhávající? Není. Šlápne někdo .napřezsky’ ČEZu, potažmo manželce předsedy vlády velice pro- fitabilně v této státní instituci zasedající? Nikoli. Dozvěděli jsme se, že se nebudou opravovat silnice, ale nic o tom, že by k újmě přišla parlamentní restaurace, či parlamentní cukrárna jakož i obecně parlamentní Oligarchie. Že by muži odpovědní za tuto zemi, či ti, o tuto odpovědnost se snažící, pravili, že dosti bylo kontinuity, partaje z berního útisku financovat, zajisté také ne. Tudíž pochybnost mnohá se mne zmocňuje, zda vůbec má ještě smysl o čemkoli z věcí českých psát. Kontinuitu legality máme, hlavu státu máme, co nepřála si druhdy víc než jen zemi ku svobodným volbám zjara 1990 dovésti... Řekl bych, že vláda dovolávající se nutnosti šetřit u svého občana a voliče, rozbila by či pomáhala rozbít kontinuitu nedobré legality, kdyby šla příkladem. Slyším-li o zřízení funkcí junior-ministrú či zřizování pobočných ministerstev, nepřipadá mi to jako dobrý příklad. Spíše jako příldad nedobrý. Situace se měla zlepšit, když oběsili Slánského, zadoufal druhdy poddaný. Dnes prý se má zlepšit, vyhodíme-li Dlouhého a Kočárníka. Nebylo a nebude. Situace by se byla zlepšila, byl-li by druhdy, a to včas, oběšen Gottwald. Roku 1952 už bylo na to pozdě. Právě je dnes pozdě snažit se o zlepšení obecnosti uprdnuta českého vyhozením Jakéhosi postkomunistického ministra. Pokud pak neslyším vůbec nic o zkrouh- nutí erárních financí pro aparát politických stran, působí to na mou morálku dost zhoubně, ba řekl bych i na morálku občana. Bude lépe, když exko- munista Zeman svrhne POLYGON 4+5/1997 51 [pageend53]tuto vládu? Nebude, přátelé. Partaj jeho dokáže v tomto systému politických stran právé tak málo. jako dokáže Klausův „balíček“, či dokázal Štrougalův „soubor ekonomických opatřeni“ z roku 1987. Podobně, jako když se dozvídám, že na Temelínu byly bez jakéhokoli výsledku prošustrovány další miliardy mých peněz a Je mi zaplatit to zvýšením cen elektřiny. Ve správní radě podniku o výstavbu se starající zasedají rodinní příslušníci členů vlády. Jakpak se balíček dotkne jich? Neslyšeli jsme. Ba ani opo- sice o tom nešpitne. Proč by špitala? Jsou na tom její rodinní příslušníci ji- náč? Zakopaný pes je v kontinuitě legality systémem obecně neodpovědného šlendriánu. Ten dává podmínky pro všelijaké profity ve východních systémech z vládnutí Samého plynoucích. Oposice sice jde vládě po krku, ale její jedinou motivací zdá se být snaha dospět rovněž k těmto profitům. Železničáři usilují o plat svého západoněmeckého kolegy, ale nemyslím, že touží po tom, podávat také jeho výkon. Proč by toužili? Mají snad příklad v jakýchsi příkladných výkonech svých svobodně volených zástupců, ať už vládnoucích či nevládnoucích? Takže to heslo obraťme: Každá vláda má takovou zemi, jakou si zasluhuje. Naneštěstí pro vládu Je odpovědná občanům a nikoliv naopak. I když u nás se to s tou odpovědnosti, v rámci kontinuity legality, tak nebéře. O Jakou kontinuitu to vlastně jde? To možno dokumentovat výrokem jednoho ze světel Pražského jara, Čestmíra Císaře, který podle Zdeňka Mlynáře po vykopnuti z UV KSČ v listopadu 1968 měl jedinou starost. Aby nešel pod deset tisíc měsíčně. To byla starost politika ve chvíli, kdy si miliony občanů země se zoufalstvím uvědomovaly neodvrat- nost nastávajícího poddanství. V této kontinuitě politické legality se nalézáme, přátelé. Negativní viděni, milý čtenáři? Ukaž mi světlo na konci tunelu, příteli, a s radosti za ním poběžím. Nemůžeš-li. pak sbal kritiku do ranečku a vlez mi s nim na záda, kamaráde. © © © © © Doby jsou takzvaně normální, když učitelé učí, kováři kovou, zedníci zdí. Vláda pak například vládne a důstojníci jsou důstojní. Doby zajisté normální nejsou, když faráři fárají, a o tom, co bude formulovat jeho žiti, se občan dozvídal z usnesení nejprve strany a pak až vlády. Jsou však doby opravdu normální? Zajisté, sro- vnáme-li dejme tomu s Rwandou, vycházíme na tom docela dobře. Faráři už u nás nefáraji, ale zato se zase velice váhá, má-li se Jim vrátit něco z toho, co jim pokradeno bylo, když byli odesláni fárat. Představme si však, pokud jde o tu normálnost, hypothetickou situaci, že například kdesi na Národní třídě, a ne-li tam, pak přinejmenším v ulici Kozí, arciť té Bohem, lidmi i pražským magistrátem zapomenuté části křižující v nástavbě ulici U milosrdných, bude viset firemní štít s tímto nápisem: Miloš Zeman Prognostik Nu a uvnitř Miloše Zemana, čekajícího na zákazníky jeho služeb prognostických si žádajících. I když, jeden neví. Pamatujeme si přece z hodin dějepisu, že u Apollonova chrámu v Delfách sedávaly na troj nožce kněžky Pýthie zvané, a v extasi vyluzovaly zvuky, z nichž kněží, zajisté odborníci, sestavovali obraz budoucnosti. Takže některá řemesla jsou tak stará jako svět. Pýthiím sloužil k uvedení do extase sopečný plyn, Miloši Zemanovi by za tím účelem musili zákazníci ukazovat fotografii Václava Klause. Z uvedené, zajisté ryze hypothetické situace plyne, že jsou řemesla, jejichž nositelé by se jen 52 POLYGON 4+5/1997 [pageend54]JAN KRISTOFORI těžko takzvaně poctivě uživili a ku tvorbě národního důchodu a rozkvětu země přispívali, kdybychom neměli parlament, a pokud jde o Miloše Zemana, pak ještě Českou stranu sociálně demokratickou. (Ne snad, že by na tom byly jiné strany a jiní exsoudruzi podstatně lépe. Co takhle firemní štít s nápisem X. Y. Politolog. S politologem zákazníka očekávajícím uvnitř. Neb těch přece taktéž máme, že by s nimi bylo možno Vltavu přehradit. Řekl bych však, pokud jde o výsledky jejich bádání a obecných moudrostí, že fárající faráři druhdy vykonávali své neřemeslo jaksi bytelněji. Byli už to, dáno jejich odborností, takoví lidé.) Bude se šetřit, a bude se šetřit, ať to stojí, co to stojí. Ještě před velice krátkým časem jsme sice slyšeli, že se nedá mluvit o jakési krisi, až se náhle, jako obvykle, ukázalo, že potíže růstu jsou vlastně růst potíží. Že ano, páni vládci. A to máme, safra, ledva rok po volbách, rok od času, kdy mnohé z draze zaplacených billboardů plných sebevědomých a usměvavých tváří tvrdily například toto: Dokázali jsme, že to dokážeme. Kdo to způsobil, že všechno to, co věděl už dávno řadový občan, všechny ty tisíce zpráv o zahušťující se nedobrotě naší situace, které přinesly noviny, obrazovka či rozhlas, a které se odbývaly mávnutím ruky, náhle došly vážnosti i v kruzích vládních? Už to nejsou novináři, safra- porte, kdo nezodpovědně vyvolává nejistotu, jitří, a vůbec zlobí a ruší ono všelijaké dokazováni, klidnou sílu a jiné kladné činy, všech těch sebevědomých a sympatických lidí z billboardů? Měla vlastně vláda Jakýsi program, anebo spíše postupovala podle programu, například pana Koženého (e tutti quanti). Ten se ovšem zřetelně a rozpoznatelně týkal osobni domestikace svého autora na Bahamských ostrovech, spíše než České republiky. Ovšem, může za to vláda, anebo za to spíše může pitomec uspokojený slibem, že v roce 2000 bude mít 20.000 měsíčně, a nezajímá ho už, kolik si za tu částku koupí? „Pújč- te mi dvacet, vrátím vám třicet,“ je přece heslo těch, kdož nevrací nikdy nic. Bude-li každý z nás z křemene, je celý národ z kádrů, přeoznačme si básníka národního do dob přítomných. Je-li většina lidí pitomci, nedivme se, že se nutně adekvátní většina také vyskytuje i v usměvavě sympatické elitě země? ■ POLYGON 4+5/1997 53 [pageend55]Všechna sláva Francie ... MILAN HULlK Lásky si člověk nevybírá, lásky přicházejí a odcházejí a někdy zůstávají. Ta moje, která zůstala, je Francie. Nevím, proč jsem si ji zamiloval, snad v dětství při četbě Tří mušketýrů a jejich konce, kde se přátelé loučí se smrtelně zraněným D’Artagnanem slovy ’au revoir“ a on odpovídá ’adieu“, či pro stejné barvy její trikolory, jako jsou naše, nebo snad pro francouzské „r“? Vím však jedno, v žádné řeči nezní tak kouzelně slova „vyprávěj mi o lásce“, jako ve francouzštině - „parlez moi ďamour“. Moje cesty do Francie, ty vysněné i ty plánované, nebyly léta ’ve státním zájmu“. Proč by také měly být, když jsem chtěl cestovat ve svém vlastním zájmu? Tato zdůvodnění zamítavých rozhodnutí Správy pasů a viz byly jedním z nej stupidnějších projevů totalitního režimu. Ztotožnit poznávání cizích zemí nebo vysněné setkání se zemí nenavštívenou, ale důvěrně známou, se ’státním zájmem“ mohli jenom hloupí zločinci. Zajímáte se o historii a chcete se toulat Francií, jen tak, cik cak? Potřebujete k tomu auto, něco peněz, asi deset dnů času, průvodce ’Michelin“ a odolnost proti troše nepohodlí. Alors, nous allons. Malmédy Ozbrojené hlídky před hranicí a prohlídka auta nám připomněly, že sice nemáme výjezdní doložku, ale ani Winkelbauera v kufru a naše cesta mohla pokračovat na Norimberk a Heilbronn a odtud na severozápad. Projeli jsme romantickým údolím řeky Mosel, jehož stráně byly plné lahodného budoucího ’moselského“ a pokračovali touto ’Deutsche Weinstrasse“ do Belgie. Kousek za její hranicí je městečko Malmédy, které jsme si přejmenovali na Malé Medy. Hned na jeho kraji, tehdy kus od něj, se 17.11.1944 odehrál tzv. Malmédský masakrů Během poslední německé ofensivy na západní frontě zde jednotky SS postřílely 84 zajatých amerických vojáků. Jejich jména jsou uvedena na dlouhé kamenné zídce, před kterou vlaje na stožáru americká vlajka. Pod ní deska s výrokem Abrahama Lincolna. „Prohlašujeme slavnostně, tito lidé nezemřeli nadarmo.“ Nezapomnělo se ani na viníka Obersturmbannfůhrera- Joachyma Peipera, který byl po válce odsouzen k smrti, pak omilostněn trestem na doživotí, ale v roce 1956 vyšel z vězení na svobodu. Teprve v roce 1976 ho dostihla pomsta, když byl ve Francii zavražděn. Ardeny, francouzsko-německo- belgická pohraniční oblast byla svědkem mnoha bitev a válečných střetnutí. O některých bude ještě řeč. Waterloo My zatím míříme jinam, na sever k Bruselu. Pár kilometrů od něj je Waterloo. A zde musíme opravit učebnice historie, bitva u Waterloo byla ve skutečnosti bitvou u Saint-Mont-Jean. Tak se jmenovala malá vesnička, která však musela pro historii ustoupit většímu městečku, tak jako bitva u Hradce Králové byla ve skutečnosti bitvou u Sadové. Waterloo, slovo, které se stalo synonymem nejen pro porážku, ale i pro úplný konec režimu nebo jeho ideologie. Tady po Napoleonově stodenním císařství po návratu z Elby skončilo vše - jeho kariéra, císařství, dynastie a též jeho rodina. Marie-Louisa 54 POLYGON 4+5/1997 [pageend56]WATERLOO s malým Orlíkem se vrátila do Vídně a Napoleona poslali na vzdálenější a izolovanější ostrov. Geopolitická situace se na celé 19. století změnila. Jak se to všechno stalo? Oslabenému Napoleonovi, jehož ’Velká armáda' se rozplynula v ruských dálavách, nezbývalo, než aby se svými 72 tisíci muži porazil spojence postupně a zabránil jejich spojení. A tak 15.6. poráží (ale nezničí) Prusy u Ligne a pověřuje sbor 30.000 mužů maršála Grou- chyho jejich pronásledováním. Se zbylým vojskem se obrací proti armádě složené z Angličanů, Nizozemců a Němců v počtu 68.000 vojáků pod velením generála Wellingtona. Napoleonův vojenský genius opět vítězí, po celodenním boji dobývají jeho oddíly několik statků, které se na rozlehlé pláni staly pevnostmi. V pozdní odpoledne se však na obzoru objevují kolony vojáků, „pronásledovaní“ Prusové přicházejí na pomoc. Maršál Grouchy dál pronásleduje zadní voj Blu- cherovy armády a sto tisíc Prusů se vrhá na vyčerpané Francouze. Tato bitva vstoupila do dějin nejen pro Napoleonův konec a pro heroismus vojáků obou stran, ale i pro jedno sprosté slovo. Velitel nejelitnějšího oddílu francouzské armády, císařské gardy, generál Pierre Cambronne, jehož gardisté bránili statek Hougoumont, odpověděl na výzvu ke kapitulaci slovem MERDE. Učebnice historie však toto slovo, které v překladu začíná písmenem „h“, cenzurovaly. „Garda umírá, ale nevzdává se,“ je výrok, který se učí francouzští školáci. Legendu Waterloo symbolizuje dnes 45m vysoká mohyla, na jejímž vrcholu se rozkračuje 28 tun vážící lev, ulitý z bronzu ukořistěných kanónů. V sousedství mohyly je kulatá budova se stejným panoramatickým obrazem s reálným popředím, jaký namaloval Marold o bitvě u Lipan a v další budově jsou dvě specielní projekce. Šikmou plastickou mapu bojiště se světelnými efekty, znázorňujícími průběh bitvy, doplňuje promítaný film na svislém plátně. V dalším sále se promítá efektní film o bitvě, historické záběry se prolínají s hrou dětí na bitvu POLYGON 4+5/1997 55 [pageend57]u Waterloo. Teprve ve třetím sále promítají nonstop oba slavné filmy o této bitvě, Bondarčukův a Abela Gance. Několik obchodů je přecpáno suvenýry, kanonky, bustami Napoleona, compact-disky s napoleonskými pochody a dalšími napoleonskými devocionáliemi. Napoleon všude! Obtíženi tímto kultem jsme si v restauraci objednali něco, co se nám líbilo barvou. Teprve po napití jsme zjistili, že to rubínové „něco“ s pěnou bylo pivo s červeným vínem. Dohromady. Kupodivu se to dalo pít, zkuste to! Porážkou Napoleona však nebyly poraženy jeho reformy. Napoleonův duch a jeho občanský zákoník zůstaly. U nás v modifikované podobě až do ’Vítězného února“. Napoleon nebyl jen vojevůdce, Napoleon byl i učitel právní diskontinuity. Ze všech památníků vyzařuje jedno: sláva Francie a velikost malého velkého muže. Le Caillou, statek, kde Napoleon před bitvou nocoval se svým štábem, je plný památek a museem jeho slávy. Jeho lůžko, jeho šavle a jeho stůl. Bíle omítnuté statky Le Haie-Sainte a Hougoumont dýchaly klidem, na jejich dvorech pojížděly zemědělské stroje a stály mercedesy, BMW a kromě pamětních desek nic nepřipomínalo dobu, kdy se na nich vršily hromady mrtvol. Také restaurace Belle Alliance nepřipomínala statek na malém návrší, odkud Napoleon řídil bitvu. I zde byla deska sdělující, že v závěru bitvy se zde setkali vítězové, maršál Blucher a Duke of Wellington. Mezi rozesetými památníky různých regimentů a generálů se jeden vyjímal -nepatřil vojáku, ale spisovateli Victoru Hugovi, který právě zde napsal kapitolu věnovanou této bitvě ve svém slavném románu ’Les miserables“. Sladká Francie Waterloo nás naladilo francouzský a do Francie zbýval již jen kousek. Jen směnárna a nápis „Jste ve Francii“ nás informovaly, že všude kolem nás je již sladká Francie. Honem kasetu s Yves Montan- dem do přehrávače! Již první písnička „Cest si bon“ navozuje příjemnou atmosféru, je to opravdu dobré, že jsme ve Francii. Auto uhání po dálnici a před Arrasern musíme zaplatit poplatek. Nevadí, jsme na prvním „kontrolním stanovišti“. Dojíždíme autem až na Velké náměstí, které je skutečně velké i rozlohou, středověké původem a celé vroubené podloubím. Připomíná náměstí v Telči. Krátká ulička ho spojuje s druhým menším náměstím a nad nimi se tyčí věže katedrály. Asi tam se modlila za odpuštění svých hříchů Manon. „Manon, ach Manon, Manon z Arrasu, Manon je moje, umřít pro krásu.“ Tak jsem si to představoval, sedět na náměstí pod arkádami, popíjet francouzské červené, vzpomínat na Manon Lescaut a listovat Micheli- nem, co se o Arrasu ještě dozvím. Ze se v něm narodil Maximilien de Robespierre, slavná i proklínaná postava Velké francouzské revoluce. Náhoda nebo štěstí mi dopřála setkání i s novodobou Manon. K našemu stolku přicupitala malá bídnice, holčička v růžových šatečkách a s velkou mašlí. Koketně nám nastavila svoji plechovku, zatímco tatínek skromně v pozadí tahal harmoniku. Inu, i žebrat se musí elegantně, bez ušmudlaného papírku a agrese. I to se musíme na cestě do Evropy naučit. Bitva d’Artois Jen pár kilometrů od Arrasu je vesnička Neuville Saint-Vaast. Žádná jiná na celém světě nemá tolik hřbitovů, jako tato. Les dřevěných křížů německého hřbitova rámuje vjezd do ní a na obou stranách hlavní třídy jsou hřbitovy anglických vojáků a vojáků Commonwealthu. Za vesnicí se v lesoparku nachází velké území, které francouzská vláda darovala Kanadě. Na něm je vybudován památník VIMY, dva štíhlé vysoké pylony s andělí a plačícími ženami dominují z vrchu Lo- rette kraji, v jehož půdě jsou pohřbeny statisíce vojáků. Jen Kanaďanů leží na hřbitově 70 tisíc. Jejich jména jsou vyte- 56 POLYGON 4+5/1997 [pageend58]táhnou dvěma liniemi. Ta první patřila Kanaďanům a druhá Němcům. Co však je fascinující, tyto dvě linie jsou od sebe vzdáleny 30, slovy: třicet metrů. Na tuto vzdálenost žili, bojovali a umírali vojáci za císaře nebo Francii, za demokracii a svobodu - a ti čeští také za sen: vznik samostatné ČSR. Aby se do zákopů dostali, vedou do nich podzemní chodby. Z každé strany dvě, jednou přicházely nové čerstvé posily, druhou odcházeli vyčerpaní, zranění vojáci nebo byli odnášeni ti, kteří padli nebo zešíleli. V Neuville Saint-Vaast je museum této války, které k adjektivu ’světová“ dáváme číslovku ’první“. Je tam sána na dlouhé zdi památníku. Byl již navečer, když jsem zaostřoval fotoaparát, opodál se po asfaltových cestách areálu památníku projíždělo několik pokřikujících chlapců na mopedech. A hned vedle, za drátem, pobekávaly ovce a z vrcholu kóty, na které stál památník, bylo možno přehlédnout celý šeřící se kraj. Tráva a stromy kolem zakrývaly tisíce trychtýřů a kráterů a na stromech připevněné cedulky varovaly před pohybem mimo cesty. Všude je totiž ještě nevybuchlá munice. Ve válce, jak známo, se dobývají především kóty, na tu naši, č. 140, byly vypáleny miliony granátů. Vojáci se před nimi ukrývali v zákopech, které v jednom úseku zůstaly. Tyto dohře udržované zákopy, kdysi zpevněné jen pytli s pískem, se POLYGON 4+5/1997 57 [pageend59]vše, co bylo v zákopech a co měli vojáci všech bojujících zemí. Od vojenské lžíce po kulomety. Když opouštíme vesnici, narážíme na poslední překvapení. Československý hřbitůvek. Leží těsně u silnice z Arrasu do Bethune, vedoucí skrz pláně Artois, proto také historici dali bitvě o kóty vypínající se na těchto pláních jméno „Bitva ď Artois“. Nemohli jsme ho minout. Za kamennými kvádry spojenými řetězem je pomník od sochaře Hrušky, představující vojáka, který drží v klíně padlého kamaráda. Z jedné boční strany je nápis věnovaný 16 padlým z roty NAZDAR již v roce 1914, na čelní straně nápisy ve francouzštině a češtině: „Čs. dobrovolníkům padlým v boji za svobodu 1914 - 1918“ a „Aux volontaires tchéco- slovaques tombés en France 1939 - 1945“. Ve více než 200 hrobech leží ti, kteří padli v první válce na bojištích Champagne, Artois, La Somme, Verdun, Alsace, jakož i jejich následovníci z války druhé. Jeden z prvních křížků má i fotografii, je na ní nejslavnější čs. předválečný pilot a světový letecký akrobat kpt. František Novák. I na tomto kříži je nápis „Mort pour la patrie“. Ano, všichni zemřeli za vlast i za Francii, a ta se také o jejich hroby stará. Všude kvetou ošetřované růže a vzadu je památník s otevřeným vchodem. Jsou tam desky, na nich slavná slova, třeba i J. P. Šafaříka: „Z otroctví není bez boje cesty ke svobodě“. O tom, že tento výrok neplatil pro cestu z komunistického otroctví, nás nyní přesvědčují nenapravitelní i „polepšení“ komunisté a jejich „právní hvězdy“ v cause bratří Mašínů. Než opustíme toto místo, ještě zmínku - než všechny tyto válečné hrůzy zaplavily tento kraj, tak již na naší kótě stála od roku 1727 slavná kaple Notre Dame Lorette, která také dala jméno naší pražské Lorettě. Auto se rozjíždí a já nemohu jinak, než pustit jedinou možnou kasetu, Marlene Dietrich. Ano, „řekni mi, kde ty květiny jsou, kde zůstaly, co se vlastně stalo, kde jsou ti muži a kde zůstali ti vojáci?“ Mort pour la France Spát na dálnici není tak nepříjemné, musíte si najít tankovací stanici, kde je WC a umývárna a obchod otevřený celou noc. V něm ráno dostanete křupavou čerstvou bagetu, místní camembert a láhev vynikajícího studeného mléka. Můžete si dát klidně i láhev stolního červeného vína, protože nahrazuje vodu. Pak otřít orosená okna auta, otočit klíčkem a pokračovat. Kam? Crécy-en-Ponthieu! Tam byla přece ta bitva, u Křesčáku, jak říkal Werichův Čochtan. Je to malé městečko, hned za ním je zase stoupání a autem dojíždíme až na vrcholek, kde vedle parkoviště je dřevěná rozhledna a na tabuli plán bitvy. Z plošiny rozhledny je vidět svažující se kopec a na našem 58 POLYGON 4+5/1997 [pageend60]místě stály 26.8.1346 stovky lučištníků Eduarda III., jejichž šípy smetly výkvět francouzského rytířstva a jeho evropských spojenců. Nevím, proč Filip VI. útočil do kopce, ze svých toulek po bojištích jsem se přesvědčil, že vždy vyhrávali ti na kopci. Myslím, že stát se slavným vojevůdcem té doby bylo snadné. Stačilo najít kopec a vylézt na něj jako první. Snad nikdy jsem v cizině nezažil dojetí nad něčím českým. Tentokráte ano. Asi tři kilometry od místa hlavní bitvy, mezi vesnicí Fontaine sur Maye a „Křesča- kem“ je La croix de Bohéme. Ano, tak se mu říká v celém kraji, český kříž, a tak jsem se na něj také doptal. Místní vesni- Luxembourg. Na druhé straně jsou vytesána slavná Janova poslední slova: „Žádám vás důrazně, abyste mě vedli tak daleko vpřed, abych mohl dát ránu mečem“. „Jan dal ránu mečem, snad tři, snad čtyři, a bil se velmi statečně“, hlásá další, francouzský nápis. Sedím u kříže a vzpomínám, co všechno o Janovi, jehož hrob v katedrále města Lucemburku jsem viděl před lety, vím. Je pravé srpnové horko. Sem tam přejede auto, na poli bručí traktor a já si moc přeji, aby někdo viděl moji českou auto- značku. Nikoho ale nezajímá, že jsem přijel až z Prahy. Možná, že by mi někdo vysvětlil, co mi začíná klíčit v hlavě. Sa- čan natírající plot jen natáhl ruku, tamhle. Stojí při silničce, v malém úvozu, trochu stranou od asfaltky. Mezi dvěma poli, na kterých jsou velké kotouče sbalené slámy. Je to opravdu kříž, velký, kamenný, na stupňujícím se podstavci, trochu ulomený a vedle něj vlají na stožáru tři vlajky: francouzská, lucemburská a česká. Na všech čtyřech stranách podstavce jsou nápisy: Na tomto místě padl za Francii český král Jean de hám po zápisníku, ano, „pour la France“, „mort pour la France“, je to všude, všude jsou u toho také vlajky. Za co zemřeli naši vojáci, třeba zde ve Francii za druhé světové války? Za lidovou demokracii nebo vládu Národní fronty? Jaké se jim dostalo odměny? Proč museli znovu bojovat o život v komunistických kriminálech? Kde je u nás u české vlajky napsáno, že zemřeli za ČSR? Ještě že není, museli bychom to „S“ vymazávat! „Statečným POLYGON 4+5/1997 59 [pageend61]rytířům bylo dražší umírat, než aby jim byl vyčítán zbabělý útěk“, tento poslední nápis je i klíčem. K psychologicko-morál- nímu portrétu českého národa, kterému v tomto století by bylo také dražší umírat, kdyby jeho politici necouvli vždy „před nedozírnými následky“. Ty se nakonec také dostavily, ne v počtu padlých, ale v počtu kolaborantů, loyálních spolupracovníků a jásajících manifestantů. Bojovat a umírat za ideály, za vlast a svobodu, je dnes něco, co se poměřuje prizmatem pravolevé orientace. Jak ukazuje případ bratří Mašínů, poučují nás o tom puncovaní demokraté a bojovníci za právní stát, dříve členové KSČ a dnes Levého bloku, KSČM nebo jenom ČSSD. Obracíme auto směrem k Abeville a zakrátko přejíždíme řeku Sommu. Také zde se odehrály velké bitvy. Bitva na Sommě byla jediia z největších bitev první světové války a podobně tomu bylo za války druhé. Právě zde se poprvé vyznamenal v roce 1940 generál de Gaulle. Před Rouenem znovu platíme. Cedule Péage 14 Fr. nás nutí hledat drobné, které házíme do trychtýře v turniketu, závora se zvedá a najíždíme na dálniční okruh. Opět pohled do Michelinu a zjišťuji, že v tomto městě se narodil slavný dramatik Pierre Corneille (1606-1684). Autor Cida - jehož nejslavnějším představitelem byl Gérard Philippe, nepřekonaný romantický filmový milovník, který také v kostýmu Cida byl pohřben na hřbitůvku v jihofrancouzském Rama- tuelle - a tvůrce dalších historicko-poli- tických tragedií by byl ideálním autorem pro literární zobrazení života krále Jana, protože hrdinství, vlastenectví, povinnost a čest byly základní devisy jeho postav. Mně však učaroval v dospívání jiný autor z tohoto města, Gustave Flaubert (1821-1880), jehož romány „Citová výchova“ a „Paní Bovaryová“ na mne velmi zapůsobily. Konečně do třetice z rouen- ské literární historie, malíř romantických krajin a koní Théodore Géricault byl přece hrdinou románu Louise Ara- gona „Velikonoční týden“. Není však čas hledat jejich stopy... to jo, to jo, Toyota polyká další kilometry. Před námi je velice sympatické území, informuje mě o tom moje specielní mapa „Francie prosí ke stolu“. Každá stránka je doprovázena vyobrazeními a popisem jídel a nápojů typických pro ten který region. Tento se jmenuje Calvados. Dodejme, že Calvados v Normandii. Francie je administrativně rozdělena na departmenty, historicky na země a v nich jsou regiony, jejichž jména jsou také známými značkami vín (Champagne), označením kraje proslulých zámků (Loira) nebo slavné historie (Vendée). Takže večer, až dojedeme, půjdeme do místní „auberge“ a dáme si jablečné víno, ústřice, camembert a droby na caenský způsob. Nakonec ten nejpravější calva- dos. Bon appetit! Posilněni calvadosem a s jablečným vínem šplouchajícím v kufru auta vjíždíme po zaplacení nezbytného poplatku (ach, ty vydřidušské dálnice) do Caen. Zde se naštěstí narodil jen Francois de Malherbe, literární kritik, právník a dvorní poeta Ludvíka XIV., takže nám nic nebrání, abychom tímto městem rychle projeli. Pomalejší byli Američané, kteří zde po vylodění v roce 1944 museli svést první rozhodující bitvu. A k místu vylodění také míříme. Ještě Bayeux a pak již pomalu sjíždíme okresní asfalt- kou k moři. Dříve než ho uvidíme, tak jej ucítíme. Vjíždíme do Arromanches-les— Bains, od jiných rybářských městeček se liší svým náměstím, hned na břehu moře. Vlastně ne tak náměstím, jako velkou budovou na něm, před kterou stojí děla, tanky a transportéry. Museum vylodění v Normandii. Den D Zde se 6. června 1944 vylodili Spojenci a otevřeli dlouho očekávanou druhou frontu proti Hitlerovi. Máme tedy možnost zjistit, jak to tehdy vlastně bylo. Mnoho jsem o tom četl, ale teprve nyní zjišťuji, jak zkreslené byly moje předsta60 POLYGON 4+5/1997 [pageend62]vy. V obchodech kolem náměstí nejsou jen obvyklé suvenýry a pohlednice, ale i modely vší možné vojenské techniky, malé džípy a tanky, letadélka a válečné lodičky a hlavně literatura - vše, co bylo napsáno o invasi, a bylo toho hodně. Obrazové publikace, knihy o armádách a zbraních, o uniformách a především o „Day D“, a protože se francouzský den řekne jour, tak i o „Dni J“. Na sloupech osvětlení na náměstí jsou vylepeny plakáty se slavnou výzvou generála de Gaulla, se kterou se 18.6.1940 po vojenské kapitulaci Francie obrátil v rozhlasovém projevu z Anglie k Francouzům a Francouzkám: „Francie neprohrála válku, ale jenom bitvu.“ Skutečnou představu o této největší vojenské technické akci v dějinách získáme až v museu. Jeho hlavní část zaujímá znázornění vybudování umělého přístavu. To bylo něco, s čím Němci nepočítali. Protože v Normandii nebyly pořádné přístavy, nepočítali Němci také se spojeneckým vyloděním tady. Očekávali ho na nejužším místě kanálu, v Pas-de-Calais, jak je o tom přesvědčovala také spojenecká propaganda. Podařila se tak také největší vojenská zastírací akce - stovky spojeneckých lodí se přiblížily časně ráno 6. června 1944 k Atlantickému valu tam, kde to Němci vůbec nečekali. Operace OVERLORD (nadčlověk) začala. Normandské pobřeží od Cherbourgu k Le Havru v šíři asi 40km bylo rozděleno na pět úseků, v sektorech označených OMAHA a UTAH se vylodila první americká armáda pod velením generála Bradleyho a na pláže GOLD, JUNO, SWORD zaútočila druhá britská armáda, které velel generál Dempsey. Vše je možno vidět in natura. Kruhové kino s 9 plátny kolem dokola se rozezní střelbou a výbuchy. Nestačíte se otáčet, všude kolem vás se vyloďují vojáci, střílejí, umírají a postupují - tyto záběry střídá rychle ubíhající pohled z vrtulníku, který letí nad dnešními plážemi. Písek a povlovně stoupající zelený svah, za kterým svítí tisíce bílých křížů hřbitova padlých spojeneckých vojáků, se proměňuje v betonové bunkry, v kilometry ostnatého drátu a hořící výsadkové čluny, v nepopsatelnou vřavu, hrůzu a válečný kotel, v který se pro první údernou vlnu proměnily pláže, které předtím i nyní svým hebkým pískem lákají k chození naboso a ke koupání. V dalším kinu, přímo v museu, uvidíte, jak zde v Arromanches vybudovali Spojenci přístav. Mohutné betonové kesony po dobytí pláží přivlekly lodě z Anglie a zakotvily je jako vlnolamy. Za ně, již do klidnější vody, byly dopraveny široké a dlouhé kovové pontony schopné se přizpůsobovat přílivu a odlivu, u kterých z každé strany přistávaly nákladní lodě. A po rampách ve tvaru písmene V z nich sjížděly nákladní automobily plné válečného materiálu. Ty pokračovaly po kovových silnicích tvořených plovoucími pontony až na břeh. Tento technický zázrak, nazvaný MULBERRY (moruše) byl doplněn potrubím položeným na dně kanálu, kterým se přiváděly pohonné hmoty. Tak se do Francie dostávaly miliony tun válečného materiálu, který také rozhodl o vítězství Spojenců. Zakotvené betonové kesony ještě dnes panorámují moře před Arromanches a některé se válejí i na pobřeží. V museu se kolem tohoto velikého modelu tlačí děti, které nejvíce zajímají modely lodí a napodobená vlnící se hladina moře, simulující příliv. Museum je veliké a je v něm skoro vše, čtenářům-mužům lze však doporučit, aby nechali partnerky venku. Na prohlídku potřebují opravdoví vojáci čas a klid. Jestliže vaše drahá si plete revolver s pistolí, lze to prominout; pokud nadšeně volá, jé, to je velká puška“ a ukazuje na kulomet, dá se to vydržet, ale když se uraženě posadí a dává vám najevo, že je nejvyšší čas odejít a vy jste si ještě neprohlédli americkou pušku M1 Garand, tak litujete, že jsou všechny zbraně kolem nenabité. V jedné vitríně je i uniforma čs. leteckého důstojníka. Českoslovenští vojáci byli také u toho. Po celém pobřeží jsou na podstavcích vylodbvací čluny, tanky, ka- POLYGON 4+5/1997 61 [pageend63]nony a protiletecká děla. Další specielní musea letectva, námořnictva, hřbitovy a zbytky válečného materiálu se táhnou po celé délce pobřeží, na kterém se umíralo, ale i žertovalo. „Zdá se, že jsme někomu vlezli na vyhrazenou soukromou pláž,“ prohlásil jeden americký voják krátce před tím, než padl. Tím posledním „padlým“ je anglický generál Lindsay Silvester, osvoboditel Arromanches, který zemřel letošního roku, jak je napsáno na jeho pomníku na nábřeží. Sem se musím vrátit (a sám), slibuji si, když opouštíme Arromanches, to chce klid a hodiny času, a vezmu si s sebou svoji podplukov- nickou uniformu. Ještě ponořit aspoň nohy do moře a pak do kempu. Dojmů je moc a po třech dnech beze sprchy je basén v kempu zážitkem nad jiné. Navíc v něm prodávají ovoce, i malé žluté medové melouny a hrozny vína, které nám připomínají, že jsme od rána nejedli. Versailles Ráno nás budí slunce - a zvěstuje nám, že dalším cílem naší cesty je král slunce Ludvík XIV. a jeho Versailles. Přijíždíme tam v poledne. Je vedro a řadíme se na konec dlouhé fronty. Naposledy jsem v takové stál v Moskvě před „Myším olejem“ (Maus-oleum). Tehdy mě z ní milicionář vyloučil, protože jsem z ní vybočil, když jsem si ji chtěl vyfotit. Tak se stalo, že jsem neviděl Lenina a už ho bohudík neuvidím. Versailles jsem si však prohlédnul důkladně, jak by ne, když na jeho průčelí bylo napsáno „A toutes les gloires de la France“. (Na slávu Francie.) Byla tam, v lesklých pozlacených sálech, v zrcadlovém sále i v tom, kde visely portréty všech francouzských maršálů. Ke svému potěšení jsem zjistil, že mám s nimi podobnou vojenskou kariéru. Ti Napoleonovi to dotáhli za 4-5 let z vojínů k nejvyšší hodnosti a já se stal během dvou let po převratu z předlistopadového vojína v záloze majorem vnitra a podplukov- níkem SNV. Největší sláva byla ale v sále vítězných bitev, mohutná plátna nádherně zobrazovala monumentální bitvy. Ach Bože, jak se tehdy krásně umíralo, ne jako na plážích Normandie v bolestech a krvavém písku. Tady s praporem v jedné ruce a s druhou na srdci. A s pohledem k nebi nebo na svého generála. Byla to ušlechtilá, nádherná smrt za krále, za Francii, za Boha a za národ. Mort pour la France, pour la patrie. Po prohlídce státních komnat vcházíme do budoáru Marie Antoinetty - zlato a zase zlato. Odtud byla odvedena 6. října 1789 přímo do sklepení vězení Con- siergerie. Hloupá královna, která však nakonec projevila velkou statečnost, s jakou čelila ztrátě dětí, manžela a naposledy i vlastní popravě gilotinou. Abychom viděli další prostory, musíme vydržet novou frontu. Jen tak se dostaneme do pokojů Dauphina, královského prince, mar- kýzy de Pompadour a poslední milenky Ludvíka XV. Madame du Barry, pyšné maitřesy, která se však dokázala omluvit katovi na popravčím lešení, když mu šlápla na nohu. Zahradu ve Versailles ale známe. Tady se poklonila Angelika, mar- kýza andělů, svému králi, tady šermovali všichni kavalíři z francouzských historických filmů. Rambouillet a Fontainebleau Od Versailles není daleko k zámku Rambouillet. Jsou to francouzské Lány, malý zámeček s krásnou zahradou a jezírkem, místo intimních státnických schůzek. Je zde také královský ovčinec. V městečku téhož jména je pozoruhodné museum - s největší kolekcí železničních vláčků na světě, je jich zde přes čtyři tisíce. Objíždíme Paříž, kterou tentokráte vynecháme. Psát o Paříži, to znamená nepsat o všem ostatním, protože Paříž je veliká a článek krátký. Ale i okolí Paříže stojí za povšimnutí. Např. další zámek Fontainebleau. I tudy kráčely francouzské dějiny. Také tento zámek známe z francouzských rytířských filmů, i v jeho zahradách a na schodištích se šermovalo, kdysi o čest a lásku doopravdy a ny- 62 POLYGON 4+5/1997 [pageend64]ní filmově. V tomto zámku naplnil Napoleon své manželství s habsburskou princeznou Marií Louisou, když jí vyjel z Paříže naproti, poté, co s ní uzavřel manželství ve Vídni prostřednictvím zástupce. A zde také skončilo vše - zde mu generálové a maršálové odepřeli další poslušnost, zde se vzdal císařského trůnu a zde se na nádherném dvojitě se točícím schodišti do zahrady rozloučil se svou gardou po bitvě u Waterloo. Saint-Germain-en-Laye je další z perel náhrdelníku zámků kolem hrdla Paříže. Místo smrti Ludvíka XIII., oblíbené místo kardinála Richelieu a místo, kde byla 10. září 1919 vytyčena hranice Československa s Rakouskem tzv. Saint-germainskou smlouvou. Směrové tabule kolem silnice ukazují na další zajímavá místa, Poissy, městečko s bohatou historií, nebo Saint-Cyr-l’École, elitní francouzskou válečnou akademií. Euro Disneyland Dost bylo zámků, říkáme si, a proto jinam. Kam? Marne-la-Vallée se jmenuje území nedaleko Paříže. Sen dětí, Euro Disneyland! Vstupné je drahé, 195 franků, ale když vidíme proudy dětí přijíždějících po jezdícím chodníku, neváháme, i my jsme přece děti. „Děti ráje“ se jmenoval jeden slavný film o tichomoř- ských ostrovech, tímto rájem je nyní pro nás země Walta Disneye. Země dobrodružství, Země fantasie, Země objevů, Země pohádek a Pohraničí. K tomu všemu se dostanete po Main street, po typické ulici amerického městečka z počátku století. Dobové kostýmy, stará auta, americké domy a v nich obchody všeho druhu - to je vstup do parku. Chcete vyznamenat své děti za to, že je celý den neuvidíte? Pošlete je do Disneylandu! I když se vám tento velký americký kýč nebude líbit, budou děti nadšené. A ve 23 hodin, kdy se park zavírá, také utahané, nebudou-li únavou mrtvé. Protože všechno se absolvovat za den nedá. Můžete jet kolesovým parníkem po Mississippi a vypouštět pravou páru nebo se řítit starou lokálkou arizonskými červenými skalami a prožít přepadení ve zlatoko- peckém táboře, vstoupit na Kolumbovu Santu Marii nebo ve Verneově Nautilu zažít útok obrovské chobotnice. Manorův zámek - dům hrůzy a strachu udivuje perfektními technickými triky a inscenované slavné pohádky dojímají malé děti. Ze Země pirátů a indiánů se dostaneme do nejzajímavější části. Do Země objevů. Velké kruhové kino, zase devět pláten dokola, jako v Arromanches, evokuje fantastickou podívanou. Cestu Julese Verna světem naší techniky. Ten, kdo se nebojí naší horské dráhy, může se nechat vystřelit na Měsíc. Zkusil jsem to, byla to hrůza všech hrůz. Vyletěl jsem v dělové hlavni, zažil přetížení a pak už to byla naše horská dráha, jenže mnohem rychlejší a moje sedačka se nejen řítila nahoru a dolů v temnotě kolem svítících hvězd, ale ještě se přitom otáčela kolem své osy. Nejzajímavější bylo pozorovat pasažéry po návratu z Měsíce, jejich vrávoravý krok a zelené obličeje mě přivedly k nápadu nalákat na tuto atrakci všechny známé. Každodenní program končí průvodem zvířat a pohádkových postav - nadživotní figury vytvořené z tisíců barevných žárovek jedou na kolečkách nočním parkem doprovázené desítkami mažoretek. A nad tím se rozklene ohňostroj, při kterém vybuchující rakety kreslí na nebi ornamenty. Mnohé děti to již nevidí, protože spí na rameni rodičů nebo v kočárcích. Hromadný odchod tak ilustruje zámek Šípkové Růženky, jehož věže dominují parku. Také my jsme unaveni. Vyjíždíme proto jen k dálnici a u první benzinové stanice zajíždíme na parkoviště. Usínáme hned v sedadlech, mytí, jídlo a pití odkládáme na ráno. Další den je zase jako vymalovaný, studujeme mapu a míříme zpět do Arden a k hranicím. Ještě nás však čekají další bojiště. Protože máme málo času, musíme jet po dálnici. Litujeme nejen franků, POLYGON 4+5/1997 63 [pageend65]které budeme házet do turniketů, ale i toho, že nebudeme projíždět městečky a vesnicemi. Tam se dá vždy zastavit, projít po náměstí a pozorovat, jak Francouzi vášnivě hrají koule. A vždy je kam si sednout, Francie je nejen zemí kruhových objezdů, zámků, ale především zemí bister, vinárniček či podniků, které se skládají z několika stolků a židlí venku a malého lokálu, z něhož vybíhá „garfon“. Chlapec, jak se ve Francii říká vrchnímu. A vždy je s kým promluvit. Tentokráte s nedorozuměním, protože jsem se správně nevyjádřil. Namísto ’la glace’ (zmrzlina) jsem řekl ’le glasse’, číšník tím rozuměl sklenici a ptá se čeho? Obligátní otázka, odkud jsme, všechno vysvětlujeme, mluvíme o Československu a také oni znají jen Tchécoslovaquie. Toto slovo zde má stále zvuk. Tchécoslovaquie et France mají nejen hodně společného v dějinách, tradice, ale i ty, kteří leží v hrobech - „mort pour la France“. Sedan Naším prozatímním cílem je Reims (Remeš), korunovační město francouzských králů. Jana z Arku se zde postavila do čela boje proti anglickým uchvatitelům. Pro nás je Reims nejvíce sympatický tím, že je „hlavním městem“ regionu Champagne. Prokurátor a také sklepník opatství v Hautvillers Dom Perignon (1638 - 1715) vynalezl bublinkové víno, jehož výroba proslavila celý kraj. Bohužel není čas na návštěvu zdejších sklepů, zastavujeme až v Sedanu. Zde je mohutná pevnost, postavená Sebastianem de Vauban. Tento vojenský inženýr a architekt Ludvíka XIV. postavil celý řetěz pevností, které v tomto pohraničním nárazníkovém území měly zajistit bezpečnost Francie. Nikdy se to nepodařilo dokonale. Většinu svých slavných bitev, vítězných i hořkých, svedla Francie zde. Také v roce 1870 před sedanskou pevností kapituloval Napoleon III. a odevzdal svůj meč pruskému generálu Moltkemu. Tím skončilo druhé císařství a začala francouzská třetí republika. Porážka Francie po porážce Rakouska u Hradce Králové (1867) umožnila Bismarckovi vyhlásit v zrcadlovém sále ve Versailles sjednocení Německa a vznik německého císařství. Cesta k první světové válce byla otevřena. Verdun Málokdo si dnes umí představit, jaká to byla válka. Slovo Verdun již nic mladým lidem neříká. Ani my jsme si nedovedli představit, co se u tohoto přívětivého městečka, proslaveného výrobou bonbonů a cukrovinek, v roce 1916 odehrálo. Kostnice v Douaumont, postavená na památku 400.000 francouzkých vojáků padlých před Verdunem. V popředí národní hřbitov. Verdun byla totiž dosud největší jatka na lidské maso. I zde je museum. Je to museum válečné hrůzy a jestliže ještě v museu v Arromanches je možné obdivovat válečnou techniku, zde nezbývá než modlit se za statisíce mrtvých a za přání, aby se to už nikdy neopakovalo. Uprostřed 64 POLYGON 4+5/1997 [pageend66]musea je válečné pole. Zákopy, kanóny, kulomety, ostnatý drát. Kolem dokola fotografie vyčerpaných a zoufalých vojáků, dokumentární film, diapositivy a samozřejmě zbraně, uniformy a bleší trh toho, co zbylo po mrtvých. Za museem je rozsáhlý areál, pomníky, hřbitov s desetitisíci kříži, pancéřové kupole a především dvě pevnosti, Douaumont a Vaux. Jsou přístupné. Nízké rozlehlé stavby s 15 metrovými betonovými stropy a navršenou zeminou. Zasahují třemi patry do země. Přístupné je dnes jen první podzemní patro. Ze stěn teče voda, kape i za krk a průvodce vypráví o věcech, které jsou příliš pravdivé, než aby byly neuvěřitelné. V této chodbě vybuchl sklad ručních granátů, plameny zasáhly sudy hořlavin pro plamenomety a pak vybuchly bomby s jedovatým plynem. Sedm set vojáků, vlastně jejich zbytky, zde zazdili. Pevnosti byly střídavě ve francouzských a německých rukách, tato střídavá vítězství si vyžádala statisíce životů, jen Francouzů zde padlo 600.000. Nejspolehlivějším spojením pevnosti s velením byli poštovní holubi, „Jsme napadeni ohněm, dýmem a plynem, trpíme nedostatkem munice a žízní, prosíme o pomoc - toto je náš poslední holub,“ bylo poslední poselství velitele pevnosti majora Raynala - je napsáno na desce na zdi pevnosti. Beton pevností vypadá jako mořská houba, tak se na něm projevila kanonáda, jíž byly vystaveny. Letecké snímky ukazují bojiště. Charakterizují měsíční krajinu. Na 640 ha kolem pevností bylo vypáleno 80 milionů dělostřeleckých granátů. Chcete-li zažít pocity pyrotechniků, stačí sejít z bezpečných asfaltek. Již po pár metrech narazíte na nevybuchlý granát trčící půl metru ze země. Vstup zakázán, hlásají tabulky všude kolem. Bajonetový hrob je další památník - nízká betonová stavba skrývá navršenou zeminu zákopu, v němž stála rota francouzských vojáků připravena k útoku s puškami s nasazenými bodáky. Výbuch německé miny ráže 40 cm je všechny zasypal. Tak tam v zemi stojí dosud a jejich rezavé bodáky ční ze země. O první světové válce mi tolikráte vyprávěl dědeček. Jeho vyprávění se mi smísilo s pohádkami dětství. Nyní jsem stál před tvrdou realitou, takže c’est la guerre! To je válka. Po Verdunu již nechceme vidět žádné bojiště. Dokonce ani tabule ukazující k Maginotově linii nás nezláká. Auto jede tiše k francouzsko-německé hranici. Myslíme na mnohé, i na to, že Francie a Německo jsou dnes největší spojenci a přátelé. Přes stamiliony mrtvých z mnoha válek. Dokáží něco takového pochopit i naši republikáni a komunisté? Doma je doma, říkáme si v Rozvadově, ale Francie je Francie, takže: Au revoir la France! Září 1995 ■ POLYGON 4+5/1997 65 [pageend67]Škoda rány, která padne vedle VLASTIMIL RADKOVICKÝ Kdo by neznal tuto výchovnou zásadu našich dědů! Pedagogové k ní mají sice určité výhrady, také mnozí rodičové váhají mezi výchovnými metodami Komenský - Frištenský, ale při hlubším zamyšlení najdeme hluboký význam a opodstatnění toho, aby za určitý přestupek následoval u dětí určitý trest. Či přesněji už u dětí. Víme, co dokáže tzv. opičí láska, kdy dítě si vypláče a vytrucuje vše co si zamane, dělá co se mu zachce, doslova terorizuje rodiče - ale nikdy není přiměřeně potrestáno. S návykem, žeje středem světa a jeho vůle je pro všechny kolem určena jen k naplnění, vstupuje do života jako velmi sebevědomý a sobecký jedinec. Při výchovném procesu v rodině i ve škole, ale i v životě dospělých, zůstává otázkou číslo jedna přiměřenost trestu. Krajní a nejškodlivější podobou je situace, kdy po přestupku nenásleduje trest žádný. Na opačném konci nesprávného měřítka spravedlnosti jsou tresty nepřiměřeně tvrdé. V praxi je však proces nalezení spravedlnosti, tj. vyváženého poměru mezi přestupkem a trestem, velice složitou procedurou, při níž hrají roli desítky faktorů: autorita, intelekt, citové založení, zvyky, všeobecná morálka, politické zřízení, hmotné zajištění, systém bezpečnostních složek, stav zákonů, soudnictví, vězeňství atd. atd. Ale zůstaňme u základního významu rčení či zásady „Škoda rány, která padne vedle“. Vyjadřuje totiž skutečnost, že každé rány, určené k potrestání, ale nevydané a minuvší cíl, je škoda. Protože znamená neopodstatněné snížení určeného trestu pod stanovenou hranici. Při výchově dětí a mladistvých také platívalo „Stromek je třeba rovnat (či ohýbat), dokud je mladý“. Tyto zdánlivě staré zásady našich prarodičů jsou však nesmírně aktuální i pro dnešek, vždyť především na stupni jejich aplikace závisí, jaká je a bude morálka národa! Zásadní problém však spočívá v kvalitě těch, kteří vychovávají a rozhodují o stupni provinění i trestu. Součástí této kvality není jen vzdělání a odbornost — např. nemůže být každý rodič promovaným pedagogem - nýbrž významnou roli tvoří i morální profil. Tím se pro úvahu o situaci v naší republice otevírá problematika na deset objemných knih. Pochybuji, že by to bylo zjištění pro kohokoliv překvapující. Ale přece... V Polygonu 2/97 můžeme číst v dopise pana Šinágla: „Pokud zůstane styl Vašeho ěasopisu stejný, obávám se, žeje to poslední rok, kdy jej odebírám. Stále více mých přátel mi říká, že je v Polygonu tolik negativního, že to skoro odpuzuje. Obávám se, že mají pravdu. Příliš negativního, i když pravdivého, není dobré... Dnešní doba potřebuje zdůrazňování pozitivních příkladů, toho druhého je zde až nezdravě moc. Myslím, že je především naší povinností, nás, žijících na Západě, tímto směrem jít.“ Je mi velice líto, ale nemohu s názorem p. Šinágla souhlasit. Jednak proto, že naprostá většina předplatitelů a čitatelů si obsahu Polygonu váží právě proto, že je zdravě kritický, tj. reaguje na zcela konkrétní jevy a dává je do správných a ucelených souvislostí, což nelze konstatovat u mnohých zpráv a komentářů v českých médiích. Dále nemohu souhlasit s tím, že „příliš negativního, i když pravdivého, není dobré“. Co je to „příliš“? Pokud by si autoři úvah v Polygonu úmyslně vybírali z mnoha pozitivních a negativních zpráv jen ty špatné, byl by to záměr - a ne právě ušlechtilý a prospěšný. Jenže reálný poměr dobrých a špatných zpráv o dění v ČR je takový, jaký je, čili není vinou autorů Polygonu, že výrazně převažují komentáře a úvahy k činům špatným, negativním, často i světově výjimečným. V takové situaci se zaměřit na zdůrazňování pozitivních příkladů by znamenalo vydá66 POLYGON 4+5/1997 [pageend68]vat Polygon v rozsahu 4 stran. Komu a čemu by to posloužilo? Je také třeba se zamyslet nad tím, proč někoho odpuzují zprávy o negativních jevech, když k samotným negativním jevům setrvává dlouhodobá a zarážející lhostejnost. Povinnost nás, žijících na Západě, je ukazovat na vše, co má nedemokratickou či jinak problematickou podstatu, což často český řadový občan pro nedostatek informací a znalostí vidět ve zmíněných plných vazbách ani nedokáže a nemůže. Nelze totiž vynechat významný fakt, že mnozí občané ČR mají o demokracii a svobodě nesmírně zkreslené představy, někdy jen na základě vlastních zkušeností podle toho, co za 7 let poznali. A víme, že to byly příklady i značně problematické, z nichž plynulo více otazníků, nežli odpovědí objasňujících principy demokracie a svobody. Politická ani hospodářská situace v ČR nejsou nejlepší. Je účelné a nutné ptát se, proč tomu tak je. Skutečné a plné příčiny je třeba hledat ne ve včerejších a loňských klopýtnutích těch či oněch členů vlády, nýbrž u jevů z let 1989 - 1993. Velmi zjednodušeně lze říci, že na jedné straně působil významně Havlův naivní altruismus, na straně druhé pragmatické zásady Klausovy. Altruismus se nakonec promítl do hesla „nejsme jako oni“ a vznikla tím pověstná tlustá čára za minulostí, čili zločiny a přečiny totalitní éry nebyly potrestány. Pragmatik Klaus zase odmítal znát pojem špinavých peněz a prosadil tak rychlou privatizaci, že se ji se stávajícím státním aparátem nepodařilo udržet pod kontrolou - a pro „šikovné“ nastaly zlaté časy. Tím byly vytvořeny oficiální státní morální kodexy, jež vedly logicky a velmi rychle k devastaci zbytků morálky občanů. Vznikl tím dokonce tlak na ty, kteří se nechtěli s úpadkem morálních hodnot smířit, pokud se rychle nepřizpůsobili lavinovitě vytvářeným normám „tržního chování“, tedy nekradli a nepodváděli, ztráceli šanci být úspěšní, často i šanci důstojně žít. Úplná osobní svoboda, za niž prakticky 98% občanů nemuselo nic zaplatit a nic jí obětovat, stejně tak pojem demokracie, se změnily na hodnotovou anarchii a staly se - zvláště u těch „schopných“ - výtečným prostředkem k dosahování obrovských osobních majetků a zisků. Vznikla nebývalá lhostejnost k osudu bližních a nakonec i k osudu státu - až k jeho rozpadu. Děravé a chybějící zákony, stejně jako přežívající totalitní manýry a bezradnost v soudnictví se střetávaly víc a víc s narůstající kriminalitou, včetně kriminality hospodářské. Neradostný výsledek známe, desítky rafinovaných a doztracena končících podvodů a afér zapříčinily státu škody řádově stovek miliard korun, čili i daňovým poplatníkům. Česká podnika- vost se zaměřila především na obchodování - hlavně se zahraničním zbožím, u kterého byly zisky nejzajímavější - ale zcela nedostatečně na náročnou restrukturalizaci domácího průmyslu a výroby, čímž se deficit exportu a importu dostával do varovných disproporcí. K odpovědnosti za dlouhodobě se projevující disproporce se však nikdo nehlásil, účinná protiopatření nikdo nenašel - a proto ani nerealizoval. Při dlouhodobém působení těchto negativních faktorů postupně narůstalo ohrožení hodnoty české koruny - a od programu vládnoucí ODS se začali odklánět nejdříve voliči s průměrnými příjmy, ale postupně i ti, jejichž příjmy patří do kategorie střední - ale mají hodně daleko k příjmům a majetkům těch „schopných“, jimž se tak znamenitě dařilo okrádat ve velkém kdekoho, včetně státu. Pro okrádání máme nyní výraz „tunelování“, asi proto, že nezní tak hanlivě a lépe vyjadřuje systematické vytváření finančních děr v bankách, investičních fondech, podnicích i ve státní kase. Kreslíř Pospíchal se s touto slovní novotou vypořádal po svém. V kavárně si dvě dámy povídají a jedna říká té druhé: „Zblbla jsem hlavu desítkám chlapů, ale vytunelovat se mi podařilo jen tři.“ Vtip se stává tragikomic- kým při pohledu na realitu, jak ji uvádí český denní tisk (jen z 15.5.97): 32letýpodnikatel z Horního Slavkova nepodal daňoPOLYGON 4+5/1997 67 [pageend69]vé přiznání za rok 1995 a ošidil stát o více jak 48 tisíc korun. Podnikatel z Rokycan koupil zlomky štěpného filitu za 7.380.000 korun, ale už za měsíc je prodal plzeňské firmě za 369 milionů, tedy 50krát dráže (komu se ve státě s normálním tržním hospodářstvím sní o takovém zisku?) - a na dani z příjmu dluží státu jen z tohoto obchodu 123 milionů! Zkrachovalá Kreditní banka Plzeň zadala vypracování projektu a zaplatila za něj 167 milionů korun, ačkoliv se nyní zjistilo, že hodnota tohoto projektu - pokud byl ovšem dobře vypracován - odpovídá částce cca 10 milionů. Není třeba dodávat, že autoři projektu nepochybně ocenili velkorysost plátců nějakým miliónkem do jejich kapsy jako neevidovanou a tedy nepostižitelnou provizi. O finanční prostředky nebyla nouze, však je tam vkládali důvěřivci i z řad měst, celní správy a mnoha podniků. Na druhém konci této české podnikavosti jsou případy, se kterými se občané setkávají denně. O několik dnů později zveřejňuje český tisk zprávu o prodejci aut, který si závratné příjmy doplňoval vlastní „šikovností“: Drahá zahraniční terénní auta, údajně s přepychovou výbavou, kus za cca milion korun, fingovaně prodával najatým spolupracovníkům, kteří s nimi jeli na Ukrajinu. Tam se však auta „ztratila“ - a spolupracovníci inkasovali od pojišťovny pro sebe i prodejce aut plnou náhradu „škody“. Je jistě zbytečné uvádět další a další příklady, čili přebírat zprávy z českého tisku o tom, jak se u nás pracuje a hospodaří a jak se těm nej schopnějším výtečně daří. Cosi jsem zaslechl o tom, že se připravuje nový státní znak: Lev nebude v erbu, nýbrž v tunelu. Ale „spadla klec“, česká koruna devalvovala a její osud je na vážkách. Balíčky a balíky vládních opatření obsahují personální změny ve vládě, protiimportní opatření, okamžité zmrazení mezd ve státním aparátu a občanům slibují nutnost utahování opasků. Občas slyšíme zdůvodnění „žili jsme si nad poměry“, je však zamlčeno, koho se toto hodnocení týká, jak a kdo se stal bohatým a jakými protihodnotami je vznik jeho bohatství podložen, čili proč si určitá vrstva obyvatel mohla - a bude nadále - žít nad poměry. Česká vláda přijímá opatření k úspoře dvaceti miliard korun. Začátkem června však byla v ČR zveřejněna zpráva o tom, že nedobytné pohledávky bank činí 222 miliard korun! U koho mají banky tyto pohledávky? A za jakých okolností, čili proč tyto nedobytné pohledávky vznikly? Nikdo nepřipomíná, jaká je „škoda ran, které padly vedle“. Výchovný proces je soustavně nedoceňován a přehlížen! Dnes už je většině jasné, že byl přehlížen úmyslně, protože plně vyhovoval těm, kteří z legislativních nedostatků získávali obrovské osobní profity. A začarovaný kruh se blíží neustále opakovanému, ale u nás nerespektovanému závěru: i morálka je významný ekonomický prvek. Ne všech vládních balících a balíčcích opatření postrádám důsledné zohlednění tohoto významného faktoru. Začátkem roku 1990 jsem napsal ve svých úvahách (Vánek v obou směrech), že nevěřím v rychlou a trvalou přeměnu v myšlení lidí v naší už svobodné vlasti, v jejich poctivý přístup k hodnotám, k práci i sobě navzájem. To nebylo zlostné ška- rohlídství exulanta, nýbrž jen konstatování závěru poctivého vyhodnocení desetiletí trvajících osobních zkušeností s převážně devastovanými osobnostními strukturami spoluobčanů. Úmyslně se k tomu vracím s lítostivým dodatkem, jak rád bych se býval mýlil! Jenže určité zákonitosti nelze anulovat osobním přáním, naivní snílkov- ství bývá málokdy prospěšné a účelné. Je zarážející, proč ke stejným závěrům - a tedy i k potřebným opatřením v zájmu prosperity nového svobodného státu - nedošli ti, kteří dostali důvěru tento stát vést a řídit. V jakém prostředí za totality žili, kde a jak pracovali, s kým se stýkali, jaké byly jejich zkušenosti, když nevěděli o nutnosti hledat a nalézt účinné prostředky především k co nejrychlejší nápravě pokřivených charakterů, přinejmenším k zameze68 POLYGON 4+5/1997 [pageend70]ní škodlivých vlivů a důsledků těchto totalitou vypěstovaných manýr. Bezesporu se na tom podílela už připomenutá „tlustá čára“ za prohřešky totality, ovšem tato čára se ve variaci aplikovala i při rozpadu státu: v České republice jsme začínali opět znovu -as nezájmem řešit předchozí nedostatky a chyby. Důležité bylo setrvat ve významných funkcích, případně je získat. „Onemocnění našich charakterů“ se ukázalo závažné a setrvávající „nahoře i dole“. To není snaha očerňovat vlastní národ. Kariéristé, nečestní lidé, podvodníci, lumpové a zloději se najdou bez výjimky na celém světě. Rozdíl je jen v tom, jaké mantinely jsou postaveny, jaký prostor a jaké možnosti tito výtečníci k aktivitám mají. Problém se však stává obtížně řešitelný v případě, kdy mantinely jsou stavěny - často fiktivně - za spoluúčasti deformovaných, bezcharakterních jedinců. Bumerang lhostejnosti k morálce opsal další kruh a dopadá na naše hlavy. Citelněji nežli jindy, zůstává však otazníkem, zda bude řadový občan schopen už konečně pochopit, proč tomu tak je. Produktem situace je obrovská bezradnost, k jakému programu které politické strany se přiklonit. Navíc se politické strany vnitřně štěpí na frakce, projevuje se nesnášenlivost i boj o moc a politika se dostává do polohy „chybějící vzájemné komunikace“, cesta k nápravě se stává víceméně chaotickou. Potřebujeme nutně reformu - ale především našich charakterů, reformu se zásadou „Škoda rány, která padne vedle“! 11 . června 1997 ■ Pane Beneši, se zájmem jsem přečetl Váš „sloupek“ v Polygonu ze dne 19.5.97. Vždy mě potěšíte, že se s ničím nepářete, ale seknete do všeho řízně, chtělo by se mi říct - tak nějak po bolševicku, ale to by ve Vašem případě nebylo správné, že ano? Zdá se, že jste přesvědčen o tom, že kdo je uveden na Seznamu, musel být agent StB. Neruší Vás fakt, že i pan Jan Frolík (ředitel Archivu MV) přiznává, že se o žádný seznam agentů nejedná? Jinými slovy „Kompletní seznam spolupracovníků StB“ není seznamem spolupracovníků. Kompletní? Ted se dozvídáme, že jsou seznamy dva. Takže ten první Seznam asi nebyl kompletní. Po odchodu pana Rumla z funkce se zcela jistě vynoří seznamy další. O to mi však nejde. Co mě překvapuje, je Vaše výtečná znalost dokumentů, které podle zákona jsou tajné a do kterých tč. se normální občan nemůže podívat, dokonce ne ani do svých vlastních svazků. Zda se to skutečně změní po prvním červnu, se ještě uvidí. Jak tedy víte, co je přesně ve svazku pana Srpa? Ať uvažuji jak chci, tak jsou jen dvě možnosti. 1. Někdo Vám ten svazek ukázal v MV. Tím byl porušen zákon a měla by se záležitostí zabývat policie. - 2. Dostáváte informace z kruhů StB, která, jak jistě víte, pracuje nerušeně dál, i když přechodně s poněkud jinými metodami, ale za stejnými cíli jako v minulosti. Nebo je nějaká jiná možnost? Pakliže ano, rád bych o ní uslyšel. Ještě k panu Srpovi. Jak sám říkáte, zřejmě pod nátlakem napsal jakýsi nesmysl o věrnosti socialismu. Jenže pan Srp to učinil pod nátlakem a je dnes občanem druhého řádu, postižen lustračním zákonem, zatím co půldruhá milionu komunistů, kteří se dobrovolně zalykali láskou k Sovětskému svazu, jsou dnes čistí jako lilie, obsazují nejvyšší politické funkce ve státě a smějí se do hrsti. Podvod se Seznamy byl nejúspěšnější posametovou akcí StB. Podvod podporuje jeden a půl milionu bývalých (?) straníků, kteří jsou díky Seznamu z obliga. Podvod podporují všichni skuteční agenti, kteří jsou tím pádem rovněž z obliga. Tento podvod podporujete také Vy, pane Beneši, a mám různé hypotézy, proč to děláte. Ani jedna z nich není pro Vás příliš lichotivá. (Jan Němec, Etobicoke, Ontario, Canada) POLYGON 4+5/1997 69 [pageend71]Francouzské parlamentní volby, Maastricht II a Česká republika Vítězství růžovo-červeno-zelené koalice ohrožuje náš vstup do Evropské unie ZDENĚK F. LEINER Šestnáctého června má být v Amsterodamu zahájena konference na nejvyšší úrovni členů Evropské unie. Tento „summit“ má schválit výsledky více než dvouletého obtížného dohadování, které bylo zahájeno 29. března 1996 v Turinu za přítomnosti prezidentů nebo premiérů. (Až čtenáři budou číst toto moje pojednání, psané začátkem června, bude již po konferenci a výsledky budou známy.) Cílem Mezivládní konference (MVK), která původně měla trvat rok, byla reforma Maastrichtské smlouvy, jež dala vzniknout Evropské unii, následnici Evropského hospodářského společenství. Na MVK ministři zahraničí a jejich poradci měli doplnit Maastricht I články směřující k hlubší integraci členských států, zahrnující obranu a zahraniční politiku, spolupráci policie a justice, harmonizaci sociální politiky, posílení pravomocí evropského parlamentu a omezení kompetence Evropské komise, jejíž početnost měla být snížena. Důležitým cílem a dá se říci smyslem konference bylo umožnit rozšíření Evropské unie o státy bývalého komunistického bloku, které již v předchozím roce vyjádřily přání do Unie vstoupit. Vláda České republiky v lednu 1996 zveřejnila memorandum, které připomnělo, že naše vlast byla součástí evropských tradic. „Právě pozitivní i bolestivé historické zkušenosti,“ praví memorandum, „umožňují České republice plně chápat integrační procesy, založené na solidaritě evropských národů... Vláda České republiky se domnívá, že příhodná doba ke spoluúčasti České republiky na tomto stále pokračujícím díle se blíží a proto činí tento významný krok...“ Již v prosinci 1994 na konferenci v Essenu všechny členské státy s výjimkou Velké Británie a Irska se vyjádřily k rozšíření Unie kladně. Během roku 1995 se však projevily četné neshody v tom, jak se má rozšíření konkrétně uskutečnit. Bylo jasné, že s dosavadními orgány a pravidly jejich činnosti, stanovenými pro původních šest členů tak zvané „římské smlouvy“, by bylo nemožné Unii řídit. Již při patnácti členech to bylo obtížné, natož s dvaceti sedmi, ke kterým Unie má dospět. O možných řešeních jednal „výbor mudrců“ v Taormině v červnu 1995, summit v Cannes v červenci a summit na Malorce v září 1995, jenž rozhodl o svolání MVK v Turinu, kterou je možné přezdít na MVKN- Mezivládní konferenci neshod. Proti hlubší integraci, čili zřeknutí se části suverenity, se postavila Velká Británie, Švédsko, Finsko a do jisté míry Dánsko. Jisté omezení kompetence Evropské komise a snížení počtu jejích členů podporovala pouze Francie se Španělskem, Velká Británie a Dánsko se vyjádřily jednoznačně, ostatní státy byly proti. Proti zvýšení kompetence evropského parlamentu se s výjimkou Německa, Rakouska, Belgie, Itálie, Francie a Holandska postavily všechny ostatní státy na čele opět s Velkou Británií a jejím věrným Dánskem. Toto však souhlasilo s francouzským návrhem na Sociální chartu Unie, proti které se ale postavilo Německo a samozřejmě Velká Británie, již opět nalézáme - tentokrát spolu s Řeckem a Irskem - mezi odpůrci zrušení jednomyslnosti, platné od „římské smlouvy“ z března 1957. Požadavek jednomyslnosti v rozhodování o stěžejních otázkách Unie byl hlavní brzdou na cestě k proměně Unie na federaci a v budoucnosti Spojené státy Evropy, o kterých snili „předkové“ Konrad Adenauer a Jean Monet. V průběhu Mezivládní konference přibyla k sporným otázkám ještě společná 70 POLYGON 4+5/1997 [pageend72]měna a návrh na umožnění „dvojí rychlosti“, to znamená zřízení dvojí kategorie členů Unie: v první by se octly státy vyhovující všem kriteriím hlubší integrace a společné měny. Ostatní členové Unie by měli volnější statut a k „silnému jádru“ by se připojovali postupně, jakmile by dosáhli žádoucí úrovně. MVK brzy uvázla v písku a na podnět „lokomotiv“ - Francie a Německa - se hlavy patnácti členských států musely znovu sejít v Dublinu. Přes opozici Johna Majora, pokračovatele protievropské politiky Marg. Thatcher, se dohodly, že MVK musí být skončena do června 1997, kdy se v Amsterodamu sejde summit, jenž s konečnou platností schválí reformy a rozhodne, kterým kandidátům na vstup bude učiněna nabídka na jednání o přijetí, jež bude zahájeno po šesti měsících od skončení MVK, aby se na ně mohli všichni účastníci dostatečně připravit. Francouzsko-německý motor Unie ale začal vynechávat v otázce společné zahraniční a branné politiky, kterou prosazovala Francie. Německo, v obavě před nepříznivou reakcí USA, se stavělo proti. Naopak Francii se nelíbil německý návrh na „pakt stability“, jenž by stanovil finanční sankce pro státy, které by zavedly společnou měnu EURO a nedodržely by podmínku nepřekročit tříprocentní deficit. Schůzka Chiraca s Kohlem v Norimberku 9. prosince 1996 rozpory odstranila a dala ostruhy Mezinárodní vládní konferenci též v ostatních otázkách. Avšak Velká Británie zůstala nadále v ostré opozici, zejména v otázce dvou kategorií členských států - neboli „flexibility“. Tento problém, stejně jako otázka snížení počtu členů Evropské komise na deset, zůstala nevyřešena až do letošního května. Také MVK nerozhodla, kterým z četných kandidátů bude v Amsterodamu nabídnuto členství. Zájem o ně vyslovil v Helsinkách dokonce i Boris Jelcin pro Ruskou federaci a prý to nemínil žertem! Věci se ještě zkomplikovaly tím, že Německo vyloučilo Itálii a Řecko z možnosti zavedení Eura a tím, že během prvních měsíců letošního roku se stalo zřejmým, že ani Francie ani Německo nebudou s to dodržet podmínku tří procent maximálního deficitu pro zavedení společné měny od 1. ledna 1999. „Unie kráčí do-močálu“, nadepsal Le Figaro 24. března 1997 jeden ze svých četných komentářů k blížícímu se zakončení MVK. Francouzský ministr evropských záležitostí Michel Barnier začátkem dubna vyslovil obavu, že nedojde k dohodě do předpokládaného data červnového summitu v Amsterodamu a že MVK bude muset být prodloužena a datum přijetí nových členů odloženo. Avšak prezident Chirac při své návštěvě slíbil Cechům totéž, co Polákům a Maďarům, že se stanou členy Unie nejpozději v roce 2000... Světlo na konci tunelu svitlo, když Downing Street 10 přijala po Johnu Majorovi nového nájemníka Tony Blaira, jehož kladnější postoj k evropské myšlence byl znám. Svoji „kvalifikační zkoušku“ podstoupil 23. května v Noord- wijku, kde se znovu sešli nejvyšší představitelé patnácti států Evropské unie, aby před Amsterodamem společně prohovořili dokument připravený Mezivládní konferencí a učinili konečná rozhodnutí v bodech, které zůstaly nadále sporné. Tony Blair sice neprokázal o moc větší nadšení pro Maastricht II, než jeho předchůdce - s výjimkou „sociální charty“ - avšak připustil, že „Evropa je jedinou cestou, na které Velká Británie může uplatnit svoji moc a svůj vliv“ a že „úzký nacionalismus konzervativců nevede nikam“, což vyvolalo příznivý komentář předsedy Evropské komise Santera, Helmuta Kohla a francouzského ministra Hervé de Cha- retta, jenž prohlásil, že „britský euroskep- ticismus je na ústupu“. Schůzka skončila vcelku příznivě a jmenování nového ministra zahraničí Blai- rovy vlády Robina Cooka ještě posílilo optimismus. Cook je znám jako rozumný Evropan a prohlásil: „Chceme Velkou Británii vyvést z jejího izolacionismu a šovinistické optiky, kterou měla dosavadní britská diplomacie.“ - „Dohoda o reformě maastrichtské smlouvy je blízká,“ prohláPOLYGON 4+5/1997 71 [pageend73]sil v Noordwijku Michel Barnier. Komentáře většiny pozorovatelů a tisku se s ním shodovaly. Avšak: Výsledek francouzských předčasných voleb padl jako blesk z jasného nebe President Chirac rozpustil 22. dubna parlament v naději, že z předčasných voleb vyjde dosavadní koalice vítězně a umožní mu po celých zbývajících pět let jeho mandátu uskutečnit nedokončený program reforem, vyžadující delší čas. Nynější parlament zvolený v roce 1993, v němž byla vládní koalice drtivou většinou, měl být v zákonné lhůtě obnoven v květnu 1998, kdy mají probíhat nesmírně důležitá mezinárodní jednání, týkající se rozšíření Atlantické aliance, společné měny a jiných pro Francii kapitálních otázek a Chirac se obával, že dlouhá předvolební kampaň a nejistý výsledek voleb oslabí francouzskou pozici při těchto jednáních. Většina Francouzů však souhlasila s tezí opozice, že důvodem předčasného rozpuštění je skutečnost, že nepopulární reformy vlády, neoblíbenost premiéra Alaina Juppé a neúčinný boj proti nezaměstnanosti povedou v květnu 1998 k porážce koalice, stojící za prezidentem republiky. Průzkumy veřejné minky v dubnu přesvědčily Chiraca, že v květnu koalice zvítězí, i když s jistými ztrátami křesel. Juppé byl přesvědčen, že rozpuštění a vyhlášení prvního kola voleb do parlamentu na 25. května a druhého na 1. června zastihne opozici nepřipravenou. Události ukázaly opak. Již v prvním kole získala levice většinu hlasů. Vůdce socialistů Jospin - tak jako to učinil svého času Mitterand - se spojil s komunisty a uzavřel též dohodu o vzájemné volební podpoře se stranou Zelených. Po nepříznivém, ale ne katastrofálním prvním kole vládní koalice ještě měla naději, že v druhém kole její kandidáti získají hlasy voličů Národní fronty, která v prvním kole získala přes 15% hlasů. Avšak Chirac osobně a strany jeho koalice v minulých létech zaujali vůči nacionalistům vedeným 72 POLYGON 4+5/1997 Le Penem více než nepřátelský postoj a Národní frontu „zdiabolizovali“ (diable = ďábel). Le Pen před volbami prohlásil, že mu bude v parlamentu milejší levicová většina, než dosavadní koalice, a v druhém, rozhodujícím kole valná část jeho stoupenců hlasovala pro socialisty a komunisty a tam, kde se v druhém kole střetl kandidát koalice s kandidátem levice a kandidátem Národní fronty (tzv. „trojúhelníky“), zvítězila levice s nižším počtem hlasů, než byl součet hlasů obou pravicových kandidátů. Perverzní volební systém dvou kol zajistil vítězství levice za cenu sebeobětování Národní fronty, která s 15% (tj. skoro 4 milionů hlasů) vyšla z druhého kola s jediným poslancem, zatím co komunisté s 9,8% hlasů mají 38 poslanců a levicoví Zelení s 2,5% hlasů mají v novém parlamentu 8 zástupců. Dopad pro Amsterodam a přijetí ČR V minulých létech byli francouzští socialisté, až na odštěpenou frakci Chévěne- menta, horlivější pro-Evropané než pravice. Komunisté samozřejmě byli nesmiřitelní nepřátelé Evropské unie, NATO a jakéhokoli rozšíření. Socialistům bylo ihned jasné, že bez součinnosti s komunisty volby nevyhrají a že při výhře nebude mít jejich vláda bez účasti komunistů v parlamentu většinu. Lionel Jospin, protikandi- dát Chiraca a generální tajemník socialistické strany, hodil přes palubu proevrop- skou politiku a začal požadovat revizi Maastrichtu, klást neuskutečnitelné podmínky pro zavedení společné měny. Není vyloučeno, že bude požadovat odložení konference v Amsterodamu. Bývalý socialistický předseda vlády za dob Mitteranda, Laurent Fabius, dokonce jménem socialistů a komunistů prohlásil, že je proti rychlému vstupu České republiky, Maďarska a Polska do Evropské unie. Chirac, jehož prezidentská pozice je velice oslabena, asi bude těžko moci splnit svůj slib pro rok 2000. Saint-Raphaél 2. června 7997 [pageend74]Aktuální dodatek ke článku Francouzské parlamentní volby Kancléř Kohl v Německu a všichni, jimž záleželo na výsledku amsterodamské konference v jiných státech Evropské unie, sledovali s jistým znepokojením události ve Francii. V nové vládě, kterou Jospin sestavil se souhlasem Chiraca již 3. června, sice vedle vyslovených nepřátel Maastrichtu, jako je nový ministr vnitra Chéve- nement a jako jsou samozřejmě dva komunističtí ministři a jeden komunistický státní tajemník, jsou též pro-Evropané, jako ministr zahraničí, avšak Jospinovo prohlášení na sjezdu představitelů socialistických stran v Malmö 6. června, že trvá na svém požadavku „zesociálnit“ dohodu o kontrole evropské společné měny Euro, ustavit „finanční vládu“ Unie, která by kontrolovala Evropskou banku, a prosadit změny v holandském návrhu revise maastrichtské smlouvy, znepokojili Helmuta Kohla do té míry, že se rozjel do Francie a pokusil se změnit Jospinovy úmysly, které vážně ohrožovaly pozitivní výsledek amsterodamského summitu. Schůzka v Poitiers byla bezúspěšná a horečná diplomatická činnost, která po ní následovala, nevedla také k optimismu. Ještě v předvečer Amsterodamu 15. června se museli sejít ministři zahraničí EU, aby našli kompromis přijatelný pro Německo, podporované zejména Dánskem a do jisté míry též Velkou Británií, tak pro Francii, která se octla v izolaci. A tak se v pondělí 16. června amsterodamská konference sešla v ovzduší zdánlivé shody a diplomatických úsměvů před kamerami, avšak hora porodila myš. První den konference sice skončil kompromisem ve věci paktu stability, jenž stanoví sankce pro státy, které po zavedení eura překročí limit 3% deficitu a 1,5% inflace. Francouzi přijali tyto limity, ač při schůzce v Poitiers trvali na jejich zmírnění. Na útěchu Němci vyslovili souhlas se svoláním další konference na podzim, která by řešila problémy sociální, avšak s podmínkou, že je to nebude nic stát. Hned následující den však francouzský ministr evropských záležitostí Moskovici a jiní představitelé francouzských socialistů prohlásili, že během příštích 6 měsíců bude nutno, aby evropské státy vedly politickou diskusi, zda se jednotná měna uskuteční. Kladný výsledek prvního dne tím byl zpochybněn. Ještě horší byl výsledek druhého dne, kdy se diskutovalo až do tří hodin ráno 18. června bezvýsledně o otázkách pro Českou republiku a ostatní kandidáty vstupu do EU nejdůležitějších: revize článků Maastrichtu, týkajících se nej- vyšších orgánů Unie: evropského parlamentu, evropské komise a rady ministrů, jejich složení, kompetencí a vzájemných vazeb, které již nyní při 15 členech Unie fungují se značnými potížemi, jelikož byly koncipovány pro šest původních zakladatelů. Mezivládní konference byla svolána do Turinu před dvěma léty proto, aby evropská „takřka ústava“ vyhovovala i po přijetí dalších členů. Přes dlouholetou diskusi v rámci MVK, přes horečná jednání těsně před Amsterodamem, v holandském návrhu Maastrichtu II - který se bude jmenovat .Amsterodam I“ ani na nej vyšší úrovni nebylo v těchto zásadních otázkách, podmiňujících rozšíření Unie, dosaženo výsledku a řešení bylo odloženo na další konferenci - Maastricht III, čili Amsterodam II. Aby Amsterodam nebyl úplným fiaskem, summit přijal řadu podružných opatření - například vyhověl požadavku Velké Británie na včlenění do evropské „takřka-ústavy“ článek o ochraně zvířat... Zatím jsem se v žádném pramenu informací nedověděl, zda půlroční lhůta po amsterodamské konferenci, po které má být zahájeno jednání o přijetí zatím jen ČR, Maďarska, Polska, Slovinska a snad Rumunska, nadále platí, aneb zda poběží až od Amsterodamu II. Saint-Raphael, 18. června 1997 ■! POLYGON 4+5/1997 73 [pageend75]No v ý s v ět o v ý ř ád Hospodářská globalizace světa a její důsledky Rozhovor s politologem Rudolfem Kučerou (údaje k osobě v úvodu minulého interview, Polygon č. 1, str. 52), za Polygon se ptal L. J. Beran Během devadesátých let prožíváme pronikavé, zřejmě celosvětové změny sociálních zřízení, celého společenského klimatu, které mají svoji příčinu bezpochyby převážně v hospodářských procesech. .Je překvapivé, jak málo jsou tyto změny veřejně diskutovány. V postkomunistických zemích se skrývají za jejich specifickou transformaci společnosti, ve třetím světě taktéž za jeho vlastními problémy a výstupem jednotlivých zemí k vysoce rozvitému hospodářství a na Západě jsou diskutovány spíše jen průvodní problémy, ne ale převrat sám. Ten je brán jako daná a neměnná skutečnost, 'globalizace'. Světová hospodářská globalizace je proces, který nabírá na rychlosti a rozsahu. Národni hospodářství jednotlivých států nejsou schopna vážně konkurovat jeho vlivům, spíše jsou nucena přizpůsobovat se jim a transformovat se tak, aby se zapojila do tohoto procesu. Země, které tyto výzvy a úkoly nezvládnou a přes veškerou snahu směřují spíše ke strukturám konkurence málo schopným nebo dokonce k uzavřeným a izolovaným, jsou odsouzena k okrajovému postavení na světové scéně. A to nejen hospodářsky, nýbrž i politicky. Podobně se bude vytvářet situace zemí, které nebudou schopné vytvořit vhodné prostředí pro zahraniční investory. Jde především o státy, jejichž politické problémy, ať již vnitřního nebo vnějšího charakteru, jsou natolik silné, že znemožňují liberalizaci hospodářství a redukci státního majetku na nezbytné minimum a ohrožují tak často i existující investice. Jde také o země, kde vítězí snahy o udržení rozvinutých systémů sociální péče, které do značné míry nepříznivě ovlivňují vyšší produktivitu. Moderní stát, který chce obstát ve světové konkurenci, by se měl soustředit především na vytvoření silného zákonodárství a na to, aby jeho respektování bylo zajištěno, aby byly vytvořeny průhledné, stabilní poměry na finančním trhu, výkonná a ne- zkorumpovaná státní správa a hlavně na stíhám kriminálních deliktů všeho druhu. Kriminalita, ať už hospodářská nebo jiná, vyvolává výrazné ovzduší nejistoty a strachu ve společnosti a pochopitelně odrazuje i zahraniční investory. Vzniká ale dojem, že proces globalizace je řízen určitými kruhy, především kolosálními mezinárodními koncerny. Svět se dnes stále více propojuje hospodářskými aktivitami velkých mezinárodních firem, které zřizují své filiálky na různých místech světa a tím také otvírají nové trhy a zapojují stále nová a nová místa na zeměkouli. Nestačí již exportovat své zboží z mateřské země firmy, zboží se musí vyrábět tam, kde jsou nové velké trhy a hlavně levné pracovní síly. Hranice národních států ztratily v tomto procesu svůj dosavadní význam, velké mezinárodní firmy jednají po celém světě bez ohledu na národní vlády. A pokud jim tyto vlády začnou klást překážky, pak se v takové zemi jednoduše neusadí a ochudí ji tak o možnosti jak pracovních příležitostí, tak daňových příjmů. Jde to někdy tak daleko, že firmy vyžadují jisté výhody či úlevy a kladou si je jako podmínku svého usazení se či setrvání v zemi. Přebírají tedy řízení společnosti úplně jiná zařízení, než vlády států? Nové celosvětové hospodářské struktury přesahují objemy své výroby a svých obchodů jakékoli meze představivosti. V důsledku toho se otevřela nová dimenze zápasu o mzdy a práci, v níž národní vlády zvolna, ale jistě ztrácejí své kompetence a šance. Proto nejsou a budou stále méně schopny udržovat své sociální systémy, které byly vytvořeny vývojem národních 74 POLYGON 4+5/1997 Rozhovor s politologem Rudolfem Kučerou (údaje k osobě v úvodu minulého interview, Polygon č. 1, str. 52), za Polygon se ptal L. J Beran Hospodářská globalizace světa a její důsledky No v ý s v ět o v ý ř ád [pageend76]hospodářství hlavně v průběhu šedesátých a sedmdesátých let, kdy tato hospodářství expandovala a zdálo se, že meze jejich růstu jsou v nedohlednu. To, že vznikne globální světové hospodářství, které ignoruje jakékoli hranice růstu, málokdo předpokládal. Jeho centra leží navíc jinde, než se dosud uvažovalo - jsou to hlavně země s obrovským lidským potenciálem, jako Čína, Brazílie či Indie. Zde je také nejlevnější pracovní síla a současně potenciální velké trhy, které jsou nebo budou schopny spotřebovat obrovské objemy výroby. A pochopitelně sociální systémy těchto zemí jsou minimální. Velké mezinárodní firmy, tito globální hráči (global players), jak se jim říká, požadují především, aby byly odstraňovány všechny obchodní zábrany - v jejich zájmu působí GATT a od roku 1995 WTO (Světová obchodní organizace). Odstraňování zábran je jedna věc, další je pak boj se státními subvencemi, které poškozují liberální světové hospodářství. To je ovšem složitý zápas, protože mnohé národní vlády jsou pochopitelně nuceny udržovat větší či menší státní subvence, především do průmyslu, v němž je zaměstnáno mnoho lidí a vlády se snaží zabránit růstu nezaměstnanosti. Týká se to v jisté míře jak zemí Evropské unie, tak postkomunistických zemí, kde například Česká republika udržuje skrytě při životě systém státních subvencí pomocí úvěrových linek v bankovním systému, což sice vede k jeho velkým problémům, ale nezaměstnanost je na minimální úrovni. Že naprosto neprospívá produktivitě země, je jiná věc. Zdá se, že EU zastupuje spíš zájmy světové či alespoň evropské globalizace a nadnárodního hospodářství, než zájmy politiky a hospodářství národních a jejich vzájemné koordinace. EU vypracovala články 92 - 94 Římské smlouvy, kde se konstatuje, že státní podpory, které zvýhodňují určité podniky nebo celá odvětví výroby, a které ovlivňují obchod mezi členskými státy, jsou se společným trhem neslučitelné. EU však toleruje výjimky mimořádné povahy, ovšem jen zvláště povolené; k nim patří například podpory vyplácené na vyrovnání regionálních nevýhod. V asociačních smlouvách jsou pak postkomunistické země označeny za méně vyvinuté regiony, což jim umožňuje vyplácet různé podpory, které mají usnadnit rozvoj určitých hospodářských aktivit nebo oblastí - v žádném případě však ne to, co provozuje český stát, když úvěruje nerentabilní a ztrátové velké bývalé státní pondniky, nyní zdánlivě zprivatizované, protože se obává velkých sociálních otřesů v důsledku jejich zrušení. To, spolu s bankovními podvody, není žádná nutná daň hospodářské transformaci, jak tvrdí někteří vládní ekonomové, nýbrž porušování základních principů svobodného tržního hospodářství a pokračování socialismu jinými formami. Světový vývoj jde ovšem tím směrem, že i EU vyvíjí úsilí výrazně snížit nebo zcela odbourat i mimořádné podpory a od postkomunistických států pak bude před jejich vstupem do EU vyžadovat, aby konečně překročily Rubikon a vydaly se opravdu jasným způsobem k liberálnímu tržnímu hospodářství. Odpovědnost za kontrolu státních subvencí v EU nese příslušná komise a pro asociované země je to Evropská komise pro vnější ekonomické vztahy, před níž stojí opravdu nesmírný úkol kontrolovat celý ten postkomunistický svět skrytých subvencí a jeho budoucí transformaci. Je tedy sotva představitelné, že se tyto země v dohledné době nějak účinně uplatní ve světovém obchodu a hospodářství. Ano, tam vládne zcela jjný duch. Global players kupují nejvýhodnější místa pro výrobu, hledají nejlepší technologie, nejlevnější dělníky, nejrychlejší dodavatele a dopravce. Sledují pouze minimalizaci nákladů a maximalizaci zisků. Daně přitom platí tam, kde jsou nejnižší. Proto jsou jejich obraty tak enormní a těžko snesou nějaká srovnání, a to i s národními hospodářstvími. Tak například koncem Mitsubishi, který má 360 000 zaměstnanců, dosahuje ročního obratu přes 180 miliard dolarů, což odpovídá celému hrubému národnímu produktu Rakouska. Koncem Mitusi má jen 80 000 zaměstnanců, dosahuje však také obratu 180 miliard, Itochu s pouhými 7 200 zaměstnanci dokonce 170 miliard. General Motors se 709 000 POLYGON 4+5/1997 75 [pageend77]zaměstnanci dosahuje zhruba stejného obratu. Z německých firem patří mezi global players na prvním místě Daimler-Benz, který s 3 000 zaměstnanci dosahuje obratu 70 miliard, dále Volkswagen, Siemens, Veba a několik dalších. Jen pro srovnání: hrubý národní produkt České republiky činí zhruba 600 miliard korun, což je něco přes 22 miliard dolarů. Global players budou asi sotva respektovat národní zájmy? Je třeba si uvědomit, že třetina světového obchodu se odehrává jenom mezi světovými koncerny, které mají své filiálky po celém světě, a s problémy národních hospodářství mají jen málo společného. Špičkoví výrobci neznají pojem vlast, působí tam, kde jim to velí racionalita stálého růstu. Proto také německý prezident Roman Herzog nedávno označil německé global players za firmy, které si nezaslouží označení německé. Německé problémy je nezajímají a rychle zapomněly, že jejich růst byl zpočátku možný právě jen díky příznivým podmínkám v Německu. Jak ovlivňují global players toky investic? Global players mají nejen velké zisky, ale také silně investují. Jen v roce 1995 investovaly soukromé německé firmy v zahraničí 50 miliard DM, nejvíce ve Velké Británii, Francii a Spojených Státech. Naproti tomu do SRN bylo zvenku investováno pouhých 14 miliard, což je důsledek velmi drahé pracovní síly. Směr investic má také svoji logiku, pro niž je rozhodující, že mezinárodní investoři chtějí dnes všude stejné a rychlé zisky, ať jde o Asii nebo střední Evropu. Proto se některé země stávají pouhými konzumenty a investice do nich jsou stále menší, což je nevítané. Platí to například výrazně pro bývalou NDR, dnes nové spolkové země, a začíná to platit stále více i pro nás. Struktura našeho vývozu je typická pro rozvojové země - suroviny, textil, zemědělské zboží - a dovoz stále roste. Mezi největší světové investory patří americké investiční společnosti, které pak řídí celou řadu koncernů a závodů. Mezi světové giganty patří například americká Fidelity Investments, která spravuje 548 miliard dolarů, neméně vlivné jsou i americké penzijní fondy, například učitelský fond TIAA-CREF, který spravuje 136 miliard a další majetek má v akciích. Představa, že by některý z velkých a stabilních investorů skutečně vstoupil například do naší banky IPB, která financuje jednu ztrátovou televizi, jeden ztrátový deník a několik zcela ztrátových velkých podniků, je sice lákavá, ale málo reálná. Mají národní vlády ještě kontrolu nad trhy svých zemí? Tu ovšem ztrácejí. Z velké části jsou trhy již ovládány velkými koncerny, bankami a investičními společnostmi. Vlády byly silné do té doby, dokud se mohly opírat o hospodářsky silné střední vrstvy, které tvořily jádro každého národního hospodářství i stabilní demokracie. Bohužel všude na světě tyto vrstvy s postupující globalizací hospodářství dosti rychle mizí, nejrychleji ve Spojených Státech, a na jejich místo nastupují velké mezinárodní firmy, které však mají úplně jiné dimenze a významy pro státy a společnosti. Globalizace stále více otevírá propast mezi vládami, které musí uvažovat národně-státně, a koncerny, které musí uvažovat globálně. Vládám například zůstává povinnost udržovat v chodu sociální systémy, protože na tom záleží jejich voličům. Starají se o stále vyšší příjmy do státní pokladny, zatímco jiná možnost je restriktivní opatření ve státním aparátu, což učinila novozélandská vláda při skutečné celkové transformaci hospodářství. Snížila počet státních zaměstnanců z 88 000 na 36 000, daňové zatížení kleslo ze 66% na 33%, měna byla o 20% devalvována, dráhy propustily z 21 000 zaměstnanců 16 000, ministerstvo dopravy zeštíhlelo ze 4 000 úředníků na 60, státní subvence zemědělství byly úplně odbourány atd. Výsledkem je, že OECD označila Nový Zéland za nejlépe fungující stát členské organizace a World Competitiveness Report označil jeho vládu za nejkvalitnější na světě. Neměli bychom napodobit alespoň něco z tohoto kiwi-zázraku? Podle mého názoru by určitě velmi pomohlo obdobné snížení stavů státní 76 POLYGON 4+5/1997 [pageend78]správy nebo kdybychom si uvědomili, že pro 81 senátorů není vůbec třeba vyhazovat stamiliony na - z velké části zbytečnou - opravu Valdštejnského paláce v Praze. Ale jaké jsou sociální důsledky, když je vláda globalizace uskutečňována7 Západní vlády kritizují velké globální koncerny, které překládají svá výrobní centra do zahraničí, protože neplatí doma daně a tím poškozují domácí politické a sociální poměry. Zatímco na jedné straně stoupá vývoz pracovních míst, ve vyspělých průmyslových zemích je dnes přes 30 milionů nezaměstnaných a klesají také reálné mzdy. Podstatné je přitom, že v těchto zemích je udržování demokracie, sociálních systémů a životního prostředí stále nákladnější. Jednou z hlavních příčin je fakt, že rozšiřující se tržní hospodářství, deregulace a privatizace jsou procesy, které zákonitě vedou k příjmovým a majetkovým rozdílům, a tím k růstu nespokojených chudých či velmi chudých vrstev, odkázaných na sociální systémy. Ty však vyžadují stále více peněz, které stát získává z výdělečných činností, které se provozují na jeho území. Global players však tyto problémy nezajímají a odejdou tam, kde jsou vlády schopny zajistit politický a sociální klid, a sice jákýmikoliv prostředky. V těchto souvislostech se znovu objevuje stará otázka, jaký je poměr mezi trhem a státem. Znovu se ukazuje, že trh může vyvolat velké převraty v lidské společnosti a v hospodářství a doslova proměnit celé kontinenty, ale na druhé straně není vůbec schopen zajistit určité nezbytné potřeby společnosti; v ní musí platit jistá pouta solidarity a pravidla humanity, má-li prospívat. Proto byl ostatně také kdysi založen stát - mimo jiné, aby dal trhu určitá pravidla a kontroloval ho nebo mírnil jeho nežádoucí účinky. Pane docente, děkuji vám za cenný a informativní rozhovor. (Ten se nepodařilo utnout a stočil se na specifické české poměry. Nechtěl bych tuto tematiku smísit s předcházejícím, jež pojednává o celosvětových problémech, ale přece nemohu čtenáři odepřít několik významných vět interviesvovaného k české situaci.) Samozřejmě, že stát by do trhu měl zasahovat co nejméně, ale představa, že liberalismus znamená volnou soutěž bez pravidel nebo dokonce beztrestnost pro zločince, jaká dnes u nás de facto platí, je jakousi podivnou perverzí ekonomického myšlení. Jejím důsledkem je, že se lidé začínají vracet k představě, že rovnost je důležitější než svoboda, pokud svoboda znamená to, co dnes kolem sebe vidí, a že by tudíž měli dostat opět šanci ti, kteří jim rovnost slibují, možná i za cenu omezení svobody. Odtud pak plyne stále silnější volání po novém protekcionismu, subvencích, ještě plošnějších sociálních systémech atd. Nebagatelizuji tyto obavy a představy občanů, kteří mají vážné ekonomické a sociální problémy. Pouze tvrdím, že jsou důsledkem nemravně prováděné hospodářské transformace, v níž značná část státního majetku přešla pochybným způsobem do rukou bývalé nomenklatury. K tomu můžeme ještě připojit údaj, že zisky státu z privatizace činily zhruba 3% hodnoty privatizovaných firem. Je jisté, že nakradené miliony již nikdo občanům nevrátí, a je také jisté, že cesta zpět žádná nevede. Rozhodně by však vláda neměla tvrdit, že je potřeba jít dál stejnou cestou. Opak je nutný: je třeba změnit mnoho jak ve způsobu hospodářské transformace, která zdaleka ještě není dokončena, tak se mnohem více soustředit na transformaci politickou a morální. V obojím nám vědomí celosvětových souvislostí může jen napomoci. * * * POLYGON 4+5/1997 77 [pageend79]Několik poznámek nehistorika k článkům historičky dr. Neudorflové ZBYNĚK BRADA Dr. M. Neudorflová zdůrazňuje ve své odpovědi (Polygon 2/97) na kritiku článku „Su- detští Němci a jejich právo na vlast“ (Polygon 7/96), že „ani jeden z článků kritiků není postaven na znalosti historika“. Mám odvahu, i když nejsem historik a přes varování dr. Neudorflové, doplnit diskusi několika historickými poznámkami. Primárním úkolem historika je shromáždění všech relevantních informací o diskutované látce, odkrývání jejich vztahů a jejich objektivní analýza. Souhlasím s dr. Neudorf- lovou, že znalosti moderní historie, s nimiž přistupuje do diskuse o česko-německém problému, nejsou na obou stranách stejné. Západní a i západoněmecká historiografie neměla sice přímý přístup k archivům ve východní Evropě, ale, nejsouc omezena ideologickými svěracími kazajkami, dostupných informací opravdu plně využívala a po roku 1990 v konfrontaci s nově otevřenými východoevropskými archivy obstála vcelku dobře. České domácí historiografii se doposud nepodařilo přinést v oblasti německo-českých vztahů žádné zásadní nové poznatky, ta pouze postupně dokresluje to, co bylo vysloveno v západní publicistice dříve. A zejména přispívá k ověření některých statistických údajů, které zřejmě byly nafouknuty na obou stranách. To vše neznamená, že českým historikům schází prostor k jejich seberealizaci. Já však ten prostor vidím trochu jinde, než se snaží ho vidět dr. Neudorflová. Historik se musí pro pochopení uvažované doby a událostí ptát: a) Proč se ireversibilně zhroutil celý versail- leský systém, jehož jedním produktem byla Československá republika; b) Proč jediné Československo ze států, které v okamžiku komunistického převratu ne- »Nikdo z nás nemůže utéci historii« Abraham Lincoln byly vojensky Sověty okupovány, se neubránilo nastolení totalitního systému (na rozdíl od Rakouska a Finska) anebo alespoň si ne- uchránilo státní suverenitu (Jugoslávie); c) Proč všechny tři základní programové body, s kterými začal dr. Beneš organizovat exilovou vládu, zůstaly v roce 1945 nesplněny (obnovení Československa v předmnichovských hranicích, restaurace československé národní myšlenky, obnovení demokratického a právního řádu z roku 1938), pak d) proč se stalo, že nejen političtí vůdci, ale i převážná část českého a slovenského národa pozbyla důvěru v demokracii a tím v demokratické a lidské řešení vnitřních problémů a stala se snadnou kořistí nedemokratických extremistů. Navíc v souvislosti s problémem sudet- ských Němců a slovenských Maďarů se musíme ptát, jaký dopad mělo přijaté řešení na mezinárodní pozici a politický, ekonomický a sociální systém Československa a na morální vývoj národa, jak se jeho důsledky dnes projevují a zda mají souvislost s nynějšími potížemi českého státu. Nedostatky české historiografie nebyly jenom důsledkem dřívější omezené dostupnosti archivních fondů, které byly považovány za tajné, ale i ty fondy, které byly přístupné, většinou jich nebylo dostatečně využito, ne pro nedostatečný počet pracovníků v československých institucích, ale protože se vědělo, že to, co by se našlo, by nebylo v souladu s komunistickou politickou potřebou, ale ani s populárními českými nacionálními aspiracemi. Je nespornou skutečností, že komunistická koncepce vztahu mezi Německem a Československem se značně překrývala s názorovou pozicí veliké části českého národa a tato koncepce byla součástí strategie, jak 78 POLYGON 4+5/1997 [pageend80]legitimovat status quo před listopadem 1989. Mnozí čeští lidé (ale i příslušníci jiných národů) mají o sobě a o svém národě určitou představu a neradi se dívají do zrcadla, které jim vysněný obraz naruší. Z článků dr. Neudorf- lové rovněž nevyplývá, v čem se liší její pojetí česko-německých vztahů od pojetí dřívějšího komunistického režimu. Zkoumejme předpoklad dr. Neudorflové, že nelze aplikovat současně právní a morální koncepty na události a činy z doby před 50 lety. V Československé republice tehdy platil právní systém (jako i jinde v demokratické kontinentální Evropě), založený na principech římského práva. Hlavní zásady tohoto systému byly vtěleny do ústavy přijaté v roce 1920, která platila až do května 1948. Morální zásady v západní Evropě, včetně českých zemí, byly založeny - a domnívám se, že ještě stále jsou - přímo nebo odvozeně na judais- ticko-křesťanských ideálech. Jestliže tedy zjištujeme, zda určité akce byly z tohoto hlediska legální nebo ilegální, musíme je srovnávat se zákony země, které v té době platily. Morální zásady zůstávaly stejné po staletí. Co se však měnilo, byl způsob jejich vyjádření a jejich zdůrazňování, a hlavně se měnila atmosféra doby a ochota prakticky přijímat abstraktně deklarované principy. Pilíře západoevropského práva (nestranné slepé právo) a morálky byly v tomto století vystaveny útoku ze strany komunismu (třídní právo) a ze strany německého národního socialismu (právo silnějšího). Při pohledu na českou politickou scénu mám pocit, že je zde analogie k situaci, kdy nehistorik T. G. Masaryk se zamíchal do diskuse o pravosti Rukopisů a do soudního procesu s Hilsnerem. Jeho kritici mu pochopitelně vytýkali proněmecké zaměření (hrůza - jeho matka byla brněnská Němka!!) a v hils- neriádě jeho židofilní postoje (s příslušným hledáním zdroje židovské kontaminace jeho krve). Jak už to bývá, národ nebyl na straně Masaryka a Masarykovi čeští studenti rozbili okna v jeho bytě a donutili ho přerušit přednášky na pražské universitě. V Praze v té době byl Masaryk politicky mrtev, jeho realistická strana neuspěla a svou kampaň za zvolení do říšského sněmu musel odsunout až na východní Moravu do Valašského Meziříčí. w w w w W Ve svých poznámkách necítím nutnost zaujmout stanovisko k současnému německo- českému dialogu, omezuji se pouze na upozornění na některá fakta, která jsou - podle mého názoru - v posuzování tohoto problému důležitá a ponechám čtenáři, aby si udělal názor sám. (1) Sociálně-politické odůvodnění nuceného transferu německého obyvatelstva z ČSR: Dr. Beneš v roce 1943 se snažil získat podporu Stalina k řešení německého problému deportací a argumentoval následovně: „Budeme konfiskovat zemi, závody, doly, hutě, banky Němců. Jednotlivcům to nemohu dát, z toho by vznikly nemožné boje, tak to všechno převezme stát, bude se to nacionalizovat. A když jsem to udělal s německým majetkem, musím pak žádat totéž od Čechů. Transfer německého majetku bude počátek této nacionalizace. Chápeme tudíž, co pro nás znamená transfer: čechizaci, počátek velikého sociálního převratu“. (Záznam o politickém rozhovoru Beneše se Stalinem dne 14. prosince 1943 ve 4.30 odpoledne v Molotovově pracovně v Moskvě.) (2) Benešovy dekrety: Beneš (v době od 21. července 1940 až do 27. října 1945) podepsal celkem 135 dekretů, po návratu do Československa z tohoto počtu jich bylo vydáno 98 a pouze malý počet z nich se přímo týká Němců a Maďarů. Většina těchto dekretů odporovala duchu v té době stále platné československé ústavy z roku 1920 a tragické je, že Benešovy dekrety potlačily její právní a humanistický charakter. Mezi „německými“ a „neněmeckými“ dekrety je genetická a ideologická návaznost (kterou Beneš vyjádřil celkem výstižně ve zkratce ve svém shora uvedeném rozhovoru se Stali- POLYGON 4+5/1997 79 [pageend81]nem) a odpovídá i jeho kritickým, ale - jak čas ukázal - pomýleným a destruktivním názorům na demokracii i ekonomii (viz E. Beneš: Demokracie dnes a zítra). Je poměrně snadné doložit, že tyto dekrety v úhrnu vedly k likvidaci právního státu, parlamentní demokracie, a zahájily cestu k nastolení totalitního systému. Patří sem omezení, ba popření základních lidských práv, omezení separace třech základních funkcí státu (moci výkonné, soudní a legislativní), retroaktivní zavádění trestu za činy, které byly v době, kdy k nim došlo, plně legální a morální, a to všechno nejen pro Němce a Maďary, ale i pro všechny ostatní obyvatele Československé republiky, a s vylepšenou formou takových zákonů musel celý národ žít až do konce roku 1989. V majetkové sféře se přešlo od zabavování německého a maďarského majetku ke konfiskaci velikých průmyslových podniků a statků, i majetku politických skutečných nebo imaginárních oponentů režimu, pak po únoru 1948 se pokračovalo v zabavování majetku kulaků, živnostníků, řemeslníků, pak i menších rolníků a přešlo se i ke konfiskaci majetku drobných lidí (pensijních fondů, životních pojistek a celoživotních úspor). Omezení majetkových práv Němců a Maďarů bylo používáno nejen proti provinilým se Němcům, ale i proti Němcům, kterým bylo obnoveno československé občanství (viz např. známý případ R. Dreithalera, jemuž Ústavní soud ČR teprve v roce 1995 přiznal, že byla porušena jeho lidská práva), proti předválečným politickým nepřátelům komunistů a i dr. Beneše a také proti židovským spoluobčanům, kteří přežili válku, a zejména těch, jejichž mateřská řeč byla němčina nebo maďarština. To se nestalo nedopatřením! Na schůzi předsednictva vlády Československé republiky dne 13. července 1945 Klement Gottwald tlumočil názor národního výboru města Brna, že 1. článek 2. paragrafu navrženého ústavního dekretu č. 33/1945 Sb. o úpravě československého státního občanství osob národnosti německé a maďarské by mohli zneužít němečtí židé v Brně, kteří tam působili před válkou jako germanizátoři (šlo zejména o podporu německého divadla v Brně). Na základě této intervence, která mimochodem byla podpořena i předsedou Lidové strany P. Janem Šrámkem, tento článek byl změněn, aby dekretu mohlo být použito i proti německým židům. Působí jistě otřesně, že některé retribuční dekrety byly používány po dekády proti „třídním nepřátelům“ a československá justice se plně nezbavila takových zálib ani po listopadu 1989. (3) Postupimská konference: Názory na úlohu této konference v transferu německého obyvatelstva z Československa se značně liší a rozbor jejího právního a politického významu je jiný v Německu a jinak je většinou popisován v České republice. Nejvýstižnější popis jednám konference a rozhodnutí o nuceném odsunu sudetských Němců byl podán v českém tisku Jiřím Loewym (Nová přítomnost, anglické vydání, Praha říjen 1996, str. 16) a protože těžko bych to byl schopen vystihnout lépe, tak čtenáře na ten článek odkazuji. Zde pouze shrnuji, že z rozboru přesného znění článku XIII usnesení konference vyplývá, že československé vládě se podařilo získat souhlas s odsunem sudetských Němců za organizovaných a humánních podmínek, ale usnesení zastavilo dosavadní odsun prováděný jednostranně československou vládou. V otázce odsunu Maďarů velmoci ani takový souhlas neposkytly a československé vládě se nepodařilo takový požadavek prosadit na pařížské konferenci v srpnu 1946, kde se chystala mírová smlouva s Maďarskem. Postupimská konference se sešla v období, kdy president Truman byl teprve čtyři měsíce ve funkci a dosud neměl čas vypracovat vlastní koncepci americké zahraniční politiky a zorganizovat novou vládu. Winston Churchill, zastupující Velkou Británii, prohrál volby a tak byl vystřídán v průběhu konference Clementem Attleem. Správně New York Times 14. července 1945 kritizovaly, že schůzka nebyla patřičně připravena, aby byla umožněna efektivní diskuse a řešení problémů. Stalin, využívaje této situace, se nejen snažil upevnit pozici Sovětského svazu ve 80 POLYGON 4+5/1997 [pageend82]střední a východní Evropě, ale přišel tam s dalšími požadavky: žádal část italských kolonií v Africe, vojenskou základnu na tureckém území v Bosporu, spoluúčast na kontrole Porúří atd. Odmítl splnit jaltské závazky o svobodných volbách ve východní Evropě a dosáhl tam uznání některých východoevropských nedemokratických režimů. Usnesení této konference nebyla považována za mezinárodní smlouvu (jedná se v americké terminologii o „executive agreement“) a tak nebyla nikdy ratifikována. Tato konference předala přípravu mírové smlouvy s Německem radě zahraničních ministrů a tato snaha definitivně ztroskotala na schůzce zahraničních ministrů v Londýně v roce 1947 a tak podle mezinárodního práva mnoho problémů zůstalo otevřeno (mimo jiné i německo-pol- ské hranice) a jejím důsledkem bylo rozdělení Německa a rozdělení světa. Episoda rozděleného Německa byla uzavřena teprve v roce 1990 konferencí „2+4“. Opětovné volání po dodržování postupimské dohody je iracionální, protože by to mohlo znamenat i volání po návratu mocenské posice Ruska na západ k linii Lübeck - Terst. Tato konference byla kritizována okamžitě po jejím skončení ve Velké Británii (sám Churchill se od ní distancoval) a americký státní sekretář J. Bymes v dopisu americkému vyslanci v Praze Steinhardtovi napsal, že konference uznala, že určitá přesídlení Němců jsou nevyhnutelná, ale nebyl zájem vyvolat nebo povzbudit dojem, že jsou nutná, když jsou použitelné jiné prostředky k úpravě poměrů. Hned v následujícím roce sekretář Bymes pronesl ve Stuttgartu projev (9. června 1946), v němž ohlásil novou epochu vztahů mezi Německem a USA. (4) Rozsah transferu Němců a Maďarů z Československa: Rozsah a definice provinění byly studovány orgány československé vlády v Londýně. V principu byly diskutovány dvě alternativy: (a) Ztráta československého občanství na základě vyčerpávajícího seznamu možných neloajalit vůči československému státu, mezi něž patřilo i být učitelem na německé škole a být řídící osobou hospodářského podniku. Tento návrh, který by vedl k vysídlení asi 3/4 milionu Němců a Maďarů, podporovalo ministerstvo vnitra londýnské vlády, ale nakonec nebyl přijat. (b) Ztráta občanství všech Němců a Maďarů a navrácení občanství těm, kteří prokáží aktivní protifašistický boj. Tento návrh, který by vedl k deportaci více jak tří milionů Němců a Maďarů, byl nakonec přijat. (5) Němečtí a maďarští antifašisté a československé občanství: Do Velké Británie v roce 1939 emigroval větší počet sudetoněmeckých sociálních demokratů, kteří zůstali až do německé okupace věrni Československé republice. (Sudetoně- mecká exulantská obec ve Velké Británii byla početnější než obec česká a slovenská.) Část z nich, kteří byli vedeni W. Jakschem, podporovali sice boj proti Německu, ale požadovali pro Sudety v Československé republice po válce federální uspořádání. V důsledku neúspěchu jednání mezi Jakschem a Benešem o této otázce (tak jako neuspělo podobné jednání se Slováky Osuským a Hodžou) jich vstoupila část do britské armády a menší část do československé zahraniční armády v Anglii. Osoby z první i druhé skupiny byly zbaveny na základě Benešova dekretu československého občanství, i když československá vláda v Londýně v roce 1941 slíbila notou vládě britské, že těmto osobám československé občanství odejmuto nebude. Aby se znemožnila možnost opětného získám československého občanství první skupině, bylo navrženo na zasedání vlády 22. května 1945, aby v presidentském dekretu se vyžadovala na místo účasti na „protifašistickém“ boji účast na boji „o celistvost a osvobození Československé republiky“. A tak tato verze byla začleněna do dekretu č. 12/1945 Sb. z 21. června 1945. U německých a maďarských příslušníků československých zahraničních jednotek se dalo obnovit československé občanství teprve na základě žádosti u minister- POLYGON 4+5/1997 81 [pageend83]štva vnitra, což mnozí považovali pro sebe za nespravedlivé (viz např. prohlášení E. Táborského). Situaci německých „antifašistu“ ilustruje případ sudetského historika L. W. Briigela, který po celou válku byl jako obhájce Masarykovy demokracie ve službách československé vlády v Londýně. Po válce ministr Lauš- man nabídl Briigelovi místo přednosty zahraničního oddělení ministerstva průmyslu v Praze. Brzy však zjistil, že dobře neodhadl národnostní situaci v Československu a raději „odsunul“ Briigela zpět do Londýna. (Cituji výrok samotného J. W. Briigela.) Boca Raton, Florida, USA, 25. dubna 1997 ■ Dr. NEUDORFLOVÁ PÍŠE V POLYGONU 2/97 (str.31), že "Existence demokracií v Evropě i ve světě není automaticky zaručená a v současnosti můžeme pozorovat na západě značné posuny doprava." A stěžuje si (str.34) na "přístup k historii", který "zapadá do nově se objevujících pravicových interpretací, které se snaží zamlčovat míru utrpení, která Němci způsobili ostatním národům." Nechci vozit dříví do lesa a diskutovat o odsunu sudetských Němců. Ale Dr. Neudorf- lová nám dluží vysvětlení, co pokládá za politickou »pravici«. Současná praxe socialistů všeho druhuje, dát nálepku pravičáctví všemu, s čím nesouhlasí. Hitler a jeho stoupenci jsou vydáváni za extrémní pravici. I o skalních stalinistech v Rusku psaly levicové sdělovací prostředky jako o ultrapravicových konzervativcích. Je to průhledný trik: nasaďte pravici psí hlavu Hitlera a stalinistů, a levice tím automaticky získá aureolu pokrokového hnutí proti totalitě. Ačkoli neexistuje všeobecně uznávaná definice »levice« a »pravice«, není těžké ji odvodit z politické praxe posledních desetiletí: čím dál je ideologie doleva od středu, tím víc věří na dobrodějnou moc všemocného státu a tím menší má váhu jedinec ("Když se kácí les, padají třísky" a "Když chcete omeletu, musíte rozbít vajíčka."). Stát je Robin Hood, který bere »bohatým« a odměňuje prověřené flákače. Naproti tomu, čím dále doprava, tím víc ideologie zdůrazňuje práva občana vůči byrokracii. Pravice hlásá, že práva občana jsou omezená pouze tím, že nesmí omezovat práva druhého. Podle této definice patří fašismus k levici. Extrémní levice je Hitlerův nacionální socialismus a komunismus. Obávám se, že se Dr. Neudorflová dala ovlivnit »Politically Correct« levičáctvím, které se t.č. nosí na západních universitách. Nechápe, žeje to právě levice, která se po desetiletí snaží nahradit demokracii »pokrokovou« totalitou. Ale jak můžete čekat objektivní posouzení čehokoli od vzdělané akademické občanky, která neváhá prohlásit, že každý národ v Evropě má nacionalismu stokrát víc než Češi? Denver, 2. dubna 1997 Dr. K. A. Škapa 82 POLYGON 4+5/1997 [pageend84]Podstatné oddíly týkající se „odsunu“ z článku, na nějž poukazuje předcházející stať Zbyňka Brady; Originál: REFLEX, srpen 1996, angl, překlad: The New Presence, Praha, říjen 1996. S laskavým svolením autora. TROJČLENKA STALIN, TRUMAN, ATTLEE Co to je, když se řekne Postupim 1945 Jiří Loewy (...) Konference tři vítězných mocností v postupimském Cácilienhofii je zahájena 17. července 1945. (V pražském tisku se vyskytla mylná domněnka, že na Postupimi se podílela i Francie. Ta však pouze dodatečně - a s výhradami - přijala její závěry.) Jako první předsedá konferenci nový americký prezident Harry S. Truman, který je v úřadě teprve čtyři měsíce. A ihned po zahájení už se projevují první rozpory. Týkají se zejména toho, že Sověti bez dohody se svými západními spojenci postoupili značnou část jimi obsazeného východoněmeckého teritoria do polské správy a že vojensky i politicky podporují odtržení Azerbejdžánu od Iránu. S odvoláním na jednostranně západní vliv na uspořádání poměrů v Itálii a Řecku odmítá Stalin jakékoliv vměšování Velké Británie a USA do záležitostí Polska, Maďarska, Bulharska a Rumunska, odmítá také připustit jejich účast v mezinárodní Dunajské komisi. Podle Churchillových informacije v Československu ještě 2,5 milionu sudetských Němců. Stalin však tvrdí na plenárním zasedáni 25. července 1945, že většina z nich už ČSR opustila: „ Češi jim dávají dvě hodiny času a pak je vyhodí. “ Když se zvažuje, jestli by nebylo vhodné pozvat prezidenta Beneše, aby Velkou trojku osobně informoval o stavu věcí, míní generalissimus: ,, To by bylo jako podávat hořčici pojidle. “ Beneš pozván není. Jednání se protahuje, v jeho průběhu dochází ke střídání v čele britské delegace, kde za Winstona Churchilla nastoupí nově zvolený labouristický premiér Clement Richard Attlee. (...) Po dlouhých tahanicích (o oblastech vlivu v Evropě i mimo ni) je výsledek sjednaných kompromisů, tzv. „postupimské komuniké“, 2. srpna 1945 podepsáno. Což prý (podle autora Karla-Heinze Janssena v Die Zeit č. 11/1996) probíhalo značně chaoticky (následuje delší citát popisující okolnosti). Už po několika měsících se pohádala Spojenecká kontrolní rada při marných pokusech o jednotnou interpretaci protokolu... Komuniké neboli závěrečné prohlášení Postupimské konference, které se rodilo s takovými potížemi, obsahuje především zásady, podle nichž mají být uspořádány politické a hospodářské poměry v poraženém a rozvráceném Německu. (...) Prohlášeni v článku XIII. v zásadě schvaluje probíhající „vypovídání“ Němců z Polska, Československa a Maďarska, avšak určuje, že má být prováděno „spořádaně a humánně“. Je ponecháno na rozhodnutí Spojenecké kontrolní rady, aby určila „termín a rozsah“ dalších převodů do Německa, „přičemž je třeba brát zřetel na současnou situaci v Německu“. Vlády ve Varšavě, Praze a Budapešti se zároveň vyzývají, aby „prozatím zastavily další vypovídání německého obyvatelstva“. (V důsledku Postupimi byl odsun Němců z ČSR skutečně přerušen skoro na půl roku.) (...) Oproti rozšířenému názoru, že Potsdamská konference výslovně souhlasila s plány na vyhnání Němců, anebo je dokonce nařídila, originály postupimských dokumentů pouze ukazují, že obě západní velmoci pouze uznaly („recognize“), že probíhající transfer obyvatelstva už nelze zastavit; zasadily se tedy alespoň o jeho usměrněni do relativně spořádaných a „humánních“ kolejí, pokud je to při masových represích takového druhu vůbec možné. POLYGON 4+5/1997 83 Jiří Loewy TROJČLENKA STALIN, TRUMAN, ATTLEE Co to je, když se řekne Postupim 1945 [pageend85]„Nováčkové“ Truman a Attlee byli přesto po návratu z Postupimi tvrdě kritizováni jak v legislativních shromážděních svých zemí, tak i v tisku. Vyčítalo se jim, že příliš ustoupili tlaku všemi mastmi mazaného Josefa Vissarionoviče a že mu (po Teheránu a Jaltě, zaviněných jejich předchůdci) vydali národy střední a východní Evropy zcela na pospas. V britské Dolní sněmovně došlo k první kritické diskusi v říjnu 1945, další rozpravy následovaly. Winston Churchill, který byl v Postupimi vystřídán labouristou Attleem, prohlásil 31. května 1946 v Dolní sněmovně o postupimských rozhodnutích výslovně: „Já bych to byl nepo- depsal!“ Prezident Truman, který podepsal, si později ve svých deníkových záznamech, vydaných Williamem Hillmanem trpce postěžoval, že západní státníci byli v Postupimi postaveni před hotové skutečnosti. Tlak okolností je donutil, aby ustoupili ruským požadavkům. Podobně se vyjádřil státní tajemník James Bymes. V roce 1949 dokonce americký Kongres ustavil vyšetřovací komisi. Její závěrečná zpráva, nazvaná „Walter- Report“ a datovaná 24. března 1950, odmítá názor, že snad USA v Postupimi „podpořily nebo schválily vypovězení Němců z východní Evropy“ a výslovně konstatuje: „Nezvratná fakta dokazují neudržitelnost teorie, že Amerika nese spoluzodpovědnost za vykořenění německých vy- hnanců a uprchlíků.“ Ale i labouristický ministr zahraničí, Ernest Bevin, jeden ze spolusignatářů Postu- pimského prohlášení, považoval už po roce (25. července 1946 v Dolní sněmovně) za nutné distancovat se od některých rozhodnutí: „Kdy: jsem byl první den v úřadě, jel jsem do Postupimi. Tam jsem byl konfrontován s požadavkem, aby novou hranicí Polska byla Odra, čímž by 15 milionu lidí bylo hnáno západním směrem. A nakonec jsem přisvědčil, aby tato území byla spravována jako polská zóna, protože ve světle tehdejších okolností nebylo možno dělat nic jiného. Od té doby, co jsem v úřadě, viděl jsem přes dva miliony sudetských Němců táhnout z Československa, viděl jsem miliony lidí hnaných z místa na místo, a ať kdokoliv z nich má být vinný či nevinný. nemohu se zříci přesvědčení, že prosti mužové a ženy nikdy nezodpovídají za války, tíyli možná poštváni, aby podpořili toho či onoho vůdce, mohli být tím či oním způsobem organizováni. aby zastávali určitý nacionalismus, ale kdyby byli ponecháni sami sobě, byli by to prostí poctiví lidé, kteří by vedli prostý poctivý život. “ Zejména britský konzervativní tisk, na prvním místě deník Times, také vyčítal západním signatářům, že nedokázali rozpoznat motivy, proč Sovětský svaz prosazuje masové přesuny obyvatelstva. Ty měly za prvé způsobit, aby státy střední a východní Evropy upadly do trvalé závislosti na SSSR coby „záštitě“ proti budoucímu „německému revanšismu“. Především ale mělo napumpováni více než 13 milionů ožebračených bezdomovců do zcela zubožené země s rozvrácenou infrastrukturou způsobit tak těžké sociopolitické otřesy v západní části Německa, aby tam vznikly chaotické stavy a nepokoje, vedoucí k destabilizaci celé západní Evropy. Otto von Habsburg zřejmě není daleko od pravdy, jestliže Jaltu a Postupim označuje za „projev stalinismu ve světové politice“. Kalkulace Sovětů naštěstí nevyšly, protože západní spojenci se včas vzpamatovali z naivity a začali napravovat své nejhorší omyly - také postupnou, avšak poměrně rychlou revizí svých postupimských ústupků. Z těch po pouhých deseti letech zbývalo tak málo, že český exilový publicista, bývalý diplomat Karel Lisický, mohl už v listopadu 1955 napsat: „Rozhodující velmoci, nejen Západ, nýbrž i SSSR, byly nuceny podstatně zrevidovat, ba v lecčem přímo zvrátit svůj poměr k Německu, jak si jej ve chvíli opojení z vítězství v roce 1945 ještě společně nalinkovaly na konferenci Trojky v Postupimi. Co z toho, co tehdy velmoci Německu uložily, ještě dnes zůstalo v platnosti? Doporučuji každému, aby si za pár pencí koupil text usnesení Postupimské konference a porovnal jej s nynější skutečností, bude to velmi užitečná investice a velmi prospěšné cvičeni v politickém realismu.“ (Demokracie a socialismus, č. 33, Londýn 1955) (...) 84 POLYGON 4+5/1997 [pageend86]Dekrety krále Nabuchodonozora (Pokud to ještě někoho baví, tedy další pokus o vědecké shrnuti odsunové problematiky) LUDĚK FRÝBORT V třetím roce vlády judského krále Joakina se rozhodl král babylónský Nabuchodonozor, že s konečnou platností vyřeší židovskou otázku. 1 dobyl a vyvrátil město Jeruzalém a lid izraelský odsunul, ponechav na místě jen některé nepostradatelné odborníky, například prostitutky. Jenže historie, kobylka skotačivá, nemiluje konečných řešení a události se rozvinuly dále. Lid izraelský, z jakýchsi důvodů s odsunem nespokojený, se v babylónském zajetí sdružil v landsmanšafty a zrádně se punktoval s nepřáteli krále Nabuchodonozora, jimiž v těch časech byli Peršané. Vzniklo dokonce cosi jako nerozborná družba persko-židovská, ne sice na věčné časy, ale k velké škodě babylonské. Židé poskytli Peršanům své rozličné vědění a schopnosti, až takto posílený perský král přišel a s konečnou platností vyřešil otázku nikoliv židovskou, nýbrž babylónskou. Navzdory státnickým úmyslům krále Nabuchodonozora žije lid židovský podnes, kdežto slávu Babylónu pokrývají eufratské náplavy a uschlý velbloudí trus. Pomineme-li o něco úspěšnější římský odsun zrádného židovského obyvatelstva (o jehož provedení nemohlo být z římského hlediska pochyb), můžeme se přenést o nějaké to století dál do říše španělské, jíž právě panoval udatný král Ferdinand II. Hnětlo ho vědomí, že v jeho mocnářství nepanuje naprostá náboženská jednota, i rozhodl se očistit je od rozkladných živlů a Židy odsunul. Odešli převážně do islámských zemí, které se jejich příchodem dočkaly značného vzestupu. Očištěné království španělské ale přišlo o své nejlepší řemeslníky, obchodníky a vědce, což časem přispělo k tomu, že se přes hojný přísun amerického zlata postupně změnilo v chudobnou a zaostalou periférii Evropy. Odsunutí Židé pak dlouhá staletí tvořili nejproduktivnější a nejdynamičtější vrstvu všude od Maroka po Jemen, až v čase téměř přítomném i tam převážil názor, že je zem f třeba jednoty, bez cizáků a jinověrců. Židé byli tudíž znovu odsunuti nebo se odsunuli sami, a to do Izraele, který se tím způsobem dočkal znamenitého posílení k veliké zlosti odsunovatelů. Ale abychom nehovořili stále jen o Židech a o dávných dobách; však i naše skomírající století má svých odsunů dost. Tak třeba ještě v jeho počátku v říši tureckého sultána početná, bohatá, dovedná a vzdělaná arménská menšina. Jenže se z Evropy doslechla cosi o národním sebeurčení a začala se vzpouzet. Šilhala očkem po zahraničních nepřátelích sultánovy říše a kula s nimi nebezpečné pikle. Vypukla světová válka a sultánova vojska měla plné ruce práce nalevo s Brity a Francouzi, napravo zase s Rusy, k tomu ještě tihleti Arméni... i rozkatil se mocný sultán a kázal Armény odsunout. Všechno se to trochu zašmodrchalo, sultán potřeboval svá vojska, aby bojovala proti nevěřícím a ne aby dohlížela na odsun, ta starost byla svěřena místním orgánům a orgány zrádné Armény odsouvaly, ale ještě víc rabovaly a mordovaly. Odneslo jich to v různých pochodech smrti tehdy něco přes milion. Dlužno uznat, že panu sultánovi se to nelíbilo. Nabádal k lidskému, spořádanému odsunu a několik nejvražednějších odsunovatelů nechal i popravit. Ale nebylo to nic platné. Už tehdy se naskýtala otázka, není-li lidský odsun cosi jako socialismus s lidskou tváří nebo pečený sněhulák. Po ArméPOLYGON 4+5/1997 85 [pageend87]nech přece zůstávaly domy a pozemky, všelijaké bohatství, to už bojovníky za národní jednotu neodradí ani šibenice. Historie zaznamenala, že nejzuřivějšími katy Arménů tehdy byli Kurdové. Přesně ti, kteří se dnes tolik domáhají svého práva na sebeurčení. Neuplynulo ani mnoho vody a mocného sultána odnesl čert, ale ani pak nenastal v turecké říši kýžený pokoj. Arméni byli zdárně odsunuti, ale místo nich se začali buntošit a s nepřáteli vlasti zrádně domlouvat turečtí Rekové. Došlo i k válce, Rekům v ní došel dech a následovalo... co jiného než odsun. Národní jednota si možná přišla na své, ale jinak Turecko na odsunech těžce prodělalo. Přišlo s Reky a Armény o svůj nejhodnotnější lidský materiál, o řemeslníky, úředníky, obchodníky, o zdatné zemědělce, o všechny, kteří po dlouhá staletí dělali z Turecka velmoc víc než rovnocennou mocnostem evropským. A nezískalo nic. Dodnes straší porůznu po tureckém východu opuštěné arménské vesnice a na západě zase rozpadlá, býlím zarostlá městečka řecká. Jsou sice rozlehlá a k nepřehlédnutí, pár kroků od pulsujících turistických letovisk, ale poutník se do nich dostane leda náhodou. Podivná věc, odsunovatel sice vyhlašuje svůj skutek za řádný a oprávněný, ale přitom se za něj stydí, diváků si nepřeje. A tak tu trčí domy s propadlými střechami, zarostlé zahrady, polozří- cené kostely, svědectví někdejšího rozkvětu, který byl násilně ukončen a ničím novým nenahražen. Jako by se v těch místech nikdo nechtěl skutečně usadit, jako by se bál, že tam straší; obchází tudy strašidlo špatného svědomí. Rádo by dnešní Turecko udělalo za touhle minulostí čáru co nejtlustší, ale nedaří se to; každou chvíli někdo zabloudí v ta prokletá místa a vyptává se... co tohleto bylo? Kdo tady žil? Proč? Již mnohý novinář si v turecké base poseděl, že se příliš hlasitě vyptával na okolnosti arménského odsunu... marně. Novinářům hubu nezacpeš. Tlustou čá86 POLYGON 4+5/1997 ru třeba i namaluješ, ale staré hrůzy jí vždy znovu prosvítají. Idea národní jednoty, spravedlivý trest za punktování s nepřáteli, znárodněné a jinak rozkradené majetky... to všechno odešlo cestou vší marnosti, po tom všem se slehla země, jen ostuda zůstává, ostuda a špatné svědomí a věkem toho neubývá. Nu a mohli bychom si povídat ještě dál, třeba o značně vražedných vzájemných odsunech indicko-pakistánských, stotisíc umlácených sem, milion odsunutých tam, to se v tak lidnaté zemi ani nepozná. A ovšem nelze zapomenout ani na zvlášť hojné a důsledně provedené odsuny stalinské, neboť sovětská vlast teprve přivedla odsunovací umění k dokonalosti, kam se hrabe král Nabu- chodonozor; odsunula volžské Němce, karelské Finy, Cečence a jiné kavkazské národy, značný díl Estonců, Lotyšů... byl by to výčet téměř nekonečný. Dalo by se ještě vzpomenout, kterak se od vlasti sovětské poučily i jiné vlasti, tou dobou vlast sovětskou pilně napodobující, až stín těch odsunů padl i na... nu, už mlčím. V přítomné době obliba odsunů už povadla, leda ještě tihle Hutu a Tutsi zachraňují slavnou ideu národníjednoty a dějinné odplaty. Jistě by i oni s ohněm v srdci dokázali každému vysvětlit spravedlivé, historicky podložené a naprosto oprávněné důvody tohoto skutku, ale zbytek lidstva tomu nechce rozumět, právě že je to pakáž jedna jako druhá. Jakousi logiku lze v té málem třítisíci- leté historii odsunů postřehnout. Pokaždé se jejich pořadatelé domnívali, že cosi řeší, případně že vykonávajíjakousi historickou spravedlnost. Měli - ze svého hlediska - opravdu proč; ti Arméni například se skutečně punktovali s ruským carem, jednotu a celistvost osman- ské říše zločinně ohrožujíce. Ale historie a okolní svět si jejich stanoviska necení, jejich argumenty nepřebírá, odsunova- telé si přitakají mezi sebou navzájem, nikoho jiného však přesvědčit nedokážou. Ti odsunutí, pokud odsun přežili, se kdesi usadili, přinesli svůj um a svou [pageend88]píli a obohatili zemi, která je přijala; zemi odsouvající zůstaly chalupy s propadlými střechami, vytlučená okna, kopřivami zarostlé ruiny, zpustlá pole, rozkradené a do země propadlé bohatství, rmut a poušť. Ukázalo se, že je mnohem výhodnější odsunuté přijímat než někoho odsouvat. Co mělo být řešením konečným a drahé vlasti prospěšným, z toho podivná přesmyčka dějin udělala ztrátu, úpadek a nekončící sled malérů; co mělo být trestem a odplatou, stalo se privilegiem, po němž časem začnou toužit sami vítězní odsouvatelé. Konečným výsledkem je pak ostuda a neutuchající paměťnásilností, pro něž se sice nalézá omluva i opodstatnění, pohříchu však jen ve vlastních očích. Již mnoho inkoustu i verbální obratnosti bylo vyplýtváno na vyřešení problému, zda pochod jakýchsi lidí, obtížených ranečky a obklopených povykujícími kaprály, se má nazývat odsun, transfer, deportace nebo - ó hrůzo - vyhnání. Státní smlouvy kvůli užití toho či onoho substantiva hrozily zhroucením a mnoha rudnoucím tvářím kynul převoz na stanici rychlé pomoci. Nevím, proč je to tak důležité. Sám pro sebe bych řekl, že pokud je člověk donucen proti své vůli a pod hrozbou násilí opustit svůj domov, je vyhnání celkem výstižné slovo; ale netrvám na tom. Podstata věci zůstane stejná, i kdybychom v zájmu příjemnějšího poslechu nazvali onen jev třeba hrou v kuličky. Ti, kteří nepřejí odsunům, obvykle poukazují na jejich krutost a nelidskost; mohli by ale vědět, že jsou i duše rázné a spravedlivé, jež takové titěrnosti nezajímají. Jim budiž řečeno něco jiného: že žádný odsun ještě nikdy nepřinesl svým původcům nic dobrého. Aťbyl jaký byl, zdůvodnitelný či bezdůvodný, spravedlivý či nespravedlivý: bez výjimky byl zbytečný, hloupý, svému původci škodlivý, staré problémy neřešící a nové přidělávající. Ať si představoval král Nabuchodo- nozor cokoliv při vydávání dekretů o odsunu Židů do zajetí babylónského, byl to on, který nakonec utrpěl ztrátu, úpadek a zhoubu. ® ® & Jistě jste si všimli, že jsem se při tom všem ani slovem nezmínil o těch sudetských patáliích, jimiž ještě nyní bouří mysli lidu českého. Jak bych také mohl? Naše odsunování, to je ovšemže něco úplně jiného, není-liž pravda. Věc nezbytná, odůvodněná, vší historickou pravdou posvěcená. Každý přece musí uznat, že dekrety krále Nabuchodono- zora nebyly stvrzeny Postupimskou dohodou. Hannover, 14. května 1997 ■ ORfiPtlIC, CPffITIOn + PRI« Česká tiskárna drobnyclí privátních i o lichoduích tiskovin MILAH CIMbURtK, bADLntRSTPASSí 69Ö, ÖO4Ö ZÜRICH WOn Ol / 451 öö 7ö, LHA Ol / 452 95 92 MOblLHÍ TtLífOH 079 445 04 46 České knihy, prodejna a půjčovna českého videa POLYGON 4+5/1997 87 [pageend89]Větší informovanost obohacuje diskusi Pavel Stiller (Zkráceno) Autor navazuje úvodem s uznáním na příspěvek L. Frýborta (Polygon 2/97) a poukazuje na častý’ nedostatek informovanosti o skutečném stavu věci: Většina národa doma, mnozí krajané v různých zemích, především ale „milí zámořští našinci zaspali celou epochu, důležité výsledky poválečného vývoje“, „na dlouhá léta si konzervují své původní, často zkreslené představy a předsudky, nekorigují je novými vývoji a poznatky... Obdobným syndromem trpí určitá část jiných ‘exulantů’ z ČSR, sudetských Němců.“ Druhý problém spočívá ve způsobu diskuse Komu schází solidní znalost věcí a souvislostí, popř dobrá vůle, nahrazuje věcné, racionální a diskutabilní argumenty lacinými výmluvami, průhlednými výmysly, emocionálními pseudoargumenty a někdy docela obyčejnými pomluvami. Při různém stupni informovanosti lze demokratickou diskusi demagogicky zneužívat a manipulovat, jak v širším kontextu ukazují příspěvky nižných horlivců, nacionalistických ideologů a slovních radikálů. Bohužel i některých historiků, jak českých tak německých. Český národ není v současnosti nikým politicky nebo hospodářsky ohrožován, ani oním údajně všemocným sjednoceným Německem, které se dnes navíc topí ve vlastních problémech, nýbrž jen a jen sám sebou: svojí pohodlností, zápecnictvím, nedostatkem vynalézavosti a pasivitou, zkrátka leností. Vymlouvat se stále na nějaké pochybné a sotva existující německé tlaky je pošetilé a nebezpečné. Pružná improvizace, nespoutaná iniciativa a taktická přizpůsobivost Poláků a Maďarů při celkově vyšší angažovanosti německého kapitálu implikuje, že pohodlné lži do vlastní kapsy otupují vlastní úsudek, tvůrčí aktivitu a nutnou píli. Báchorky o ‘návratu sudetských Němců’ a jejich ‘skupování Čech’ jsou totiž kontraproduktivní: paralyzují činorodou vůli (třeba i postavit se na odpor), vyvolávají nejistotu a zbytečné obavy, živené také špatným, na celonárodní úrovni neočiš- ťovaným svědomím. Trapné výmysly o ‘německém ohrožení’ neřeší základní českou patálii, jež spočívá v tom, že velmi mnoho soukromníků se nechová jako svědomití soukromníci, mezi nimi i ti, kteří na Západě byli, poznali tanuti čilý cvrkot, ale jedou dále po stáru. Lajdácká práce, naštvaní nebo bezmocní zákaznici a bolavá každodenní zkušenost se všeobecnou lhostejnosti, protože nikdo není za nic ani odpovědný ani potrestán - to jsou reálné faktory', které v osmém roce svobody ohrožují bytí národa. Kdybych byl jizlivý a škodolibý, řekl bych dokonce, že by se nám ti naši Němci’ dnes docela hodili, aby velké části národa v praxi ukázali, jak se dá hned a za daných nepříznivých podmínek pořádně pracovat a organizovat. (Opačně to platí také: mnohý Němec by potřeboval českou školu humoru a veselosti života.) To ale nejde, už z toho důvodu, že by vyvolali bezednou nenávist a ‘krvavou’ pomstu všech domácích z práce potom už propuštěných ‘lajdáků a pohodlníků’. Na závěr několik poznámek k některým konkrétním a hluboce nepravdivým tézím objevivším se v diskusi. Ani počátkem r. 1945, tím méně dříve nebo později nemohl nikdo předložit reálnou alternativu k úplnému odsunu, protože ji jednoduše předložit nesměl. Na to přísně dbali oba garanti, Beneš a Stalin. Na návrhu rozsahu odsunu (zpočátku šlo ,jen“ o jeden milion nucené vystěhovaných, tedy o jednu třetinu celkového počtu!) a metod jeho realizace se v letech 1941-46 88 POLYGON 4+5/1997 Pavel Stiller (Zkráceno) Větší informovanost obohacuje diskusi [pageend90]podíleli mj. národní socialisté, Beneš - iniciátor projektu, Ripka - ‘architekt odsunu’ a autor textu prvního tajného memoranda, Drtina a Stránský - vykonavatelé ‘rozsudku’ jako ministři exilových a domácích vlád. Ještě v lednu 1945 se uvažovalo o transferu maximálně dvou milionů Němců, tedy dvou třetin. Ale již v květnu 1945, po návratu domů, pronášeli Beneš a Drtina plamenné řeči, v nichž vyzývali „všechny věrné Čechy“ k „vylikvidování Němců a všeho německého živlu“. K tomuto základnímu chóru se postupně přidávali další horlivci a ‘odněmčo- vatelé’, hlavně komunisté, téměř nikdo se už nezmínil o důležité původně proklamované okolnosti, že blíže nedefinovaní „antifašisté budou moci zůstat“. Koncepce „transferu co možná největšího počtu Němců“ (též požadavek domácího odboje po heydrichiádě) byla v Londýně hotova v letech 1941-42, v návaznosti na plán Be- neš-Nečas na vydání českých výběžků a výměnu obyvatelstva ve zbylém pohraničí ze srpna a září 1938, předložený Francii a Anglii ještě před Benešem objednaným „nátlakem“ západních mocností. Po etapách se zvyšující rozsah odsunu byl projednán v Moskvě na konci 1943 a na jaře 1945 za rozhodující účasti Stalina a čs. komunistů. Jako vždy, komunisté využili nápadů jiných pro své mocenské ambice. Ještě v Moskvě prosadili do ‘košické’ vlády, bez vážnějšího odporu po- loslepých ‘demokratů’, svůj nárok na klíčová ministerstva vnitra, obrany, zemědělství a informaci. Tyto rezorty zajišťovaly a kontrolovaly transfer Němců na úsecích státní správy (včetně porušování platných zákonů a trpění tzv. českého gestapismu), ozbrojených sil (policie, armády, Revolučních gard a dalších samozvaných jednotek), konfiskace majetku a znárodňování bez náhrady neboli kradení, pozemkové reformy (už podle měřítek třídního boje), nátlakové autocenzury novinářů („cenzury pod tlakem“) a centrálně řízené státní propagandy - „náhubku národa“. Národní socialisté ‘kryli’ odsun na poli spravedlnosti a ‘práva’: prezidentův dekret o dodatečné právní „neplatnosti“ všech individuálních zločinů čs. občanů proti Němcům byl jedinečný v evropské právnické historii a výsměchem každého práva, jak tehdy platného českého, tak mezinárodního. Komunisté se po celý rok 1945 pečlivě starali o to, aby nikdo o nějaké alternativě k rozsahu a metodám odsunu ani nepípl. Nehorázné tvrzení, že Německo „není dodnes schopno se smířit s výsledky 2. světové války“ je naprosto směšné: vstupem do NATO 1949 a akceptací omezené suverenity až do r. 1990 Německo převzalo a věrně a svědomitě do ‘posledního puntíku' plnilo všechny podmínky a dohody spojenců. Zaměňovat německou vládu a vzornou, vyzrálou demokracii za pár nepolepšitelných ‘ospalců’, křiklounů a revanšistů z pravého či levého spektra je hrubý omyl a zlovolná pomluva. Alibistické a pokrytecké tvrzení, že „menšina (sud. Němců), která se viditelně uměla nacistům vzepřít, byla odsunu ušetřena), je vyloženě nehistorické a nepravdivé. Drtivá většina německých antifašistů a de- mokratů, tj. sociálních demokratů, křesťanských sociálů, členů zemědělské a živnostenské strany jakož i bezpartijních členů býv. demokratických spolků byla z třidnich důvodů nelítostně a bez pardonu odsunuta nebo se dobrovolně vystěhovala (z velké části již 1946, zbytek po 1948), když viděla, jak tvrdě a nespravedlivě se odsun v praxi provádí. V transportech bylo i nemálo komunistů, německy mluvících Židů z koncentračních táborů (!) a dokonce osob ze smíšených rodin. Odsun byl téměř úplným kolektivním trestem, čs. vláda porušila všechny sliby, které kdy komu o rozsahu odsunu dala (mj. západním spojencům). V roce 1948 zbylo v ČSR ze 3,2 miliónu sudetských Němců (1930) asi 140 tisíc, včetně na 60 tisíc (zčásti nacistických) odborníků a vězňů, kteří směli zůstat a „budovat republiku“. Většina z nich se po 1948 a 1968 vystěhovala, jakmile jim to KSČ v rámci „spojování rodin“ dovolila. * POLYGON 4+5/1997 89 [pageend91]»POZNÁMKY« Marie Neudorflové a Vladimíra Bubáka k jedné z novějších událostí v souvislosti s česko-německými vztahy otiskujeme v původní formě autorů: CZECHOSLOVAK ASSOCIATION OF CANADA KITCHENER-WATERLOO BRANCH 6,-OtBOX -BBS; -WAT ERL-OOrQN-TAR lOr CANADA -N2d -463- Kitchener,7.5.97. Poznámky k projevu presidenta republiky V.Havla v bonnském Bundestagu 2b.b.97. I když projev presidenta V.Havla v Bundestagu byl adresován německým poslancům je zřejmé, že řečník měl na mysli širší spektrum posluchačů než jen zúčastněné. Z tohoto úhlu vědomí se nezdá být zcela jasné vystoupil-li V.Havel spíše jako reprezentant ,,nadnárodních globa- listických’'zájmů a svých vlastních představ, než jako hlava státu reprezentujícího jeho suverenitu a jeho zájmy. Jeho abstraktní idealismus, upnutý na dalekou budoucnost, nekonkrétní charakter projevu a množství kontradikcí ve větách, činí jeho interpretaci značně nesnadnou. Znepokojení vyvolává svým již tradičním etapovým přístupem k sudetoněmecké otázce, kterým otevírá zase o něco více prostor pro vlivy, tlaky a nelegitimní ambice německé, zvláště sudetoněmecké. Nezdá se, že by V.Havlovi k takovémuto vystoupení český národ dal kdy mandát, nehledě na to, že zůstává otázkou, zda takové jednání budí skutečný respekt na německé straně. Českému národu byla v době jednání o deklaraci slíbena ,,tlustá čára’'za minulostí, přesně v tom smyslu, že už pak bude uchráněn jakýchkoli nároků a vměšování z Německa. Poslední zbytky této postupně mizející čáry president ve svénf projevu odstraňuje v podstatě jako nedorozumění. Čili deklarace se stává vlastně bránou pro německé působení v Čechách a pro vlivy, které mohou snadno narušovat identitu, integritu i suverenitu českého národa a České republiky. Václav Havel předkládá deklaraci jako ,,osvobozující akt’’ v přístupu k minulosti i k budoucnosti, jako výsledek svobodného bádání mající objektivní výsledky. Zamlčuje se při tom, že deklarace byla výsledkem nanejvýš tajného jednání, bez účasti české veřejnosti i širší komunity č e s k ý ch historiků. Německá strana opět, jako mnohokrát v minulosti, jednala s Čechy z pozice síly, což je zneužívání svobody, a nevadilo jí, že do deklarace byly zainkorporovány hrubé nepravdy. Šlo zde o zneužití historie pro politické účely, což samozřejmě může velmi snadno mít destruktivní důsledky pro Čechy, kteří jsou ve své pozici daleko více zranitelní. Do budoucna budí úděsnou představu, že Václav Havel ve svém projevu zve sudetské Němce do Čech ne už jen jako hosty, ale jako ,,někdejší spoluobčany’’s hlubokými kořeny v českých zemích.Většina sudet- ských Němců se však nikdy v historii necítila být spoluobčany Čechů,ale jako členové vládnoucího národa mající různá privilegia na úkor Čechů, kteří v Českém království tvořili více jak dvoutřetinovou většinu obyvatel. Po ztrátě těchto privilegií roku 1918 jejich naprostý nedostatek smyslu pro spoluobčanství nakonec vyústil v ty nejstrašnější zločiny vůči českému národu. Jejich cíl odtrhnout ,,sudety’’od českých zemí a jejich flirtování s Německem nebylo ve 30-letech nic nového, i císař 90 POLYGON 4+5/1997 [pageend92]Strana ü. CZECHOSLOVAK ASSOCIATION OF CANADA KITCHENER-WATERLOO BRANCH -RO.eSX 92SrWATeRtee,-ONTARIO,-CANADA--Níď4C3— ve Vídni a rakouská vláda se po desetiletí tohoto irredentismu bály. To, že„sudetští Němci* ’ nejsou do dnes schopni přijmout plnou pravdu a cítit se za ní zodpovědní, je známkou jejich nedospělosti, a do budoucna to nevěští nic dobrého. Podceňovat existenci vlastního státu, národní identitu a integritu, tak jak to činí Václav Havel znamená podceňovat podmínky, které jsou nezbytné pro existenci občanské společnosti. Nedospělý národ je přístupný nejrůznějším destruktivním vlivům a jen dospělý národ přijímá vlivy, které jsou lidem ku prospěchu. Ti, co jsou v Čechách zodpovědní za politický vývoj po roce 1989, ještě dostatečné podmínky k celkové dospělosti české veřejnosti nevytvořili, zatím co vlivy a tlaky zvenčí, zejména z Německa, spíše nedospělosti českého národa zneužívají. Havlovo předefinování vlasti jako mostu mezi člověkem a vesmírem je zbytečná nejasnost za situace, kdy národy ještě dlouho zůstanou pozitivní součástí naší civilisace, i když tak jako vždycky v minulosti, malé národy budou velkými tím nebo oním způsobem ohrožovány. Ale tím spíše je nutné za každých okolností hájit jejich existenci a práva. Pokud jde o vlast, po tom všem, co se všecko v historii stalo, bude pro každého lepší, když české země zůstanou vlastí pro Čechy a německé země pro Němce, včetně sudetských. Otevřenost vůči světu nezávisí na definici ,,vlasti *’,ale na charakteru politického zřízení každé země. Ale jen rozvinutá demokracie skýtá nejvyšší míru otevřenosti aniž musí ohrozit svou integritu_a i- dentitu., Havel vytváří falešný dojem, jakoby demokracie, právní řád_ sloužící spravedlnosti, a občanská společnost v České republice plně existovaly, a jakoby Německo nemělo ve vztahu k České republice již řadu velkých výhod, včetně toho, že je o tolik silnější. Snad by bylo na místě německému sousedu spíše vysvětlit, že český národ si cení své identity a že potřebuje podmínky k jejímu rozvíjení, a ne tlaky, které jsou nebezpečné a vytvářejí ne dobré sousedské vztahy, ale nezdravou atmosféru. Dosud Německo do velké míry jen zneužívalo nedospělosti českého národa. Podíl viny na tom nese i to, že Václav Havel přijal,,globalistický trend’* jako přirozený a žádoucí,ale otázka do jaké míry je v tomto ohledu v rozporu s názorem i potřebami vlastního národa. Představitelé globalismu se jistě plně ztotožní s Havlovou definicí vlasti jako sdílených hodnot, ale ty mají úplně jiný charakter, než hodnoty většiny lidí. Stoupenci globalismu, tím že nemají žádnou konkrétní vlast, také nemají žádnou konkrétní zodpovědnost za druhé, za spoluobčany, za komunitu, za úroveň lidí, i za to, co tu minulé generace pozitivního vytvořily.Toto je však nutné vnímat jako nebezpečný defekt, mající silný destruktivní potenciál, a ne jako přednost.Jde tu vlastně o unik od normálního života a jeho různorodých potřeb, vyplývající z nedostatečného kontaktu se životem. S obsahem projevu Václava Havla dne 24.9-,97. v Bundestagu nesouhlasíme . Dr.Marie Neudorflová V.f. Vladimír Bubák POLYGON 4+5/1997 91 [pageend93]Tradiční norimberský sjezd Otakar Zoufalý (redakčně upraveno) Pravidelné setkání sudet ských Němců má dva aspekty, krajanský a politický. Který z nich převládá? Během prvního dne se slavnostního zahájení s prapory, hudbou a krojovanými skupinami zúčastnilo - z celkových sta tisíc účastníků sjezdu - osm set osob, druhý den odpolední politický program sledovalo deset procent z těch, kdo se do Norimberku vypravili. Devadesát procent toužilo po setkání se starými sousedy, přáteli, příbuznými, politické klání je nazajímalo, seděli ve skupinkách podle jednotlivých měst a dědin, dávala se přednost kávě a koláčům. Pouhé početní poměry zájemců vypovídají ovšem o skutečném významu málo. První den, v sobotu 18. května, vystoupil jako řečník předseda nejpočetnější bavorské politické strany (CSU - křesťansko-sociální unie), ministr financí bonnské vlády Theo Waigel. Jeho projev se do značné míry podobal pražskému vystoupení Romana Herzoga. Jasně a jednoznačně se postavil za česko- německou deklaraci a označil ji za jeden z kamenů mozaiky procesu sblížení a smíření. V dialogu se nesmí zapomínat na minulost, ale v současnosti se musí budovat budoucnost. Žádal od české strany morální zadostiučinění. Zdůraznil vážnost a zodpovědnost, s jakou Spolkový sněm projednával celý text i jednotlivé části deklarace. Přitom byl soustavně přerušován projevy nevole značné části účastníků „48. dne sudetských Němců“. Deklarace v současném znění je jimi odmítána. Postrádají tam uznání svých požadavků. Waigel líčil těžkosti, s jakými se konečné znění deklarace setkávalo. Zvláště Havlova definice vlasti a práva na vlast (v Bonnu přijata se zdvořilým souhlasem) nezískala u předsedy CSU a u přítomných pochopení. O svatodušní neděli zasedlo ve slavnostně vyzdobeném sálu na deset tisíc účastníků, v první řadě jedna z místopředsedů Spolkového sněmu, Antje Vollmerová, žena známá svým krajně levicovým zaměřením a svými sympatiemi s teroristy, které ráda ve vězení navštěvuje. Přivítala ji bouře nevole. Na vypracování a přijetí textu česko-německé deklarace má zásluhu jak na německé, tak na české straně především vláda, paní Vollmerová je v opozici. Je nejen hádankou, ale také nevkusem, že Karlova univerzita vyznamenala čestným doktorátem za zásluhy o deklaraci právě reprezentantku opozice. Je to jako kdyby některá německá univerzita poctila doktorátem pana Miloše Zemana, kterému se obstrukcemi v parlamentu podařilo vpravit do deklarace jakýsi nic neříkající ‘úvod’. Senát pak tento nesmysl odmítl a deklarace byla bez jakýchkoli úvodů a úprav přijata naprostou většinou. Mluvčím spolkové vlády byl ministr pro výstavbu Klaus Töpfer (CDU), sám rodák ze Slezska. Souhlas vlády s deklarací formuloval naprosto přesně: „Byla výsledkem dvouletých jednání, obsahuje vyjádření k minulosti a je zaměřena na budoucnost. Kdo s tímto demokratickým aktem nesouhlasí, není demokrat.“ Jasnější vyjádření a odmítnutí jakýchkoli kritik a požadavků vůči deklaraci není možné. Tváří v tvář části negativně zaměřených posluchačů to byla tvrdá a odvážná slova. Odpůrci samozřejmě ventilo- 92 POLYGON 4+5/1997 [pageend94]vali svůj nesouhlas. Byli to zvláště ti, kteří potom nadšeně souhlasili s předsedou „landsmanšaftu“ Franzem Neubauerem. „Tuto deklaraci patří roztrhat“, hřímal pak tento ve svém projevu a shromáždění spíše konzervativních a letitých vysídlenců bouřlivě souhlasilo. Jejich požadavky v něm nacházejí kvalifikovaného mluvčího: odsouzení principu kolektivní viny, majetkové nároky alespoň tam, kde dosud nedošlo k prodeji nemovitostí a požadované je doposud ve vlastnictví státu, reklamace odnětí práva na vlast. Čech pod pojmem ‘vlast’ rozumí teritoriálně celou zemi či dokonce stát, Němec míní především užší oblast: „Černý les (Schwarzwald) je má vlast“, říká se samozřejmostí Jihobádeňan, podobně rodák z Hunsrücku, Allgäu... Míněny jsou obvykle mnohem menší regióny než dnešní spolkové země. Je pramenem trvalého nedorozumění, když si účastníci česko-německých rozhovořil nejsou tohoto rozdílu vědomi. Nepomyslel na něj ani prezident Havel při svém projevu ve Spolkovém sněmu. Ostatně se při této příležitosti krátce setkal s Franzem Neubauerem, o čemž český tisk bohužel nereferoval. Někdy je malá nenápadná diplomacie důležitější než bombastické projevy. S největším napětím byl v Norimberku očekáván projev ministerského předsedy bavorské zemské vlády Edmunda Stoibera. Stejně jako Waigel a Töpfer, měl v tomto shromáždění těžkou pozici. Dokázal nemožné. I on se postavil za Česko-německou deklaraci, ale s jeho výkladem se počáteční bouře nevole měnila. Dovedl mistrně reagovat na náladu v sále a vysvětlovat události tak, že závěr jeho projevu byl kvitován mohutným potleskem. Situaci vystihla nejlépe jeho odpůrkyně Antje Vollmerová: „Takové uznání musím přijmout s respektem. Znamená i v tomto prostředí průlom.“ Uznání z úst zapřísáhlé odpůrkyně. „Stoiber odstranil minová pole.“ * Ve stejných dnech se v Důsseldoríu sešli Němci pocházející z Východního Pruska. Účast byla zhruba stejná. Hlavním řečníkem byl předseda sociálně demokratické frakce (SPD) ve Spolkovém sněmu Rudolf Scharping. Jeho pozice byla nesrovnatelně lehčí. Zdůraznil důležitou roli vysídlených v dnešním ‘budování mostů’ k východoevropským národům. Zástupce konzervativní strany (CDU) a předseda Německo-polské společnosti Friedberg Pflüger prohlásil, že Poláci a Němci jsou na nejlepší cestě k tomu, aby se z nepřátel stali přátelé. Je to možné i při tom, když se nezapomíná, že Polsko bylo první obětí nacisty vedené války, v níž utrpení Poláků nemá obdobu v žádné jiné okupované zemi, a po níž nakonec miliony Němců musely opustit Východní Prusko, Pomořany a Slezsko. Zprávy o setkání karpatských Němců v Karlsruhe, kde promluvil ministr zahraničí spolkové vlády Klaus Kinkel a zmínil se též o problémech se Slovenskem, je tiskem nejméně komentována. POLYGON 4+5/1997 93 [pageend95]Z česko-německých vztahů v hudbě Gerd Albrecht, především národnostní nesnášenlivostí začátkem roku 1996 vypuzený šéfdirigent České filharmonie, poskytl nedávno Frankfurter Allgemeine Zeitung interview o dotyčných vztazích hlavné v hudebních aktivitách a o jednom významném plánu. (Podle FAZ z 21. 6. 97 L. J. Beran) (Podle FAZ z 21. O poměrech na vlastním politickém poli se Gerd Albrecht šířit nechce, pohled zaměřuje spíš na oblast vlastní ěinnosti. Hodnotí dobré začátky v práci mladých. Sám založil před třemi lety v Hamburku spolek pro německo- českou výměnu mládeže. Tato skromná práce mu dává naději. Albrechtovi byla nedávno udělena Pocta Wilhelma Hausensteina za kulturní zprostředkování Bavorské akademie především v souvislosti s cíli jeho práce v Praze. Říká k tomu, že pražské snažení ho stálo víc duševních sil, než všechny ostatní vedoucí pozice a přesto se jeho úmysly nakonec setkaly s neúspěchem. Že byly jeho snahy přesto takto poctěny, shledává pozoruhodným. Albrechtovým nástupcem v Praze se stává Vladimir Ashkenazy. Oba se znají mnohá léta a mají s sobě blízko, hlavně z klavíristi- cké činnosti Ashkenazyho. Když se ale teď Albrecht doslýchá, že jako budoucí šéfdirigent bojuje o osm týdnů přítomnosti, a když vidí, že v Praze diriguje v příští sezóně dva programy, shledává to neseriózním. Žádný vedoucí dirigent na světě s osmi týdny nevyjde, a už vůbec ne s dvěma programy. Tento orchestr má teď zapotřebí soustavnou práci. Albrecht měl ve smlouvě šestnáct týdnů, pracoval ale ve skutečnosti dvacet až dvaadvacet týdnů, mnohdy i čtyřiadvacet. Protože cítil, že by to bylo příliš málo. Není génia, který by s orchestrem za osm týdnů něco nového vypracoval, míní. Jako šéfdirigent nahrál Albrecht v Praze 1993 desku s hudbou z Terezína. Tehdy se za ní poděkovali Richard von Weizsäcker i Václav Havel. Veřejnosti byli tito skladatelé neznámí: Ullmann, Krása, Gideon Klein, Pavel Haas. Albrechtovou myšlenkou bylo, uvést v Terezíně s Českou filharmonií Verdi- ho Requiem, které bylo podle zpráv svědků 6. 97 L. J. Beran) uměleckým vrcholem celého terezínského hudebního života. Rafael Schächter je nastudoval 1943 ve více než stu nočních zkoušek s úplně vysílenými vězni nazpaměť. Neměli přiměřený orchestr, uvedli tedy Requiem s klavírem. Jedním z klavíristů byl tehdy Viktor Ullmann. Právě po prvním koncertu bylo osmdesát procent sboru odvezeno do Osvětimi a zplynováno. Schächter nepolevil a nastudoval dílo znovu a znovu. „Chtěl jsem s tímto dílem Terezín a to, co se tam dělo, připomenout“, pokračuje Albrecht. „Když moje pražské angažmá skončilo, přišla ke mně nadace Hanse Krásy v Terezíně a prosila mě, abych to přesto uvedl. Ale jak? Dobře, protože jsem předsedou vedoucí skupiny Spolkového orchestru mládeže, řekl jsem, hrát bude Spolkový orchestr mládeže. Německá hudební rada souhlasila a přeložila tam jednu pracovní fázi. Roman Herzog převzal patronát pod podmínkou, že totéž učiní Václav Havel. Na Havlův souhlas nyní toužebně čekáme. Napsal jsem Havlovi osobní dopis, podal různými kanály petice... Nevyajádřil se.“ Albrecht musí pro tento náročný podnik sehnat finance. Německé ministerstvo zahraničí přispívá 80 000 marek. Ale orchestr stojí včetně cestovních výloh 150 000. Také mezinárodní sólisté musí být zaplaceni. Sám diriguje bez platu a k tomu dává k dispozici 10 000 marek z Hausensteinovy pocty. V jedné velkobance mu řekli, kdyby převzali oba prezidenti patronát, bylo by mnohem jednodušší věnovat peníze. “Mohu se teď jen modlit: Václave Havle, řekněte rychle ano! Pak přijdou asi peníze mnohem snáze!“ Ale na podniku se pracuje i bez Havla. Jde o myšlenku, a kromě toho jsou přípravy tak dalece v chodu, že už nelze čekat. 94 POLYGON 4+5/1997 [pageend96]Smutná prvenství České republiky v civilizovaném světě Jiří Setina (JUDr. J. Setina je bývalý generální prokurátor České republiky. Původní verze byla napsána v říjnu 1996, redakčně upraveno.) V voučasné době vykazuje Česká republika tato prvenství: největší počet bezpečnostních pracovníků - policie - na počet obyvatel ■ největší počet odsouzených - 52 000 ročně ■ nej menší trvalý přírůstek obyvatel ■ největší počet potratů ■ největší nárůst byrokratického aparátu - za posledních 10 let o plných 100% ■ největší počet tzv. „verbálních útoků na veřejného činitele“ ■ největší počet likvidace lidských životů při řešení banálních dopravních přestupků policií ■ největší počet bankrotů bank - dosud 12 ■ největší právní chaos. A tak by bylo možno pokračovat dál. Ve stručnosti se pokusím některá naše smutná prvenství konkretizovat Komunistické Československo vynakládalo na „obranu vlasti“ kolem 50 miliard korun ročně, což bylo 8% celého národního důchodu. Počtem vojáků a počtem tanků na obyvatele jsme byli suverénně na prvním místě na světě. Další miliardy byly zamaskovány do civilního sektoru, ač byly evidentně spotřebovávány pro „bezpečnost a obranu státu“, jak komunisté opisovali programovou přípravu na III. světovou válku, samozřejmě pro vítězství světového proleta- riátu. Není ani sporu o tom, že totalitní Československo držela nad vodou komunistická policie - SNB. V té bylo na úrovni federace, České republiky a Slovenské republiky zaměstnáno celkem 62 000 pracovníků, včetně vojsk ministerstva vnitra, tj. pohraničního vojska a vnitřního vojska, i kontrarozvěd- ných tajných služeb začleněných do FMV - StB. Odečteme-li vojska Ministerstva vnitra ČSSR, obdržíme počet asi 50 000 zaměstnanců SNB (policie), včetně všech tří ministerstev vnitra, kterým byl udržován totalitní pořádek v celém Československu. Naproti tomu v roce 1995 mělo Ministerstvo vnitra ČR celkem 58 635 pracovníků. Na rok 1996 byl plánován stav 63 000, který byl jistě splněn. K tomu připočtěme ještě asi 20 000 příslušníků městské policie, obecní policie, kterou si zřizuje každý starosta. Jan Koukal je nejen primátorem města Prahy, ale i senátorem a vrchním velitelem „bojového praporu“ pražské městské policie o síle bojového stavu vojenského útvaru praporu, přičemž se denně provádí další nábor. Roční náklady na jednoho městského (obecního) policistu činí kolem půl miliónu korun. Obce vydávají na obecní policii milióny, ale na kulturu často jen několik desítek tisíc. Přičteme-li k tomu dalších 10 - 15 000 ozbrojenců soukromých bezpečnostních služeb, stavy železniční policie pod vedením ministerstva dopravy, celní stráže, justiční stráže a přísně tajný počet příslušníků nové kontrarozvědné tajné služby BIS, která utratí POLYGON 4+5/1997 95 (JUDr. J. Setina je bývalý generální prokurátor České republiky. Původní verze byla napsána v říjnu 1996, redakčně upraveno.) Jiří Setina Smutná prvenství České republiky v civilizovaném světě [pageend97]jistě 750 miliónů korun ročně, dostaneme se k číslu asi 100 000 represivnich ozbrojenců, kteří hlídají českého občana v nové demokracii. Tvrdím, že počtem pracovníků v bezpečnostní oblasti je Česká republika opět suverénně na prvním místě v civilizovaném světě. Srovnatelné sousední Rakousko a Bavorsko mají každé pouhých 30 000 pracovníků v celé bezpečnostní oblasti. Předstihujeme tak nejen je, ale v roce 1996 jsme předstihli i bývalé totalitní Československo. Přesto současný vládnoucí establishment zůstává klidným, jako by vše bylo v pořádku. Na rok 1996 dostaly útvary Policie ČR celkem 19 049 114 000 korun. Pro normálního občana je to suma přímo bájná. Z toho více než 13 miliard je určeno na mzdy a zákonné odvody. Když tuto částku vydělíme počtem policistů a občanských zaměstnanců Ministerstva vnitra ČR, vyjde nám měsíční mzda na jednoho přibližně 22 000 Kč. Přepočteno na západní měnu a západní poměry to zajisté není burcující. Přepočteno na mzdy českých lékařů, zdravotních sester, učitelů či železničářů - jde o mzdu nepřiměřenou a nemravnou. Poznamenávám, že několikačlenný tým špičkových lékařů pod vedením přednosty III. chirurgické kliniky v Praze, Prof. MUDr. Pavla Pafka DrSc., obdržel za tříhodinovou operaci plic prezidenta Václava Havla od zdravotní pojišťovny celkem 2200 Kč - slovy: dva tisíce dvě stě korun českých, při ceně 22 Kč zajeden litr benzinu - pro srovnání. Počet úředníků se za deset let zdvojnásobil Počet úředníků ve veřejné správě, obraně a povinném sociálním pojištění činil v roce 1985 celkem 88 000. V roce 1996 zde bylo zaměstnáno celkem 161 000 pracovníků. V bankách a pojišťovnách pracovalo v roce 1995 celkem 85 000 zaměstnanců s průměrnou mzdou 14 017 Kč. Průměrný plat zdravotníků byl v roce 1995 7548 Kč. To jsou, prosím, údaje Českého statistického úřadu. Tvrdím, že český občan po 42 letech totalít- 96 POLYGON 4+5/1997 ního šikanování potřebuje demokratický oddech. Enormní počty policistů a další státní byrokracie mu však potřebný oddech nedávají. Ministerstvo vnitra ČR se za sedm let vlády nové demokracie nevzdalo ani jediné z pravomocí, které uzurpovalo komunistické „ministerstvo lásky“ v totalitním systému 42 let. V roce 1996 Ministerstvo vnitra stále: - eviduje občany a jejich bydliště; - vydává občanské průkazy; - vydává cestovní pasy; - vydává řidičské průkazy a samo př zkušuje řidiče (!); - vykonává desítky dalších věcí spojených s občanem, které v demokratických zemích vykonávají civilní orgány státní správy, pokud vůbec takové povinnosti existuji Zcivilnění Ministerstva vnitra ČR se jaksi nedaří. Kupříkladu samo vnitro si zaplatilo poměrně drahý projekt, v němž by obecní úřady evidovaly pobyt občana a vydávaly občanské průkazy. Samo vnitro si vypočetlo, že by se tak ušetřila dokonce celá jedna miliarda korun ročně. Současně by ale několik tisíc policistů přišlo o svou pracovní náplň. A tak se jede po stáru, jak říkával Jan Werich: „Jede se dál, močálem černým kolem bílých skal.“ Anebo jiný příklad: Na začátku 50. let vznikly na tehdejším ministerstvu národní bezpečnosti (ministerstvu vnitra) zvláštní, zcela nové orgány, tzv. dopravní inspektoráty, které si přisvojily úkoly civilních složek státní správy. Tomu předcházelo rozhodnutí politického byra ÚV KSČ, samozřejmě podle vzoru sovětské GAI - Státní automobilové inspekce MV SSSR. Od té doby až dosud vše, co souvisí s občanem a jeho automobilem, tedy evidence, vydání řidičského průkazu, přezkušováni z dopravních předpisů (1), evidence koupě a prodeje aut, vydávání vždy nové SPZ (státní poznávací značky) atd., provádí výhradně Policie ČR - dopravní inspektoráty, které [pageend98]nemohou zvládnout rozsah uzurpované práce, a tak občan čeká často celý den ve frontě na policejní evidenci koupě auta či jen změny jeho barvy. Co na tom, že občan sousedního Rakouska obdrží pouze jednu značku pro všechna auta, která si za život koupí a užívá? Nabízelo se zrušit dopravní inspektoráty Policie ČR ihned po roce 1989. Ale co by poté dělaly tisíce policistů v nich zaměstnaných? Západní civilizace nepochopí, proč vše, co souvisí s občanem, je v České republice věcí policie. Zůstává tak u nás vžitou skutečností, že občan od narození až do své smrti je v rukou policie, resp. ministerstva vnitra". Co nesmí občan, může úřad Uvedu další příklad, který dokumentuje postavení občana a byrokratické exekutivy v roce 1995. Mohl by být nazván třeba „Pohrdání zákonem je pohrdání občanem“. Koncem roku 1994 zakoupilo Ministerstvo vnitra ČR najednou 1375 automobilů za 270 miliónů korun. Zakoupené automobily nebyly v plánu (v rozpočtu) MV ČR, a především nebyly vybaveny katalyzátory. Podle zákona v té době platného nesměly dopravní inspektoráty Policie ČR automobil bez katalyzátoru zaregistrovat, a to již od listopadu 1993. Rovněž prodejce, Škoda Mladá Boleslav, nesměl již plný rok prodat na tuzemském trhu auto bez katalyzátoru. Tolik zákon, který je jinde nepřekročitelný, a to především ze strany státních institucí. To kvůli špatnému příkladu pro občany. Za komunismu si stát navykl postupovat podle libovůle. Dopravní inspektorát Policie ČR všech 1375 automobilů zaevidoval a schválil do provozu, a to na základě „výjimky“, kterou sama sobě učinila Policie ČR. Týž dopravní inspektorát Policie ČR s každým občanem, který přihlašoval auto bez katalyzátoru po listopadu 1993, vyrazil dveře. Povyšování eráru nad občana patřilo vždy k těm nejhorším byrokratickým zločinům. Jde o pohrdání zákonem, o pohrdání lidmi. Všechno nejde najednou, ale kde začneme? Jen za rok 1995 vybrala česká policie 142 milionů korun za dopravní přestupky. Pokuty se vybírají v celém světě. Ale jen v České republice byli ještě v roce 1996 občané donucováni organizovanou ozbrojenou exekutivou k placení a trestům bez řádné legislativní úpravy. Jak my právníci říkáme, jde o jednání protizákonné, které provádí sama policie ČR. Povinnosti uživatelů na pozemních komunikacích jsou v ČR legislativně upraveny ještě vládním nařízením č. 54/1953 Sb. a dalšími vyhláškami bývalého komunistického ministerstva vnitra. Listina základních práv a svobod byla u nás přijata formou ústavního zákona v roce 1991. Článek 4 Listiny stanoví, že povinnosti občanů mohou být ukládány toliko na základě zákona. Článek 2 téhož dokumentu pak říká, že každý může činit, co není zákonem zakázáno a nikdo nesmí být nucen činit, co zákon neukládá. Přesně totéž převzala i nová Ústava ČR, účinná od 1. 1. 1993. Takže povinnosti uživatele pozemní komunikace mohou být stanoveny jen zákonem, což nejsou. Jsou stanoveny pouze vyhláškami z roku 1953 a dalšími vyhláškami ministerstva vnitra. Od roku 1991 tedy Policie ČR, jako ozbrojená organizovaná složka, vynucuje chování občanů, uděluje a sama realizuje uložené tresty jen na základě vydržených postupů z dob minulé. Mnozí řekneme, že nelze vše stačit, a že pořádek na silnicích být musí. S tím je nutno souhlasit Ale kdy vůbec v České republice začneme obnovovat úctu k zákonu a úctu k právu? Navíc se jedná o zvlášť citlivou oblast střetu represe státní ozbrojené exekutivy s bezbranným občanem. Státní systém, který jen trochu domýšlí celou problematiku, se POLYGON 4+5/1997 97 [pageend99]předem snaží o maximum objektivity. Pokuty a jiné tresty, které uděluje Policie ČR dle vlastního uvážení (maximálně dle vlastního sazebníku), jsou vždy střetem s občanem. Pokud se u nás občan brání, stěžuje si, či se odvolává, rozhoduje o něm opět jen Policie ČR, byť by to byla její vyšší instance. V demokratických státech tento předem předpokládaný střet zájmů řeší nezávislý soud. I naše nová Ústava ČR zakotvila vznik správního soudnictví, a to s účinností od 1. 1. 1993. Střet občana s policií nebo s jinou stát- ně-správní exekutivou má řešit objektivní (správní) soud. Jsme však jen opětovnými svědky případů, kdy svoboda občanů a záruky této svobody zůstávají jen na papíře, byť je tímto cárem papíru Ústava ČR. Namísto Ústavou ČR zaručených správních soudů zřizuje Václav Klaus svoji “antibyrokratickou komisi“. I to je dokladem o stavu právního státu České republiky v roce 1996. Hrozivý právní chaos Ústava ČR zakotvila i vznik Senátu jako druhé komory Parlamentu ČR. Institut Senátu byl od počátku zlehčován, a to i vládnoucí koalicí. Jinak ani nelze vysvětlit, že volby do Senátu byly vyhlášeny až v roce 1996, tedy po čtyřech letech účinnosti Ústavy ČR. Nebyl vypracován a schválen jediný základní zákon pro postavení a bezpečnost občana. Především není nový trestní zákoník, trestní řád, občanský zákoník, občanský soudní řád a další. Jen opravujeme již dříve vydané. Novela stíhá novelu a jsou i takové kuriozity, že stačí vydat novelu novely. Za posledních několik málo let bylo přijato: - 36 novel zákoníku práce, - 9 novel občanského zákoníku, - 13 novel občanského soudního řádu, - 5 novel autorského zákoníku, - 15 novel daňových zákonů jen od roku 1992. A samozřejmě desítky a desítky novel, oprav, změn a rozšíření původního komunistického trestního zákoníku a trestního řádu. Ve své podstatě zůstaly v platnosti všechny právní předpisy (asi 60 000), které si postupně vydal komunistický stát, především k vládní ochraně. Mnohde jsme novelami jen zrušili termíny „socialistický stát“. Je to doslova právní džungle, která ale plně vyhovuje staronové státní byrokracii, nikoli však občanovi. Proto zaznívají a sílí nářky, že občan je na tom hůře než v minulosti. Bumerang české privatizace V roce 1996 česká privatizace v podstatě skončila. Privatizoval se majetek (prodal či jinak převedl) v hodnotě jednoho bilionu korun. Jeden bilion je tisíc miliard. Nejsem erudovaný ekonom, ale jestliže dnes nemáme ani 8 miliard korun na odstranění diskriminačních mezd lékařů a zdravotních sester, jestliže nemáme dvě miliardy korun, aby ne- stávkovali čeští učitelé - kdy je budeme mít9 Česká privatizace byla rychlá až překotná, což se vydávalo za její přednost. Byla záměrně provedena bez odpovídající právně- legislativní úpravy. Jak se lapidárně vyjádřil Tomáš Ježek, hlavní otec české privatizace, byl to doslova „útěk před právníky“, kteří by jen zdržovali. Startovní čára nebyla stejná pro všechny občany, Václav Klaus ale neustále tvrdil opak. Komunistická Oligarchie byla ve vedoucím ekonomickém postavení, a soudruž- skou solidámostí byla předem zvýhodněna. Řadový dělník neměl stejné postavení jako komunistický ředitel podniku a jeho vedeni. Byly tak založeny dynastie milionářů, povětšinou právně nečisté. Mnoho bývalých komunistů je dnes plně uspokojeno úspěšným ekonomickým podnikáním, jehož základem je majetek, který, jak v Čechách říkáme, získali „za hubičku“. Je tu jakási obdoba s dobou pobělohorskou. Obrovský konfiskovaný majetek byl rozdělen mezi staronovou kolaboraci, vznika- 98 POLYGON 4+5/1997 [pageend100]la nová Šlechta a v zemi byla spokojenost právě jen nových vlastníků. Československý občan, který mohl razítkem Policie ČR prokázat tzv. „trvalý pobyt“ v zemi, obdržel celkem dvě kupónové knížky za poplatek 2000 Kč. Předpokládalo se, že na jednu kupónovou knížku získá majetkovou hodnotu ve výši průměrně 7000 Kč. To ale platilo za předpokladu, že investiční fondy budou svěřený majetek občanů řádně spravovat a snad i zvyšovat, jak je kapitálu přirozené. Takže tento předpoklad platil jen pod podmínkou, že v Čechách nejsou podvodníci, že se nerozšíří majetkové machinace a snahy profitovat na úkor druhého. A tak se akcie občanů prodávají za babku, a naopak se za vysoké ceny nakupují akcie nadhodnocené. Občan je tak doslova okraden, neboť náš „český útěk od právníků“ to beztrestně umožňuje. V mnoha případech nedostane občan za celou kupónovou knížku ani zaplacený poplatek ve výši 1000 Kč. V důsledku podvodných machinací mohou totiž jeho akcie klesnout až na nejnižší hodnotu české měny, to jest 10 haléřů. Takový je český privatizační bumerang v důsledku naivního útěku před právníky a překotnosti české privatizace. S nepochopitelnou státní benevolencí vznikly desítky nových bank. Celkem dvanáct jich v krátké době došlo k bankrotu. Ve velké Kreditní bance v Plzni měla uloženy asi dvě miliardy korun i Česká celní správa a další státní instituce. Občané přicházeli, přicházejí a budou dále přicházet o své úspory. Václav Klaus to zpočátku odbýval větou, že se občan musí naučit přemýšlet, kam uloží své peníze. Finanční odborníci z USA, stejně jako ku- př. Česká ekonomická kontrarozvědka pod vedením pana Suly, veřejně konstatovali, že nejméně 40% poskytnutých úvěrů bylo podvodem. Byly poskytnuty na nereálné (rozuměj: podvodné) podnikatelské projekty, a především byly poskytnuty korupcí bankovních úředníků. Takže realita roku 1996? Občané přišli o akcie tzv. kupónové privatizace, někteří přišli i o své úspory, které si uložili do nově vzniklých českých bank. A plných 40 milionářských aut ze sta bylo koupeno a jezdí za peníze okradených českých občanů. Za této situace navrhl Václav Klaus odkoupení „sporných a jinak nedobytných“ úvěrů státem, zatím ve výši 19 miliard korun. Každý občan by tak měl věnovat 1900 konin podvodníkům ze svého. To je další důsledek překotné české privatizace. Mnozí mi mohou právem vytknout, že jsem se omezil jen na negativa, zatímco pozitiva, která bezesporu jsou, jsem pominul. Sobě i všem kolem mne kladu otázku: Byl v roce 1996 občan České republiky na samém vrcholu společenské pyramidy, jak je tomu pravidlem ve všech demokraciích? Odpovídám: NE! V roce 1996 - po 42 letech bolševické totality a po sedmi letech nové demokracie - zůstává na vrcholu společenské pyramidy úředník, policista, byrokrat, a občan je stále jen posledním z posledních. Bývalý prezident Polska, Lech Walesa řekl: „Radost z pádu komunismu v Polsku byla předčasná a vítězství je jen poloviční, neboť polovina komunistů zůstala sedět na svých místech.“ Lze v České republice mluvit o jakkoli malém vítězství nad komunismem, zůstává-li postavení českého občana i na začátku roku 1997 takové, jaké je?! • POLITICKÝ BUMERANG lze nazvat situaci, která většinou následuje poté, co se volič rozhodl dát vládě tak zvaně na pamětnou. v d av yd o v s k i POLYGON 4+5/1997 99 [pageend101]Dagmar Havlová a její „ROLE, KTERÁ SE NEDÁ NAZKOUŠET“ M. Swinkels-Nováková Dáša Veškmová je v Čechách, vzhledem k množství nejen divadelních, ale především filmových a televizních rolí, herečkou velmi populární. V sobotu 4. ledna 1997 v 11.47 se provdala za Václava Havla a stala se - nyní tedy Mgr. Dagmar Havlová - devátou „manželkou na hradě“ (po Charlotte Masarykové, Haně Benešové, Martě Gottwaldové, Marii Zápotocké, Boženě Novotné, Ireně Svobodové, Vieře Husákové a Olze Havlové.) Narodila se roku 1954 v Brně, kde absolvovala konzervatoř a Janáčkovu akademii múzických umění. Její otec je hudebník a skladatel, učitel němčiny a angličtiny, matka Markéta bývala zpěvačkou. Rovněž starší sestra Eva byla herečkou, nyní se zabývá propagací zdravé výživy. V roce 1975 se Dagmar Veškmová provdala po prvé: za herce (nyní publicistu) Radvíta Nováka, roku 1976 se jim narodila dcera Nina (která se nyní věnuje studiu cizích jazyků). 1980 bylo manželství rozvedeno. Natočila skoro 50 filmů, více než 200 televizních inscenací a v divadle vystoupila téměř v půlstovce rolí. Ale kdo a jaká vlastně je paní Havlová? Je o ní známo, že v dětství měla spiš klukovské zájmy: lezla po stromech a hrála fotbal, chodila na judo a hrála košíkovou, jezdila na kole i na motorce. Hrála ale také na klavír a na kytaru, učila se německy a anglicky. Říká se, že nemá moc ráda publicitu, což je ovšem při povolání herečky trochu paradoxní. Pochopitelně poskytla během své kariéry i nyní několik interview, ve kterých odpovídala na nižné, více či méně duchaplné otázky, jako na své oblíbené oblečení, tričko, džíny a boty ‘důchodky’ (tehdy), kostýmy (nyní), mluvila o snu toulat se po světě jen tak v maringotce (tehdy), o životním cíli prospěšnosti všem lidem, kteří potřebují jakoukoli pomoc (nyní), zmínila se i o svých oblíbených spisovatelích (Poláček a Thurber), hercích (Chaplin a Adjaniová), zpěvácích (Pavarotti), malířích (Dali, Reynek, Komárek). Svěřila se se zálibou ve starých klíčích, knoflících a karafách, sušení bylinek a čajích z nich, pletení, šití a vaření. Jakou je, resp. donedávna byla, herečkou? Kdo žije v zahraničí, neměl prakticky možnost se s jejím uměním seznámit. V roce 1968 začínala tehdy patnáctiletá Dáša konzervatoř. Proslavila ji však už její první filmová role v „Holkách z porcelánu“ (1974, režie Juraj Herz, cena Malé zlaté slunce na filmovém festivalu mladých v Trutnově 1975) - tehdy byla studentkou 2. ročníku akademie múzických uměni. V komunisty kontrolované kinematografii nebylo mnoho možností k rozvoji umělecké osobnosti, takže Dáša Veškmová byla vnímána spíše jako komediální, až lidový talent, čímž si ovšem získala širokou oblibu publika, např. ve filmech „Tchán“ (1979) a „Oči pro pláč“ (1983) v režii normalizačního ředitele Vinohradského divadla Z. Miky. Podobné role dostávala i v televizních inscenacích. Ne všechny z těchto veseloher však byly průměrné či podprůměrné. Jmenujme alespoň „Trhák“ (1981, režie Z. Podskalský) a Herzovy „Buldoci a třešně“ (1981) či „Upír z Feratu“ (1982). Její filmy z devadesátých let, např. „Dědictví aneb Kurvaliošigutntag“ (1992 s 100 POLYGON 4+5/1997 [pageend102]Bolkem Polívkou a v režii Věry Chytilové) nebo „Lepšie byť bohatý a zdravý ako chudobný a chorý“ (1992, režie Juraj Ja- kubisko), však mnozí i žijící v zahraničí už viděli. Na divadelních prknech (po absolutoriu JAMU rolí Taťány v Puškinově „Evženu Oněginovi“) měla Dagmar Veškmová širší možnosti využití svého dramatického talentu. Hostovala v populárním brněnském Divadle na provázku, byla členkou Divadla na Starém městě (dříve Divadlo Jiřího Wolkera), koncem 70. let hostovala v Semaforu (říká se, že s Václavem Havlem ji seznámil v roce 1989 Jiří Suchý při oslavě 30. výročí založení tohoto divadla) a od roku 1979 byla členkou Divadla na Vinohradech. Hrála na příklad tři role v Čapkově „Ze života hmyzu“, Kateřinu v Shakespearově „Zkrocení zlé ženy“, Martu v Topolových „Hlasech ptáků“, Evu v Preissově „Gazdině robě“, která jí přinesla vítězství v divácké anketě Alfred za ženský herecký výkon, a mnoho dalších. Koninou její divadelní dráhy byla role královny Kristiny ve stejnojmenné Strind- bergově hře, kterou se krátce po premiéře 7. ledna, dne 19. února 1997 rozloučila s publikem. Veřejnost již od svatby s Václavem Havlem spekulovala: dokáže se tak populární herečka, byť kvůli sňatku s prezidentem, vzdát své kariéry? A to v herecky nejpříznívějším věku, kdy už dávno nehraje role naivek, ve věku, kdy může při výběru a vytváření svých rolí čerpat z mnoha životních i profesionálních zkušeností a optimálně je zúročit. Paní Dagmar Havlová se rozhodla. Pochopila, že povinnosti manželky hlavy státu se z mnoha, a to nejen časových, důvodů nedají spojit s povoláním herečky. (Což ovšem nemusí znamenat, že se na divadelní prkna, televizní obrazovku či filmové plátno už nikdy nevrátí.) Zatím se tedy rozhodla zabývat se svou „rolí, která se nedá nazkoušet“, jak velmi případně řekla krátce po svatbě. A když už jsme u herecké terminologie: jak se své nové „role“ paní Havlová během těch několika měsíců zhostila? Jaké jsou vlastně povinnosti manželky prezidenta? Jistě nemá smysl srovnávat Dagmar Havlovou s jejími předchůdkyněmi, protože každá z manželek prezidentů vystupovala v jiném kontextu, historickém, politickém i společenském. Zdá se, že paní Dagmar Havlová nebude vybočovat z pravidel, podle kterých se řídí manželky hlav států v moderním světě. Má na hradě vlastní kancelář a k dispozici dva členy kanceláře prezidenta, kteří ji pomáhají s agendou, a ochranku. Bude společně s prezidentem přijímat zahraniční návštěvy, zúčastní se oficiálních oslav státních svátků, některých domácích cest a recepcí na velvyslanectvích, bude se věnovat humanitární činnosti, budou jí pomáhat dvě poradkyně. Konkrétně chce na příklad podporovat prevenci a léčbu onkologických nemocí, bude se zabývat i kulturní činností (v březnu přijala záštitu nad udělováním cen Thálie), bude přijímat manželky ministrů a velvyslanců. Zúčastní se oficiálních zahraničních cest, kdy se ovšem program prezidenta často od programu jeho manželky liší, jak jsme nedávno mohli vidět v neformálním dokumentu české televize o návštěvě USA. Program byl nabitý, paní Havlová stále půvabná a elegantní a - a to sklouznuti s tvrdým dopadem („To jsem ale opravdu neudělala schválně!“) při vystupování z auta před domem paní Madeleine Albrightové ji opět přiblížilo jejímu dřívějšímu publiku. Ano, tato role se nedá nazkoušet. * * * POLYGON 4+5/1997 101 [pageend103]Krize české pravice Čestmír Hofhanzl Autor je poslancem PsP ČR-ODA Karel Havlíček kdysi napsal, že meč bez idejí je kusem železa. Transformaci českého státu jsme po listopadovém převratu založili na přihlouplém heslu ekonomické prosperity a blahobytu. Hlasatelé ráje se neobtěžovali vysvětlit čekatelům obtíže cesty. Jednoduchým receptem měl být svobodný trh a liberalismus. Nikdo z nových hybatelů nechtěl vzít v potaz, že celá reforma se má odehrát v prostředí neliberálním. V zemi, kde svobodné poměry měli ve vzpomínkách již jen kmetové. Ve společnosti, kde morálka a etika byly prázdné pojmy. Připomínka, že svoboda a prosperita jsou založeny na morálce, pracovitosti a zodpovědnosti, vyvolávala útrpný úsměv. Znám to z celého svého působení ve sněmovně. Nová politická reprezentace se nepokusila důrazně označit a potrestat (podle zákona) největší zneužití a zločiny minulých mocných. Neučinila krok, kterým jedině mohl být nový režim věrohodný. Sami sobě nedali výstrahu před budoucím zneužitím. Přirozeným během pak politická transformace již nezahrnula do svých výpočtů a postupů morálku a nakonec ani zákon. Morálku, která je ekonomickou proměnou prvého řádu. Bez ní neplatí dohody a smlouvy. Ona určuje, zda ekonomický proces vůbec může započít. Setrvačností pak již transformace směřovala jednodušší cestou krátkodobého prospěchu, praní peněz, vysávání státních či privatizovaných podniků. Kupónová privatizace, neregulovaný kapitálový trh spolu s úmyslným blokováním novelizací zákonů rozvinuly proces zneužití. Vinu nesou téměř všichni. Opozice a to, co se zde nazývá levicí, blokovala prvé roky po převratu ve sněmovně reformní zákony a kroky, které směřovaly k průhlednosti a kontrole. Hlavním jejich argumentem bylo, že pravidla se nemění v průběhu hry. Paradoxní je, a nikdo si to již nechce pamatovat, že největšími privatizátory ve sněmovně byli poslanci klubu KSČM. V průběhu let 1992 až 94 došlo k zmatení a vzájemnému prolínání scény. Jak se vytvářel nový kapitál, založený ze značné části na zneužití privatizačního procesu, vstoupilo do hry ovlivňování jednání politických stran. Nejvíce aktivní byli ti, kteří chtěli získat výhody a ochránit své zájmy. Výsledkem bylo faktické zablokování ekonomické reformy a transformace státních institucí. Proto prohlásil premiér Klaus v roce 1994, že ekonomická transformace je ukončena. Ministr Lux tvrdil, že privatizace zemědělských podniků je stoprocentní a v zemědělství jsou jasné vlastnické vztahy. Ministr Dlouhý něco jiného mluvil a jiné dělal. Až tristní stav malé a střední podnikatelské vrstvy a obchodní deficit promluvily jasnou řečí. Viděl jsem v průběhu let, jak velká část těch, kteří se dostali do vedení stran dnešní (pravicové) koalice, ve skutečnosti blokovali kroky, kterými by společnost směřovala k pluralitě, decentralizaci a vytvoření zpětnovazebních mechanizmů. Nechápal jsem neuvěřitelný obdiv a poníženost k velkým penězům u lidí, kteří vyšli z malosti. Roky jsem argumentoval úkolem a povinností pravicových politiků v dnešní popřevratové době vytvořit podmínky pro vznik malého a středního stavu. V zájmu budoucnosti a prosperity naší země. V zájmu i jejich. Nepostaví-li se na vlastní nohy široká vrstva občanů, lidí svéprávných a nezávislých, nebudeme mít voliče. ♦ 102 POLYGON 4+5/1997 Čestmír Hofhanzl Autor je poslancem PsP ČR-ODA Krize české pravice [pageend104]Stalo se, a navíc ti, kteří v posledních pěti letech drželi moc, v jejichž rukou byla privatizace a ekonomická transformace, se propojili s novým kapitálem. Výsledkem je neschopnost nové vlády a premiéra udělat důsledné kroky ze současné patové situace. Každý razantní pokus o prolomení kruhové obrany někoho z nich ohrožuje. Stejný vývoj se stal i osudem ODA. Do přelomu loňského roku si udrželo křídlo, které trvalo na dodržování programu "Cesty ke svobodné společnosti", převahu při určování linie politiky ODA. Odstranění Jana Kalvody z vedení strany i z vlády, v důsledku aféry s tituly, převážilo rovnováhu na stranu pragmatiků Dlouhého, Češky, Prokopa atd. Stranické volby na jaře proběhly pak již jako obchod, ve kterém nešlo o ideje a měna byla stejně pevná jako koruna. V ODA se stalo to, čemu podlehla ODS již před roky a čím KDU nemusela ani projít. Politika se stala reagováním na momentální situaci nebo krátkodobým obchodem bez vize a ohledu na obecný zájem občanů a státu. Pravicová politika i strany jsou v krizi, současné dění na politické scéně je toho obrazem. Prohlášení pravé frakce ODA "Krize odpovědnosti" je pokusem pojmenovat situaci a naznačit cestu řešení. Reakce z vedení i tisku naznačují, jak bolestivého místa jsme se dotkli. Obávám se, že teprve předčasné volby, prohra a přechod do opozice povedou k tříbení v pravicových stranách i v ODA. Pravicová politika je o zodpovědnosti, svéprávnosti a vládě zákona. Postavení opoziční strany a politika prokáže, kdo je kdo. Vytřídí kariéristy a zloděje. Věřím, že i ODA se vnitřně očistí a překročíme svůj Rubikon. Ideje jsme měli a máme, nástroj opravíme. V Telči dne 31. května 1997 Nejen zámořští krajané... Luděk Vybíral z Basileje ve Švýcarsku zaslal redakci obsažný příspěvek, ve kterém popírá dojem rozšířivší se v obci Polygonu, že totiž právě jen zámořští krajané zastávají stanovisko, podle něhož odsun byl jediným přiměřeným opatřením k vyřešení národnostní problematiky v naší zemi. I jemu se více zamlouvá stanovisko krajanů žijících v USA a v Kanadě než krajanů s bydlištěm v Německu. Žije od roku 1968 ve Švýcarsku, a též u velké většiny krajanů ve svém okolí pozoruje stejné názory. Převážně nepříznivý vztah k Němcům konstatuje také u Švýcarů, jmenovitě německy mluvících. Potvrzuje to mínění Masaryka a zámořských krajanů, že každý do jisté míry přebírá psychologii země, v níž žije. Luděk Vybíral vzpomíná na své špatné zážitky s Němci v pohraničí za první republiky, zdůrazňuje české zkušenosti s Němci v zemi od středověku, přes habsburskou germanizaci, znemožňování zrovnoprávnění národů v habsburské říši, pruskou expanzi, až po obě světové války „Za všech těchto okolností“, uzavírá, „se jeví odsun Němců z českých zemí po druhé světové válce jako rozumné řešení. Poznatky z následné doby ukazují (Jugoslávie, Sovětský svaz, Ruanda, Zaire), že soužití dvou nebo více etnických skupin v jednom státním útvaru za převahy jedné skupiny nad druhou je více než problematické.“ L. Vybíral se dále zabývá textem česko-německé deklarace a vysvětluje aktuální politické poměry, jež vedly k určitým formulacím, se kterými značná část Čechů není srozuměna (text nepřihlíží k míře a trvání německých zločinů a klade jednání obou stran v minulosti na stejnou úroveň). Hodnotí prohlášení německé strany, že v záležitosti sudetoněmeckých požadavků respektuje právní názor české strany. Odlišný právní názor německé strany pak neruší, neboť všechny právní požadavky sudetských Němců spadají pod českou jurisdikci, která je jasná. Závěrem dokumentuje jedním osobním zážitkem nový vývoj: Velká část mladé generace se bez ohledu na vlastní národnost o problémy svých rodičů s minulostí prostě nezajímá. Ale vzdor tomu se nakonec vynořuje otázka: změnili se Němci opravdu? POLYGON 4+5/1997 103 [pageend105]Přísně tajné fízlování Jiří Loewy Je notoricky známo, že se v Praze nic neutají, neututlá. A chcete-li dostat nějaké pavlačové chýry zaručeně mezi lidi, stačí založit spis a označit ho slovy PŘÍSNÉ TAJNÉ. Do roka a do dne koluje přísné tajemství ve spoustě kopií po vlastech českých, ba i v zahraničí. Výjimečně se ale může stát, že inkubační doba, než se všechno provalí a materiál se octne v kufříku opozičního politika či dokonce na stránkách novin, trvá skoro dva roky. V jednom nedávném případě vydrželo přísné utajení od 5. května 1995 do letošního března. Šlo o dokument z I. odboru analytických složek pražské Bezpečnostní informační služby (BIS), nadepsaný takto: „Souhrn týdenních zpravodajských informací ze zdrojů 2. odboru ZS, doplněných z poznatkového fondu AS za období od 21. 4. do 5. 5. 1995. “ Z materiálu bylo v nedávné minulosti bohatě citováno. Pozornost novinářů a veřejnosti především upoutalo, které osobnosti mají pražská bdělá očka na mušce. Nepřekvapilo, že jejich zájmu se těší do Prahy z exilu se navrátivší slovenský historik Ján Mlynářík. Tomu, jak známo, věnovali značnou pozornost už i předlistopadoví rozvědčíci. Při známé protiněmecké hysterii také nikoho neudivilo, že se BIS zabývá Näherem Piver- kou, předsedou Shromáždění Němců v Čechách, na Moravě a ve Slezsku, jakož i „aktivitami Sudetoněmecké- ho krajanského sdruženi v České republice“. Jisté rozpaky ale vzbudilo zjištění, že BIS jako „vysloveně proněmecké organizace“ vyty- povalo Panevropské hnutí v České republice a skupinu signatářů výzvy „Smíření 95 “, za jednotlivce s vysloveně proněmeckými stanovisky“ pak bývalého Klausova šéfporadce Bohumila Doležala a - last but not least - komentátorku Svobodné Evropy Lídu Rakušanovou... Tyto „přísně tajné“ pasáže flzlovského reportu si už dávno hvízdají vrabci po střechách, takže s nimi nemařme čas ještě v i v Polygonu. Raději se podívejme, co je ve zprávě zajímavého z okruhu exilu či navrátilců. Je tu pod číslem 66/19 jedna tajdův zpráva z Plzně. Zní takto: „Prostřednictví operativního zdroje 0-811 byly získány poznatky k zájmové osobě Ing. Petr Trojníček, bývalý čs. emigrant, který v současné době žije v Praze. V době emigrace jmenovaný pobýval převážně ve Švýcarsku a v SRN. Po r. 1989 se vrátil do ČR a přestěhoval se do Prahy. Přitom začal na území západočeského kraje aktivně kontaktovat představitele organizací. jejichž činnost je zaměřena proti požadavkům su- detských Němců, a snažil se je vyprovokovat k pořádáni různých protiněmeckých akcí. Konkrétně se snaží kontaktovat vedoucí funkcionáře Klubu českého pohraničí (KČP) v Chebu a aktivně se zúčastňuje jimi pořádaných akcí. Bylo rovněž zjištěno, že Ing. Trojníček se před parlamentními volbami v Německu v r. 1994 snažil vyprovokovat předáky KČP v Chebu k tomu, aby se angažovali ve vytištění letáku s textem hanlivě zaměřeným vůči vládnoucím stranám CDU a CSU. (...) Dle zjištění pramene má Ing. Trojníček také velmi úzké vazby na činovníky Světového sdružení bývalých politických vězňů ČSSR, které má sídlo ve Švýcarsku (pramenu není známo, zda se jedná o přesný název organizace). Dle poznatků pramene vyvíjí toto sdružení v současnosti činnost, která nese určité antigermánské, nacionalisti104 POLYGON 4+5/1997 Přísně tajné fízlování Jiří Loewy [pageend106]cké, jako: i nedemokratické prvky. Členem tohoto sdružení je rovněž Antonín Melichar (o jeho obdobné provokativní činnosti vi: zpráva č. 1 "5 svod. 44 94). Pramenu je rovněž známo, že Trojní- ček udržuje úzké vztahy také s Ing. Jiřím Kupilíkem z plzeňské organizace Kruh občanu ČR vyhnaných v r. 1938 z pohraničí. Uvedené sdružení má celostátní působnost a Ing. Kupilík je na tiskovkách vydávaných sdružením uváděn jako kontaktní adresa pro Plzeň. (Poznatek potvrzuje a zároveň rozšiřuje již získané signály z jiných operativních zdrojů o činnosti Ing. Trojníčka na teritoriu zpč. kraje. Jako zajímavá se jeví skutečnost, že obdobná činnost je zjišťována u osoby býv. emigranta Melichara, který má rovněž vazby na Světové sdružení býv. polit, vězňů ve Švýcarsku.) “ Rotschildovy peníze, Zátopkovy nohy... ...a starosti naší BISky bych chtěl mít, posteskl si nedávno Vysloužilý muž „od fochu“, který se zabýval obranným zpravodajstvím v oněch dřevních dobách, kdy to ještě byla počestná a ve společnosti vážená instituce. A dodal, že plukovník Moravec blahé paměti by byl takové diletanty vyhnal svinským krokem ze služby. Česká republika je rejdiš- těm nejméně deseti mafií, někdejší (?) kágébáci se v ní zakupují coby ctihodní podnikatelé a vlastníci nemovitostí, rasistické bojůvky mají na svědomí už tři desítky lidských životů, extrémisté ovládli nejeden velín české ekonomiky, hospodářská kriminalita páchne do nebes - avšak Bezpečnostní informační služba raději fízluje Jána Mlynáříka, Bohumila Doležala a Lídu Rakušanovou, monitoruje bezvýznamné, byť hysterické reemigranty a sleduje aktivity tu „pangermánské“, onde „pro- tigermánské“: provinční fraška, avšak štědře dotovaná z peněz daňového poplatníka. Přesto nedávno svitla naděje, že by v prošvihnuté BISce přec jen mohl zavládnout zdravější duch. K jistému optimismu opravňuje jmenování nového, počestného a inteligentního šéfa BIS - Karla Vulterina. Očekává se od něho, že by mohl zpravodajské službě vrátit věrohodnost a přidržet své podřízené k účelnější a efektivnější práci. A k lepší definici cílů. Vulterinovi sice chybí profesní zkušenost, žádný agent 007 to není, ale padesátiletý svobodný mládenec si jako vědecký pracovník navykl jasné a precizní myšlení. Blablání prý absolutně nesnáší. Dobré předpoklady tedy. Především je znám jako chytrý, solidní a slušný člověk. Co si pro tuto funkci přát víc?* * * Právní pomoc čtenářům Polygonu poskytne JUDr. Milan HULÍK advokátní kancelář, 115 03 PRAHA 1, Bolzanova 1 Telefon / telefax: ++420-2-24 21 04 49 UBYTOVÁNÍ V PRAZE Třípokojový byt s kuchyní a příslušenstvím v Praze blízko stanice metra za rozumné ceny. Volejte ++420-2-22 25 07 22 nebo pište na adresu: J. Plíhal, Mánesova 48, 120 00 Praha 2 POLYGON 4+5/1997 105 [pageend107]Prohlášení občanské iniciativy „NEZLOMENÍ 97“ Když jsme v roce 1989 vítali zánik totalitního režimu, většina z nás očekávala s nadějí nový systém, v němž tržní mechanismus zjistí prosperitu díky tomu, že dá šanci schopným a pracovitým. Ze po létech opět bude pro kariéru důležitější skutečná kvalifikace, kompetence a zodpovědnost než stranická příslušnost, loajalita k režimu a vlivné konexe. Ze vše staré a života neschopné smete „neviditelná ruka trhu“. Doufali jsme v politickou svobodu v podobě parlamentní demokracie, kde svobodní občané založí politické strany, aby prosazovaly a hájily zájmy široké veřejnosti a účinně bránily jakémukoliv zneužití moci. Doufali jsme ve vládu, jež uvede v život zákony, které zajistí v bouřlivé době legální přechod majetku ze státního vlastnictví do rukou řádných a zodpovědných vlastníků... Netušili jsme, že karty už byly rozdány a že nám zbyla pouze role kibiců. Ze byla smetena jen směšná skupinka skalních stalinistů ze staré školy, kteří nepochopili ducha doby. Mnoho lidí žilo pár let v iluzích. Transformace postkomunistického Československa ve vyspělý evropský stát byla úkolem, srovnatelným s vybudováním nového státu v roce 1918. Tehdy se tohoto úkolu ujaly osobnosti, jako Masa- rýk, Rašín, Svehla, Tusar a další, kteří si byli vědomi jeho závažnosti a byli ochotni sloužit nové demokracii, jak nejlépe dovedli. To však nelze říci o lidech, kteří se chopili moci po listopadu 1989. Ve většině případů to byli příslušníci předlistopadových „elit“, kteří ovládali klíčové posty v ekonomických i mocenských strukturách a disponovali dostatkem informací a konexemi v zahraničí. Zažitý způsob myšlení jim velel: „Získej pro sebe co nejvíce a své postavení udrž za jakoukoliv cenu!“ Proč by se tito lidé namáhali dát do pořádku rozvrácený stát a ozdravit hospodářství, když měli skvělou příležitost využít chaosu a obohatit se na úkor ostatních? Skutečná koncepční práce je přece obtížná a nenese okamžité výsledky. Myslel premiér Klaus zcela vážně, že se bývalé nomenklaturní kádry, zvyklé nemít vlastní názor, nechat problémy „vyhnívat“ a stoupat vzhůru pomocí intrik a korupce, promění v dynamické kapitány průmyslu pouze tím, že se změní politický systém? Jednalo se skutečně o pouhé podcenění legislativního rámce privatizace, kapitálového trhu a dalších oblastí transformačního procesu? Nebo bylo třeba zajistit, aby ti, kdo byli na startovní čáře první, svůj náskok neztratili? V regulérním závodě by se totiž mohlo stát, že by je lepší běžec předběhl. Intelektuální naivkové, převážně z Charty 77, vytvářeli těmto aktivitám dobré zázemí svojí „nepolitickou politikou“. Všimněme si, že všechny nynější vlivné politické strany nevznikly řádnou demokratickou cestou „ze zdola“, ale kolem určitých osobností a skupin činných již před listopadem 1989. Nadšenci, kteří vstoupili do rodících se politických stran, záhy zjistili, že jsou jen směšnými figurkami s minimální šancí uplatnit svůj ná- 106 POLYGON 4+5/1997 [pageend108]zor, od kterých se očekává jen placení příspěvků a vylepování volebních plakátů. Snaha o vznik nového politického subjektu skončila vždy neúspěchem. Mnoho poctivých lidí se proto od politiky odvrátilo, i když právě oni mají být zárukou pravé demokracie. Tento smutný stav je následkem politických debaklů z let 1938 a 1948, které zničily v tomto národě smysl pro demokracii, utvářený již od dob rakouské konstituční monarchie. Hlavně jsme však ztratili vůli ke svobodě. Nejsme ochotni k utváření vlastního názoru a k podstoupení rizika jeho obhajoby. Je jednodušší táhnout s proudem, lichotit mocným a pěstovat systém protislužeb. Dnes však začínáme platit za tuto pasivitu. Všeprostupující korupce likviduje tolik proklamovanou volnost trhu a znemožňuje i řádné uplatňování práva. Aféry posledních let odhalily pouze část masivního personálního propojení mezi příslušníky bývalé politické a hospodářské nomenklatury, Státní bezpečnosti a kriminální mafie. Velké podniky, banky, vysoké úřednické posty, ale i média jsou v rukou lidí, jimž nejde o prosperitu tohoto státu, kteří se však, díky své soudržnosti, účinně brání všemu, co by je mohlo ohrozit. Co může dělat ten, kdo nechce tomuto stavu jen trpně přihlížet? Zmůže proti tomu něco prostý občan bez vlivného postavení? Naše bezradnost plyne z toho, že neumíme užívat nástrojů, které demokratický systém poskytuje. V mysli většiny lidí se demokracie redukuje na právo volit jednou za čtyři roky své zástupce do parlamentu. Demokracie však disponuje mnohem širší paletou prostředků k prosazování zájmů různých společenských skupin, počínaje peticí, přes veřejný mítink, demonstraci až po stávku. Základem je schopnost lidí dát se dohromady. Osamělí bojovníci ani reptalové nic nezmění. Ptáme se vás, kteří jste v letech po listopadu 1989 přenechali veřejné věci těm „všehoschopným“ a kteří máte nejrůznější zábrany brodit se mnohdy ne příliš čistými vodami praktické politiky: chcete opravdu hodit flintu do žita? Ptáme se vás, kteří v současných politických stranách bezmocně přihlížíte, jak díky obratné manipulaci do politických funkcí stoupají nedůvěryhodní lidé: dovolíte jim, aby ovládli tuto zemi? Po celé republice je nás, kteří cítíme, že bychom měli něco udělat, mnoho. Jen o sobě nevíme. Někdo má zájem, abychom nevěděli. Když se však dáme dohromady, mohli bychom představovat politickou sílu. Zatím se neznáme. Potkáme se? Za občanskou iniciativu „Nezlomení 97“ - signatáři: Ing. Vlasta LEPORSKÁ, Brandlova 11, 149 00 Praha 4 Vladimír RIDVAN, Krohova 14, 160 00 Praha 6 MUDr. Lidmila ŘÍPOVÁ, Hálkova 216, 261 01 Příbram I Čestmír VALENTA, Srobárova 17, 130 00 Praha 3 Ing. Jiří SUCHÝ, Choratická 8, 141 00 Praha 4 POLYGON 4+5/1997 107 [pageend109]Povídání o Kanadě Moc se rozmýšlím, zda psát o Kanadě-je mi jasné, že si tím koleduji o čtenářský výsměch, ne-li o něco horšího. Přemnoho našinců našlo v Kanadě nový domov a prožili tam velkou část svých životů - jak se mohu se svými povrchními poznatky turistky rovnat jejich hluboce zažitým zkušenostem? Vím, jak jsem se svíjela, když Ota Ulč psal o Austrálii, kde žiji - a že je to nějaký Pan Spisovatel! Pokud tedy vážený čtenář shledá můj pokus mělký a neúplný, má plnou pravdu: Kanada je příliš veliká, než aby se dala popsat v několika málo odstavcích, a příliš krásná, než aby se o ní dalo mlčet. Český turista směřuje v Kanadě obvykle do dvou výchozích bodů: buď na západ do Van- couveru, případně do Calgary či Edmontonu, nebo na východ do Toronta, řidčeji do Mont- réalu. Pohybuje se pak po okolí těchto míst. Protože se však mezi Britskou Columbií a Ontariem (i za ním) rozprostírá flák nádherné krajiny, který je i pro mnohé Kanaďany terra incognita, rozhodli jsme se, že Kanadu přejedeme napříč od západu k východu a zase zpátky. Celkem 3 měsíce a 27.000km nikoliv po dálnici, ale po co nejmenších silnicích. Snad takový výlet může říci něco nejen tomu, kdo tu ještě nebyl, ale i těm, kdo v Kanadě žijí. Podotýkám znovu, že nepíši pro turisty z Hil- tonu, ale pro stárnoucí české skauty se smyslem pro dobrodružství a pro krásy přírody. Kanada je země nejen statisíců jezer, ale i statisíců obytných auťáků, od skromných malých mikrobusů se spartanským lůžkem a jednoduchým vařičem, ke korábům, vybaveným televizí, mikrovlnnou troubou, sprchou, horkou vodou, lednicí a toaletou. To poslední, třeba jen v přenosném maličkém „porta-poti" provedení doporučuji coby holou nezbytnost i v tak civilizované zemi jako je Kanada. Poje- dete-li severokanadskou divočinou, krajinou lesů a jezer, zjistíte brzy, že po západu slunce není radno opouštět uzavřený prostor vašeho domečku na kolečkách, nechcete-li být napadeni a zaživa sežráni nejdivočejším zvířetem Kanady - komárem. Vrhnou se na vás v miliardách a není proti nim obrany. Jeden by myslel, že potvorám omrznou chladem sosáky, ale MARCELA ČECHOVÁ opak je pravdou. Jak to dělali staří trappeři, lovci kožešin, v životě nepochopím. O Britské Columbii hovořit nehodlám. Má pravdivý přívlastek „beautiful" - plná krás, a její město Vancouver je následkem specifické imigrační politiky kanadské vlády dnes - také pravdivě - nazýváno Vang-Kong. Pohledem na mapu zjistíme, že Kanada vlastně nemá na svém severu (nad 55. rovnoběžkou) silnici, která by směřovala od západu k východu - a obráceně. Všechno vede na sever. Provincie Alberta je branou do Skalistých hor a na Aljašku. Nás zajímalo, zda se dá jet nad 55. rovnoběžkou severem Kanady. V horním cípu Alberty pod Velkým Otročím jezerem je obrovský a málo navštěvovaný národní park Wood Buffalo. Jméno dostatečně napovídá, co by tam cestovatel měl vidět. U Velkého Otročího je pak místo Yellowknife, z něhož by se teoreticky mělo nechat přejet k jezeru Athabasca a pak dál do Saskatchewanu via Cliff Lake. Znalci románů Jacka Londona budou vědět, o čem mluvím. Ano, jde to, ale nesmělo by to být v létě a autem, ale v zimě se psím spřežením nebo na motorových sáních. Dnešní normální smrtelník bohužel nemá k použití ani psí smečku ani saně a tak Velké Otročí i Athabasca pro nás zůstanou jen snem a do Saskatchewanu se probíjíme mnohem níž kolem Malého Otročího a přes Lac la Biche. I tady je samozřejmě pěkně, bohužel silnice, vedoucí tou romantikou, je široká, bezvadně asfaltovaná a otřesně rovná. Prý je toho zapotřebí, aby nákladní automobily snadno překonaly veliké vzdálenosti, ale když člověk jede stovky kilometrů bez jediné zatáčky, všechno nataženo podle pravítka, silnice navíc vroubena potrubím s olejem a plynem, postranní cestičky pečlivě označeny praporky a čísly, pak se chce plakat. V takové civilizované divočině medvědi samozřejmě nemávají na turistu u silnic a pokud nějaké divoké zvíře zahlédnete, je obvykle v placaté formě - přejeté. Potkali jsme tam několik dikobrazů, skunků, i mývala. Kanadský sever neoplývá hornatostí. Nejplacatější se nám zdál právě Saskatchewan. Situaci zachraňuje jedině půvabná končina ko108 POLYGON 4+5/1997 [pageend110]lem Stanley Mission u majestátní Churchill River. Řeka vypadá jako obrovské jezero. Na její dosažitelné straně leží indiánské městečko, což se pozná podle nepořádku, jaký jinak v Kanadě nenajdete. Na druhém břehu bíle prosvítá kostelík Svaté Trojice, ukrytý před vandaly a prý nejstarší kostelík v severozápadní Kanadě. Saskatchewan má také národní park Prince Albert, milý, nevelký a přiměřeně civilizovaný. Často se ptám, co asi vnuci našich dětí budou jednou nazývat romantikou a dobrodružstvím. Pro většinu dnešních Kanaďanů je to rybolov. Před vyrukováním s udicí k jezeru je ovšem nutno zaplatit vstupenku do rekreační oblasti, povolení ke spuštění lodi, parkovací poplatek a rybářskou licenci. Rybářský zákon krom toho vymezuje přesně počet, druh i velikost chytaných ryb. Nechte mě nyní zapět píseň chvály o Mani- tobě. Winnipeg je podle mého názoru jedno z nejkrásnějších měst Kanady, čisťounké, upravené, pěstované. Žije tu mnoho Ukrajinců a zdá se, že patří mezi smetánku zdejší populace. V nádherném parku Assinboine jsme obdivovali stálou výstavu prací ukrajinského malíře a sochaře Leo Mola, starého pána, který se nesnaží být moderní, a proto jeho umění těší oko i duši. Vysochal tu a odlil do bronzu papeže, paní královnu, Eisenhowera, Churchilla a bezpočet krásných holek. Manitoba nepřitahovala jen Ukrajince, ale také Čechy. Ve Swan River zjišťujeme, že vedle v malé vesničce Minitonas je Čzech Baptist Church. Kolem 1890 sem přišla spousta Čechů za vidinou levné půdy, každý imigrant tehdy dostal 160 akrů zdarma k obdělávání. Ještě dnes jsou v městečku obchody s českými jmény a v úpravném domově pro důchodce žijí pan Slepička, Novák, Němeček, Kopecký a další. Lituji, že časová tíseň mi zabránila staroušky vyzpovídat - mohlo to být fantastické svědectví o Kanadě dávno zapomenuté. Ještě jeden objev, spíš osobního rázu, jsem si odnesla z Manitoby. Kousek od Winnipegu, poblíž amerických hranic, je malé hnízdo jménem Carberry a co by kamenem dohodil Spruce Wood National Park. Je tak maličký, že ho na turistických mapách často vynechávají a přece je to krása, kterou byste si neměli nechat ujít, zvláště patříte-li ke dříve narozeným a říká-li vám něco jméno Ernest Thompson Seton. Pro ty, kdo nevědí: Seton byl současníkem zakladatelů skautingu a jeho knihy o zvířatech a přírodě, krásně ilustrované, pomáhaly mé generaci vydržet a přežít v době, kdy komunisté všechno skautské v poválečné republice násilím likvidovali. Dlouhá léta jsem Setona mylně pokládala za Američana, protože děj velké části jeho příběhů se odehrává v americkém národním parku Yellowston. Doma je ale v Manitobě, v Carberry (kde má minimuseum v místnůstce 3 krát 4 metry, ale můžete si tam koupit všechny jeho knihy) a hlavně ve Spruce Wood parku, kde pracoval jako státem puncovaný naturalista. V parku návštěvníka naloží do pravého pionýrského vozu, taženého těžkými kobylami, a provezou po půvabném kousku manitobské přírody. V Manitobě se také můžete vypravit na sever do Churchillu na břehu Hudsonova zálivu, ano, přesně tam, kde je každoročně na podzim největší dostaveníčko ledních medvědů na světě. Cesta tam nevede, jen vlak z místa jménem Gillam; jede se přes noc a stojí bratru 90 kanadských dolarů, tam a zpátky. V Churchillu čeká na turistu past v podobě nabízeného zájezdu s „tundra buggy". Každý skočí na lep a jede, protože nejsou-li medvědi přímo v městečku, budou pravděpodobně v tundře kolem městečka, jak naznačují pořadatelé zájezdu. Teprve pozdě turista zjistí, že obrovitý auťák se pohybuje hlemýždí rychlostí a dělá přitom tolik randálu, že by divoké zvíře muselo být hluché a slepé, aby zůstalo v dohlednu. Další předražená túra směřuje k opevnění na břehu moře, kam můžete pohodlně dojít pěšky a ještě přitom obdivovat místní květenu. Ale i kdybyste ledního medvěda v Churchillu vůbec nezahlédli, pohled na Hudsonův záliv, i v létě plný ledových ker zářících v modrém moři jako drahokamy, stojí za tu štrapáci. A už jsme v Ontariu. A zase žádná silnice napříč severem. Všechny cesty vedou přes Thunder Bay, ležící dole na břehu jezera Superior. Kanadská jezera jsou jako moře. Veliké vlny, semtam pláže, na druhý břeh nevidět, jen voda je sladká, pokud to člověku nedá a lízne si. V Thunder Bay se lidé zastavují poklonit u památníku Terryho Foxe. Je to poměrně mladý památník, z roku 1981, kdy osmnáctiletý Terry chtěl běžet napříč Kanadou od západu k východu, tedy totéž, co děláme my pěkně v pohodlíčku na čtyřech kolech. Terry POLYGON 4+5/1997 109 [pageend111]to dělal na vlastních nohách, lépe řečeno na jedné noze. Tu drahou neměl, ztratil ji po operaci rakoviny. Na dřevěné protéze uběhl pět tisíc kilometrů. Cestu nedokončil, umřel, ale získal miliony dolarů na výzkum léčby rakoviny a hlavně lásku milionů lidských srdcí. Nenuťte mě psát o Torontu. Jednak by to byl román, protože co je v Kanadě české, to je v Torontu - noviny, krajanské kluby, Masaryktown, divadlo atd. atd. Nedá se to popsat a dokonce ani vyjmenovat. Navíc se mi Toronto nelíbí, i když má za humny Niagara. - Bylo pondělí, státní svátek (Den pracujících, v srpnu!), ulice díky tomu nebyly zablokované auty, zato střed města s torontskou věží přecpán Japončíky a černochy. Obrovské fronty, uhozené a předražené atrakce. Och, Kanado, Kanado, quo vadiš? Mám se zmiňovat o Quebecu? Než tahle reportáž vyjde, nebude už třeba Quebec součástí Kanady, tak jako Slovensko rozbilo své spojení s Čechy. Nepochybuji - a všichni, s nimiž jsme hovořili, nám v tom dávali za pravdu - že to quebečtí Francouzi dřív nebo později dokážou, odtrhnou se, vyženou anglicky mluvící menšinu, zničí ekonomii a bohatství Quebecu a rozcupují tuhle kvetoucí zemičku. Když se slepý, neinteligentní nacionalismus utrhne z řetězu, má to vždycky tragické následky a jakákoli náprava je pak už nemožná. Pro Kanadu budou následky odtržení Quebecu těžší, než bylo pro Čechy odtržení Slovenska. Slováci si aspoň hrají na svém písečku a víceméně za své peníze a nejsem si jista, zda Francouzi v Quebecu si představují totéž. Vím, že mi někdy chybí tolerance, patřičně se za to stydím a snažím se to napravovat. Tihle francouzští Kanaďané však prohlašují netolerantnost hrdě za svůj program, chlubí se jí, vystavují ji na odiv. Ve všech anglických částech Kanady, kde se může vyskytovat francouzská menšinka, jsou všude dvojjazyčné nápisy. Na ceduli Bradley Street je napsáno taky Rue Bradley, aby snad Francouz z Quebecu nezabloudil, když se chudák od roku 1759 nestačil seznámit s angličtinou. V Quebecu anglický nápis nenajdete a tak turista kouká na pomník bronzového vojevůdce, Skoťáka jménem i původem, a pokud neumí francouzský, nedozví se, oč jde. Mám pocit, že kdyby byli Quebečané méně Francouzi a více Kanaďany, byl by Quebec mnohem krásnější. Při rozdrobování Kanady odtržením Quebecu budou Kanaďané muset vyřešit i geografický trapas - jak se dostat z Ontaria do zbytku Kanady, nádherných a nepominutelných provincií New Brunswick, Nova Scotia, Newfoundland a Labrador, aniž by se muselo přes Ameriku. Pochybuji, že by se nacionalisté byli 110 POLYGON 4+5/1997 [pageend112]ochotni zříci Montréalu a poloostrova Gaspe, i když bych to samozřejmě oběma místům přála; je tam hezky. Těžko říci, co je na východě Kanady krásnější, zda New Brunswick, Nova Scotia či Newfoundland, kam se jede obrovskou lodí, snad proto, že poblíž vede takzvaná iceberg alley, vodní cesta obrovských ledovců, stržených u Baffinových ostrovů. S jedním z nich se setkal známý Titanic. New Brunswick je Příroda s velkým P. Nikde jinde jsme neviděli takovou záplavu hub. Křemeňáky jako když je vymaluje a lišek žluto, metráky by se jich daly nasbírat. Před Bathurstem na mořské pláži jsme při odlivu za chviličku nasbírali pytel velikých modrých mušlí. Stačilo vhodit je do vařící vody, vyloupat, pokapat citrónovou šťávou s troškou cibulky - a tak báječný salát jste ještě nikdy nejedli. Při cestování se snažím o fotografovací úspornost - komu by se taky chtělo probírat se stovkami fotek z výletu. V líbezném městečku Amherst mezi Brunswickem a Novou Scotií mi však povolily nervy, takže mám na snímcích asi padesát místních domů. Dámy a pánové, to nejsou obyčejné lidské příbytky, to je architektonický koncert, symfonie účelnosti a krásy, ukázka bezvadně zpracovaného a funkčně použitého stavebního materiálu. V New Glasgow v Nové Scotii vyhrávala v parku kapela Skoťáků v sukničkách. Zvali nás ke skotskému tanečnímu podupávání, které provozovali v rámci sjezdu abiturientů zdejší školy. Bylo to milé, zaplaťPánbůh těmhle lidem stále ještě slouží zdravý rozum a neuvažují o nějakém odtržení od Kanady. Pojedete-li na Novou Scotii a dál na Newfoundland, nezapomeňte předtím navštívit Cape Breton. Můžete se při cestě zastavit u malé továrničky, kde venku na klaccích visí a na dálku zapáchají tulení kožešiny. Navzdory nářkům greenpeas celého světa jsou tuleni stále zabíjeni. Eskymáci a příslušníci indiánských menšin mají jejich vybíjení coby „natives" dovoleno. Kanaďani na Newfoundlandu si asi řekli, že v tom nemohou zůstat pozadu. Vyčištěné kůže jsou posílány - kam jinam než do Číny k dalšímu zpracování. Majitel fabrič- ky, vlasatý pořízek, nám sdělil, že týdně vyčiní 250 tuleních kůží a za každou dostane 50 dolarů. Pozastavil se nad naším přízvukem a sdělil, že jeho táta pocházel z Karlových Varů, vyhnaný Němec. Na Newfoundlandu s velkou pravděpodobností vůbec neuvidíte nádherného černého psa novofundlanďáka. Jsou velcí, moc žerou a místní lidi by je neuživili. Hlavními produkty Newfoundlandu jsou dary moře, ale vláda bílým rybářům omezuje licence. Cesta kolem moře na Newfoundlandu přes národní park Gros Morne k místům, kde přistáli Wikingové, je jednou z nejkrásnějších vyhlídkových silnic v Kanadě, pokud se vám podaří chytit pěkné počasí, což je bohužel málokdy. Nevím, kolik našinců žije na Newfoundlandu, ale rozhodně nejeden český běže- nec vstoupil na kanadskou půdu právě tady, v Ganderu. V dobách komunismu, kdy jednou z mála zemí otevřených Čechům k návštěvě byla Kuba soudruha Fidela Castra, zastavovala letadla ČSA k načerpání pohonných hmot na ganderském letišti a lidé, ač zavřeni v transitu, se pochopitelně ztráceli. Stálo by za to zjistit, kolik našinců takhle začalo nový život na Západě. Musel to být dost tvrdý zážitek - Gander leží v krajině dosti ponuré. Každopádně v telefonním seznamu v Cold Brooku je uveden pan Douglas Kohout. Nedalo mi to, vytočila jsem číslo. Ano, táta a dědeček byli Češi, už umřeli a Douglas česky nemluví. Zanechali ale po sobě stopu: jméno, vzpomínky a určitě i kus české kultury, jíž obohatili Kanadu, svoji novou zemi. Tu Kanadu, jejíž půvaby se nedají popsat. Musí se vidět. ■ POLYGON 4+5/1997 111 [pageend113]Inflace - nezbytnost nebo důsledek? K většímu či menšímu údivu kanadského občana sděluje statistický úřad (Statistics Canada) už po několik let, že inflace (znehodnocování měny či kupní síly peněz růstem cen) je rekordně nízká, t. č. asi 1,4%. V následujících úvahách se nechci zabývat hodnotou a výší tohoto faktoru, pokud se dají vysvětlit jen stagnací či poklesem cen kanadských nemovitostí. To je záležitost jednorázová (nákup nemovitosti), i když hypotéka se může platit třeba mnoho let. Směrodatnějšími jsou však ceny jídla, služeb, kultury, ošacení, poplatků a pod. - Kde jsou ty Časy, kdy bochník chleba stál čtvrťák? - Podobně je možno ptát se u mnoha jiného zboží. A tu, jako prosťáček neznalý složitosti světa, odpovídám: - Pryč. A proč? Pročpak by vlastně bochník chleba nemohl stát stejný čtvrťák i dnes? - A dvojnásobný bochník dva čtvťáky a chleba speciální třeba tři. A fordka onu někdejší, dejme tomu, tisícovku? Protože lidská podnikavost a hamižnost tomu nedovolí. Kdesi kdosi v zaběhlém procesu výroby, služeb, nákupu a prodeje pojednou dojde k názoru, že jeho práce Vladimír Cícha či jeho zboží nejsou doceněny a je třeba v tom ohledu něco učinit. Tento dojem, toto přání se příliš často obléká do roucha ničím nezdůvodněné nezbytnosti. A protože vše je propojeno a vzájemně spolu souvisí, výchylka v jednom bodě společensko spotřebního mechanismu vyvolá podobné a spíše vyšší výchylky na místech jiných. Jednoho roku se neurodí dost obilí a cena chleba tedy pochopitelně stoupne. Ne vždycky však, když se rok na to urodí skvěle, poklesne na hodnotu původní. Dá se namítnout, že cena chleba (automobilu, kafem- lejnku...) je mnohokrát vyšší než před X lety, protože zařízení k výrobě potřebné je skvělejší, složitější a tedy dražší. To je samozřejmě pravda. Jenže - nebyl snad původní účel mechanizace zvýšení objemu výroby a zkrácení času k ní potřebného, čímž se vlastně zvýšení kvality zaplatí? Cha! Takto snad právě uvažuje onen „selský rozum“. Jenže svět a ti, kteří jeho běh více než ostatní většina ovlivňují, považují tento druh rozumu za jakési podivínství a vyšinutost. Je jasné, že automobil s automatickou převodovkou by měl stát víc nežli ten bez ní. Oba vozy by však měly, pokud stejného vybavení, stát stejně i v následujících letech. To je ale to poslední, co chce výrobce nabídnout. Nový ročník, nové zdokonalení, technická novinka, bezpečnostní zlepšení (to je chvályhodné). Vše pro dobro a pohodlí zákazníka. Jenže každá novinka něco stojí, každá novinka znamená větší zisk pro výrobce i prodejce vozu. Nehledě na to, že pro toho, kdo se spokojí s vybavením jednoduchým a základním, pomenšují se možnosti uspokojení. Tak tedy vnímáme zvyšování cen, poplatků, zábavy i poučení jako samozřejmost, nezbytnost. Inflace je součástí našeho vědomí a snad i podvědomí. Jen občas nás znepokojí extrémně vysoké inflační hodnoty. A tato zjednodušená úvaha může vzbuzovat úšklebek na adresu autora. Jenže, zkuste se vší možnou objektivitou vyvrátit její prostou logiku! A uvědomte si třeba, proč kupříkladu ve vaší bance, kde jste byli před lety vítáni, a možnost užít vašich uložených peněz byla bankou oceněna řadou drobných služeb gratis, dnes vás manipulace s vašimi penězi v téže bance stojí jistý, stále se zvyšující obolus. Vpodstatě jde o to, kdo první vhodí kámen do stoja112 POLYGON 4+5/1997 Vladimír Cícha [pageend114]tých a poklidných vod prosperujícího koloběhu zboží a služeb. Komu se pojednou zdá, že je šizen, že umí víc než umí, že jeho výrobek je skvělý, i když je jenom dobrý. A tak, teoreticky, inflace není fenomén nevyhnutelně nutný. Je to úkaz zdůvodněný a vytvořený určitým druhem lidí, jistým typem společnosti,. A věru, nevidím důvodu, proč by tato veličina nemohla být konstantou jako třeba zemská gravitace. Jen hodnota konstanty by byla jiná: místo 9,81 - 0. Skutečnost však je, bohužel, jiná, jak dosvědčují informace Statistického úřadu Kanady. Ten udává „index spotřebitelských cen“ pro celou zemi srovnávací jednotkou 100 pro rok 1986 a vycházeje z toho uvádí pro rok 1972 hodnotu 33,4, pro říjen roku 1996 pak 136,2. To tedy znamená, že v průměru došlo v této zemi k ročnímu inflačnímu růstu 307,8/24, tedy 12,62%. Pro několik posledních let udává tento úřad inflaci v Kanadě v rozmezí 1,5 - 2,5%. Když ale člověk žije v Br. Columbii a existence jej nutí věnovat pozornost cenám zboží a služeb, nutně shledá uvedené údaje nepřesnými - ve svůj neprospěch. Ale - takový už je život. Prostého a dobrého člověka obelstí a doběhnou všude. * ® * RADEK KUČERA POLYGON 4+5/1997 113 [pageend115]Následující ukázky „Pohoda" a „Exulanti“ jsou vybrány z knihy Češi na vlásku /Příručka národního přežívání, kterou vydalo nakladatelství Baronet, Praha, podzim 1996. Autorem je Benjamin Kuras, britsko-český spisovatel, novinář a dramatik. V roce 1968 odešel do Londýna, kde od r. 1969 vysílal řadu let v české redakci BBC. V angličtině napsal třináct her, které se hrály i v překladech v několika zemích. Jednu z nich uvedla i brněnská televize roku 1993. Vletech 1990-93 přispíval Kuras pravidelně do týdeníku „Respekt“, roku 1994 napsal několik článku pro „Český deník". Od r. 1992 psal zábavné články o podnikání pro měsíčník „Bajt“. Jejich výběr vydává v prvním pololetí 1997 nakladatelství Linde v Praze. O čem pojednává kniha „Češi na vlásku“? Autor ulehčil práci recenzentům, když v druhé kapitole píše: „Knížka se zaměřuje na některé dějinné mýty a legendy Čechu a události, které byly jejich výsledkem. Pokouší se rozbít některé z mýtů, jimiž Češi žijí, ať už vědomě či nevědomě. Nesnaží se předstírat, že předkládá přesný a dokonce ani jakž takž přibližný záznam dějinných událostí. Je stejně zaujatá, jako každý jiný dosud známý pohled na české dějiny. Jediným záměrem knížky je vyždímat trochu dramatu a zábavy z toho, co se samotným Čechům vždycky prezentovalo jako něco nudného a nezáživného. “ K tomu není co dodat, snad jen tolik, že se to autorovi podařilo mimořádně dobře. -krk- Češi milují pohodu. Milují ji tolik, že ohledy na pohodu obvykle převažují nad takovými prázdnými pojmy, jako je ideologie, idealismus, hrdinství, čest, statečnost - a někdy i nad některými méně prázdnými jako povinnost, poctivost, etika, spolehlivost. Což neznamená, že by byli nepoctiví neetičtí nebo nespolehliví, bez smyslu pro povinnost a loajalitu. Dovedou být velmi loajální, zavázaní a dokonce i hluboce oddaní své pohodě. Každý, kdo by od nich žádal loajalitu, by jim nejprve musel zaručit pohodu. To dobře chápaly okupační nacistické úřady, které se úpěnlivě snažily nepodřídit Čechy tak tvrdé nepohodě jako Poláky, Srby, Řeky nebo Rusy. Češi se jim za to odměnili tím, že jim nepůsobili velké nepříjemnosti. Tento vtip, který Češi neradi poslouchají příliš často, pravděpodobně vymyslel nějaký Slovák: Potkají se Čech a Jugoslávec po válce a vyprávějí si o svých zážitcích. „My, hned jak jsme zahlédli nějakého Němce v uniformě, podřízli jsme mu krk,“ vypráví Jugoslávec a naprostou samozřejmostí. Čech na to: „My bychom to bývali rádi dělali taky, ale u nás se to nesmělo.“ České touze po pohodě a pohodlí nejlíp porozuměl komunistický režim, který Čechům připravil život sice nudný a idiotský, ale ve srovnání s ostatním komunistickým světem velmi pohodlný. Nebylo téměř rodiny, která by si nepostavila chalupu či chatu, kam utíkala každý víkend - a český víkend trvá od pátečního poledne do poledně pondělního. 114 POLYGON 4+5/1997 Z knih, které by nás mohly zajímat Pohoda [pageend116]Když se rozsypala železná opona a čeští „kapitalističtí“ vystěhovalci začali poprvé po mnoha letech navštěvovat svou starou vlast, nedokázali se ubránit úžasu nad tím, oč pohodlnější život jejich domácí přátelé měli. Ne bohatší, ale pohodlnější. Užívali si většího pohodlí za nižší náklady a s mnohem menším úsilím. A brali to jako samozřejmost. Berou to tak dál - a táží se, co je ještě kdo ze Západu může naučit, když už to dávno neumějí lip - pokud jde o vytváření pohodlí. Copak vytvářet pohodlí není veškerým smyslem všeho lidského snažení? No řekněte? Není? To donekonečna omílané české slovo pohoda znamená mnohem víc než jen fyzické pohodlí. Znamená také domáckost, útulnost, sladěnost, sebeuspokojení, bezstarostné vztahy mezi lidmi, uspokojivou a nepříliš namáhavou činnost, celkově příjemnou atmosféru, absenci námahy, úsilí či bolesti, nerušenou pastorální idylu. Znamená stav věcí, který si nevyžaduje brát na sebe rizika a potýkat se s překážkami, nechávat se vyrušovat věcmi novými či neznámými, muset čelit nebezpečí či nedostatku. To z Čechů nedělá národ velkých dobrodruhů. Dělá to z nich lidi vynalézavé a účelově tvořivé, ač někdy protivně otálivé, kteří se pomalu ale jistě propracovávají z nepohody k té největší možné dosažitelné pohodě, přičemž se na cestě k ní vyhýbají veškerým nepohodám. Proto se někdy raději spokojí s průměrnou pohodou, jestliže dosaženi větší pohody si vyžaduje - nebo sejen předpokládá, že bude vyžadovat - přílišnou nepohodu. Flagelanti to vysvětlují tak, že si Češi balini v prostřednosti. Ale právě svým milovaným Čechům Bruce Lockhart z Londýna v roce 1948 vysílal: „Země, která dává přednost pohodlí a klidu před svobodou, svoji svobodu ztratí a s ní ironicky i pohodlí a klid.“ Čech se snaži za každou cenu vyhnout fyzické bolesti, proto se nedá snadno motivovat k tomu, aby působil fyzickou bolest druhým, a to dokonce ani svým největším nepřátelům. Pomalá, pozvolná a sotva zpozorovatelná duševní muka, často maskovaná jako pohoda, se vždy pokládají za lepší alternativu v arzenálu českých zbraní. Pohoda je také duševní rozpoložení, v jakém Češi rádi konají svou práci, poskytují služby, dělají někomu něco k dobru. Jestliže si jsou jistí, že to, co od nich žádáte, se dá provést snadno a bez velkého rizika selhání, sdělí vám, že to udělají „v pohodě“. To znamená doslovně v pohodlí, ale také bez velké námahy. Zemitější Moraváci se svým květnatějším a hmatově i čichově pestřejším užíváním češtiny pro vás snadný úkol vykonají nejen v pohodě, dokonce ani nejen stojíce na hlavě, nýbrž s oběma rukama v prděli. Bělohorské drama zavádí do českých dějin nový prvek, který zůstane jejich trvalým rysem až do dnešní doby. Vytváří fenomén politického exilu, na rozdíl od emigrace z důvodů ekonomických. Český exil nikdy nevyroste v diasporu - jakou mají Židé, Irové, Arméni, nebo i Poláci a Italové. Jakmile se jednou ocitnou venku bez naděje a touhy na návrat, Češi se obvykle rozplynou mezi místním obyvatelstvem, nejpozději do druhé generace. Jejich v exilu narozené děti jsou už Američané, Kanaďané, Australané, Britové, Francouzi č Švýcaři, s nepatrným zájmem o zemi či kulturu svých předků a většinou s pramalou nebo vůbec žádnou znalosti češtiny. Dost překvapivou výjimku tvoří skupiny české diaspory v Texasu, kde každodenním jazykem zůstala čeština osmnáctého století a kde dodnes pečou jinde již dávno zapomenuté babiččiny buchty. V tvrdých dramatech 20. stoleté se exilový syndrom zrychluje POLYGON 4+5/1997 115 Exulanti [pageend117]do čtyř vln během trvání jednoho lidského života. V českém národě - jako v žádném jiném - se vytváří palčivá a trvající roztržka hraničící s nevraživostí až nenávistí. Mezi - jak to obvykle vidí ti, co setrvali - „těmi, kteří uprchli za lepším životem“ a „námi, kteří zůstali a trpěli“, nebo - jak to vidí vystěhovalci - „námi s pevným přesvědčením“ a Jimi pokřivenými“. Všechny české exilové generace mají jedno společné: Během několika málo let odděleného života se myšlení a národní cítění exulantů a zůstavších začne natolik lišit, že než se znovu setkají, jejich způsob vnímání světa a života je neslučitelný. Tragikomické na tom je, že ačkoli mluví týmž jazykem - a mnozí vystěhovalci jím mluví lépe, s určitou muzeální kultivovanou vytříbeností a slovní bohatostí - žádný z nich nemá tušení, jak to, že slova a věty přijaly tak odlišné asociace, že si jedni s druhými vzájemně skoro nerozumí. Vystěhovalci - kteří se vesměs usazují v zemích s vyšším stupněm politické, ideologické a podnikatelské svobody a s nižším stupněm morální a ekonomické korupce, se na svou starou vlast postupně začnou dívat přes své nově získané parametry a normy. V určitém smyslu si vytříbili ty ideály a měřítka, pro něž odcházeli z vlasti. Přizpůsobili je svému novému prostředí a nechali si je novým prostředím dál utvářet. Tato měřítka mezitím zastarala, nebo se přinejmenším už nedají uplatňovat na starou vlast, kdy nad etickou čistotou prostředků převládla bezprostřední potřeba fyzického a hmotného přežití za každou cenu. Výsledkem toho jsou odlišná pravidla jednání, která se řídí odlišnými cíli: Venku - potřeba riskovat a přizpůsobovat se materiálnímu, společenskému a kulturnímu nepohodli, zato ale ve svobodnějším prostředí, vede k idealističtějšímu, dobrodružnějšímu, pružnějšímu, sebevědomějšímu a tolerantnějšímu přístupu k životu. S tím přichází také uznání osobní odpovědnosti za úspěchy i neúspěchy. Uvnitř - zaostření na úsilí získat co možná největší pohodlí dosažitelné za daných podmínek, jako jedinou hmatatelnou míru bezpečí. To převládá nad etickou čistotou prostředků, která je pokládána za zbytečnost a bláhovost. Výsledkem je defenzivní přístup, který lpí na čemkoli, co je „malé, ale jisté“ a čeho se dá dosáhnout a držet. Jak vidí všechny padouchy a patolízaly šplhat nahoru, poctivost a spravedlivost se stanou příliš drahým zbožím, když se nepoctivost a ohýbání páteře tolik vyplácí. Odpovědnost se přenechává „systému“, ve kterém se nedá uspět žádným jiným způsobem. Oběma táborům se jejich odlišné přístupy staly samozřejmostí a ani jeden, ani druhý je neberou v potaz - dokud se nesrazí. A pak vypukne samo peklo. Vystěhovalci se svému idealismu a pocitu, že své bývalé vlasti snad něco dluží, zažívají neustálou frustraci, kdykoliv se snaží, aby tam něco fungovalo podle jejich měřítek. Zůstavším se pak jeví jako nafoukanci, věčně poučující, nepraktičtí, bez ustání kritizující, nikdy nespokojení vševědové, besrvisři, kibicové. Tito vystěhovalci jim narušují pohodu. Zůstavší to může tolik dráždit, že jim často odseknou, aby drželi hubu, nebo do bývalé vlasti nejezdili. Absurdně pak straní svým bývalým utlačovatelům proti těm, kteří se naivně pokládali za jejich spojence. S těmi se alespoň znají, byli konec konců spolu na jedné vratké lodi. To může dokonce vést dnešní české politiky k tomu, že dokáží opakovaně prohlašovat, že „emigranti nám nemají co povídat, protože to tu s námi neprožili“ I z toho kdysi neutrálního slova emigrant se stala nadávka, za niž se podstrkují všelijaké zábavné eufemismy jako krajané. Málokdo si uvědomuje, že i to je součást jejich bělohorského syndromu - který tiká dál, nepovšimnutý, nehojený. Od Bílé hory do dnešního dne se na něm změnilo málo. ♦ * * 116 POLYGON 4+5/1997 [pageend118]Zápis zjednání Komise pro bezpečnost a spolupráci v Evropě (Helsinská komise) o restituci majetku, odškodnění a privatizaci v postkomunistické Evropě. Washington, 18. července 1996. Předsedal reprezentant Christopher H. Smith. C. H. Smith: Dnes se bude naše komise zabývat jedním z nejdůležitéjších úkolů, který mají před sebou postkomunistické národy v oblasti Organizace pro bezpečnost a spolupráci v Evropě. Jedná se o víc, než jen o snahu o očistu. Způsob, jakým se vlády vyrovnají s minulými nespravedlnostmi, je ukazatelem jejich odhodlání zabránit stejným nespravedlnostem v budoucnosti. Režimy východního bloku způsobily nejrúznější křivdy a vyrovnání těchto křivd musí také v různých formách následovat. V dnešním jednání se soustředíme na jeden druh, který byl prováděn po několik desítek let: protiprávní zabavování majetku. Po druhé světové válce se země východní Evropy dostaly pod komunistickou nadvládu. Spravedlivé vyrovnání s minulostí bylo odepřeno nejen těm, kdo přežili vyhlazovací akci, ale komunistické režimy zavedly svoji vlastní formu bezpráví a prosluli bezohledností k soukromému majetku znárodňováním podniků, kolektivi- zováním zemědělství a vůbec libovolným zcizováním majetku diskriminovaných, většinou bez jakékoliv náhrady, nemluvě o náhradě, která by byla spravedlivá, správná a včasná. Ustavení demokraticky zvolených vlád ve většině středo- a východoevropských zemí po roce 1990 vzbudilo naději, že v té oblasti bude možno poukázat na bezpráví spáchané před desítkami let na majetku soukromém i patřícím organizacím. V mnoha zemích to vedlo ke zkoumání osobní a národní odpovědnosti. Bohužel, snaha o navrácení majetku původním majitelům byla nejednotná a často bezúspěšná, praktiky byly v každé zemi jiné, omezené složitými morálními a legálními okolnostmi Žádná země neschválila zákon, který by mohl sloužit za vzor a každá země, která přijala zákon o restituci nebo odškodnění, má proč být kritizována. Uvědomuji si, že velice složité problémy, jako je tento, jsou otázkou mezinárodního práva i základní spravedlnosti. Uslyšíme teď od dvou hostů, co je možno udělat, aby oběti nacistické perzekuce i ti, kdo uprchli před pronásledováním komunistů mohli teď uplatnit nároky na restituci a odškodnění. Nejprve uslyšíme od paní Delissy Ridgway, předsedkyně komise pro zahraniční pohledávky Spojených států, nezávislé úřadovny Ministerstva spravedlnosti Spojených států, jejímž účelem je vymáhání pohledávek občanů Spojených států od cizích vlád Druhým řečníkem bude Stuart E. Eizenstat z Ministerstva obchodu, podsekretář pro zahraniční obchod. Předtím vystoupil před Bankovní komisí senátu, kde promluvil o židovských majetcích ve švýcarských bankách. Delissa Ridgway: Komise pro zahraniční pohledávky Spojených států má za úkol jednat o pohledávkách, které mají občané Spojených států, jednotlivci i společnosti, vůči cizím vládám. Jejich velká část zahrnuje pohledávky za majetky zabavené ve střední a východní Evropě, o nichž budeme dnes jednat. Pohledávky, které komise projednává, jsou tzv. osvojené pohledávky (espousable claims). Znamená to, že podle mezinárodního práva pohledávka občana vůči cizímu státu se považuje za pohledávku dvou států, kterou mají mezi sebou vyrovnat. Vláda Spojených států se může tedy, za určitých okolností, zastat svého občana proti cizí vládě, jestliže její skutek porušil mezinárodní právo. Rozhodnutí o tom náleží prezidentu, za nějž jedná Secretary of State (ministr zahraničí). Zde je třeba zdůraznit důležitou připomínku. Je všeobecně přijatou zásadou, že stát nemá právo požadovat na druhém státě náhradu za škodu, kterou jeho občan utrpěl v době, kdy nebyl jeho občanem. Toto pravidlo, které platí mezi všemi zeměmi, je někdy velice těžko přijatelné pro poškozené občany Spojených států. Vývoj k demokracii a volnému trhu v zemích bývalého sovětského bloku vzbudil zájem o činnost Komise' co se týká zabavování komunistickými režimy ve střední a východní Evropě. Československo: Komise POLYGON 4+5/1997 117 Mezinárodní jednání o restitucích [pageend119]začala se svým československým programem v roce 1958. Odškodnění v tomto programu bylo zčásti zaplaceno z prodeje součástí pro ocelárnu, kterou zakoupila ve Spojených státech komunistická vláda. Podle nařízení prezidenta byly součásti zabaveny k vyrovnání pohledávek. I tak zůstalo 104 miliónů US dolarů neproplaceno. Na začátku 70. let si kongres vyhradil právo schválit dohodu o zaplacení 20 milionů. Zároveň bylo zákonem zadrženo 18,4 tun zlata, které okupační moc zabavila Československu během druhé světové války. V roce 1981 se konečně dospělo k dohodě. Československo zaplatilo Spojeným státům 81,5 milionu dolarů proti navrácení zlata. I když se komise soustřeďuje na pohledávky, které jsou kvalifikovány pod pojmem 'espousable’, spolupracuje někdy s ministerstvem zahraničí v tom, že pomáhá občanům, kteří v době, kdy utrpěli ztrátu, nebyli občany Spojených států, v jejich úsilí o restituci nebo odškodnění podle zákonů postkomunistických států střední a východní Evropy. Novým krokem v této věci je podmínka poprvé uvedená v dohodách s Německem a Albánií. Zavazuje tyto vlády k tomu, aby zrovnoprávnily občany Spojených států s občany těchto zemí, pokud jde o restituci nebo odškodnění. Ministerstvo zahraničí se také svým vlivem stará o to, aby i ty pohledávky, které se nekvalifikují pod pojmem 'espousable’, byly projednány stejně. Komise má úctyhodnou historii uplatňováni mezinárodního práva a s radostí poskytne své zkušenosti Komisi pro bezpečnost a spolupráci v Evropě. Stuart E. Eizenstat: Mým úkolem, jako zvláštního vyslance, bylo postarat se o spravedlivé, jasné a správné vyrovnání pohledávek za majetek zabavený nebo ukradený nacisty a komunistickými vládami ve střední a východní Evropě. Vláda Spojených států klade důraz na nutnost, aby pohledávky byly vyřízeny spravedlivě a bez diskriminace. My nechceme diktovat provedení, spíš vyzýváme vlády, aby se postaraly o restituci a odškodnění osobního a společenského majetku, tak jak se to očekává, a jak to bude přijatelné pro mezinárodní organizace I když chápeme, že vlády střední a východní Evropy jsou finančně omezeny, když zároveň zápasí o obnovu svého postkomunistického hospodářství, přesto by se měly tyto nové demokracie chopit historické příležitosti postavit se proti zlům nacistického a komunistického pronásledování, jejichž následky dosud přetrvávají. Mým úkolem jako zvláštního vyslance bylo zaměřit se na pohledávky občanů Spojených států i jiných, jejichž majetek byl zabaven nacisty nebo potom komunisty. Za prvé jsou to nároky na veřejný nebo komunální majetek, to jest majetky židovských společenství, ale i majetky katolických a pravoslavných organizací, za druhé jsou to nároky přeživších a jejich dědiců, za třetí majetek, který nemá majitele ani dědice. Některé státy začaly vracet společenské majetky, hlavně ty, které jsou ve správě státu, ale ne majetek, který je ve správě obcí. Prosazování nároků na soukromý majetek je ještě obtížnější. Ve většině zemí, které jsem navštívil, je podmínkou občanství a trvalý pobyt. Všechny nároky, o nichž jsem mluvil, jsou spojeny se složitými právními otázkami, které se musí řešit. Složitým podmínkám pro to, aby se nároků občana ujala vláda Spojených států, vyhoví jen málo našich občanů. Důvodem mého pověření tímto úkolem byl ovšem velký počet našich občanů, kteří byli oběťmi nacismu a komunismu, ale většina jich nebyla našimi občany v době, kdy škodu utrpěli. Proto se stalo úkolem mého poslání přesvědčovat o nutnosti spravedlivého vyrovnání bez jakékoliv diskriminace. Nemohu se zde zmiňovat o všech jednáních ve všech zemích, které jsem navštívil, ale uvedu situaci v Maďarsku, protože to je dobrý příklad toho, co může při dobré vůli vláda udělat. Maďarská vláda zavedla program odškodnění mezi lety 1991 a 93, podle kterého byly poškozeným rozděleny kupóny na nákup jejich starého majetku nebo majetku jiného. Přitom nebyly kladeny žádné podmínky trvalého pobytu ani občanství. Kdo promeškal lhůtu, může se ještě stále ucházet u maďarského soudu. Kdyby jen byla taková situace v ostatních zemích! C. H. Smith: Existuje nějaká snaha nebo hnutí, které by vedlo k ustavení mezinárodní normy, když se jedná o problém celosvětový? Byl jsem v Nicaraguě a seznámil jsem se tam s otázkou zabaveného majetku. Teď je ten problém ve střední a východní Evropě. Existuje nějaká mezinárodní norma? 118 POLYGON 4+5/1997 [pageend120]S. E. Eizenstat: Nevím o žádné, ale měli bychom vytvořit mezinárodní normu pro společenský a soukromý majetek, a to nejen pro následky nacismu a komunismu, nýbrž všeobecně. Napadá mne, že by pro to bylo velmi vhodné helsinské hnutí, jehož je tato komise hlavní součástí. Organizace pro bezpečnost a spolupráci v Evropě by mohla uspořádat konferenci, které by se zúčastnilo na 50 zemí, včetně těch, o kterých jsme dnes mluvili. C. H. Smith: Děkuji vám, pane tajemníku, za ten skvělý nápad. Předtím jste se zmínil, že je jen málo amerických občanů, kteří mohou využít proces vyrovnání zahraničních pohledávek, protože bud nebyli americkými občany, když jejich majetky byly zabaveny, nebo nejsou dnes občany těch zemí, které jejich majetky zabavily. Máme k dispozici nějaká čísla? D. Rodgway: Tisícům musely být jejich žádosti zamítnuty, protože v té době sice už čekali na občanství Spojených států, ale občany ještě nebylí. S. E. Eizenstat: Chci se ještě zmínit o jedné věci, která je velice pozitivní, ale nebyla ještě uplatněna. Koncem minulého roku schválil Evropský parlament rezoluci, ve které vyzval všechny země střední a východní Evropy, aby co nejdříve přijaly opatření a zákony na restituci zabavených společenských i soukromých majetků. Většina těch zemí se chce stát členy Evropské unie. Je třeba, aby upravily své zákony o majetku a vlastnictví tak, aby se shodovaly s evropskými normami. C. H. Smith: Máte ve vašem úřadě přehled nevyřízených případů, řekněme na příklad v České republice? S. E. Eizenstat: Zajisté, máme dopisy, které nám poslali jednotliví občané. Většina jich nebyla americkými občany v době zabavení, ať v době války nebo za komunismu. Myslím, že máme víc dopisů od Čechoameričanů , než od jiných. C. H. Smith: Řekněte mi: jsou nějaké nevládní organizace, které se tím zabývají? Do Nicaraguy mě uvedla skupina zvaná 'Američané s majetkem zabaveným v Nicaraguě’ Měli podrobné seznamy i vědomosti o jednotlivých úspěších a neúspěších, takže když vláda Nicaraguy přišla s plánem na odškodněni, měli oni přehled o tom, co v tom plánu je a co není dobré. Zřejmě by nevládní organizace s dobře připravenými podklady byly velice užitečné při řešení tohoto problému. Ms. Schlager, máte nějakou otázku? Ms Schlager: Chci se zeptat pana Eizenstata, zda ví o rozhodnutí Komise Spojených národů pro lidská práva. Tato komise projednala případy několika Čechoameričanů i občanů jiných zemí, kteří byli vyloučeni z restitucí, poněvadž neměli české občanství. Komise uvedla, že občanství se nevyžadovalo k tomu, aby někdo mohl vlastnit majetek, a že opustit Československo byli mnozí přinuceni, což mělo za následek konfiskaci majetku. Jsou tedy oběťmi politického pronásledování. Komise uvedla, že ačkoliv majetkové právo samo o sobě není chráněno Mezinárodním paktem o politických a občanských právech, zákon, který upravuje restituci, nesmí diskriminovat. Z toho komise vyvodila, že podmínky v českém zákoně, které vyžadují občanství, jsou diskriminující. Snad vám tyto přesvědčivé vývody pomohou ve vaší práci. S. E. Eizenstat: To je jistě velice zajímavé. Další organizací, která by se tím mohla zabývat, je Rada Evropy, která klade důraz na lidská práva a mnoho oněch středoevropských zemí jsou jejími členy. Mělo by to být podmínkou pro přijetí. C. H. Smith: Musíme to vzít přednostně na pořad. Je čas poslat Kongresu rezoluci, aby se na to soustředil. Zkrátil a přeložil Jan Sammer POLYGON 4+5/1997 119 [pageend121]Omlouváme se odběratelům Polygonu, že museli čekat poněkud déle na svůj časopis, než bylo ohlášeno. Až po vyjití minulého čísla jsme se rozhodli, byvše donuceni okolnostmi »technicko-prázdninového« rázu, k vydání dvojčísla 4+5, což způsobilo malé zpoždění. Nyní máte toto dvojčíslo před sebou a s jeho čtením Vám přejeme moc hezké prázdniny či dovolenou, trávenou kdekoliv v klidu a pohodě slunných dnů. Z OBSAHU TOHOTO ČÍSLA BOHANES Jaroslav & NOVÁK Dušan: Život v našich republikách .................................................................. 2 VALENTA Vladimir: Komentáře - Pohlednice z domova aneb Česká hysterie ............................................. 19 LANDERGOTT Josef: Scholia bohemica - Rok od voleb, hořké výročí Václava Klause ................................ 22 FRÝBORT Luděk: Balada tramvajácká .......................................................................................................... 28 KOLÁČEK Josef: Zbortěné harfy tón ........................................................................................................... 30 RADKOVICKÝ Vlastimil: Smutek a slzy ....... 32 ROZHOVOR RADIA SVOBODNÁ EVROPA s Dr. M.Hulikem a prof. Dr. Irenou Pelilkánovou ....................... 33 VERNER Pavel: Postřehy ............................................................................................................................. 38 ROZHOVOR J. Koláčka s prof. Karlem Máchou ............................................................................................ 42 ŠTILLER Pavel: Třetí Oscar pro Barrandov ................................................................................................... 44 LOEWY Jiří: Import veteše a chatrného šmiza .............................................................................................. 45 BENEŠ Jan: Sloupky .................................................................................................................................... 48 HULÍK Milan: Všechna sláva Francie .............................................................................................................. 54 RADKOVICKÝ Vlastimil: Škoda rány, která padne vedle ............................................................................... 66 LEINER Zdeněk F.: Francouzské parlamentní volby, Maastricht II a Česká republika .................................... 70 ROZHOVOR s Rudolfem Kučerou: Hospodářská globalizace světa a její důsledky ....................................... 74 BRADA Zbyněk: Několik poznámek nehistorika k článkům historičky dr. Neudorflové .................................... 78 FRÝBORT Luděk: Dekrety krále Nabuchodonozora ..................................................................................... 85 ŠTILLER Pavel: Větší informovanost obohacuje diskusi ................................................................................. 88 BUBÁK Vladimír & NEUDORFLOVÁ Marie: Poznámky.......................................................................................... 90 ZOUFALÝ Otakar: Tradiční norimberský sjezd .............................................................................................. 92 ALBRECHT Gerd & BERAN L.J.: Z česko-německých vztahů v hudbě ......................................................... 94 SETINA Jiří: Smutná prvenstvi České republiky v civilizovaném světě ............................................................. 95 SWINKELS-NOVÄKOVÄ Michaela: Dagmar Havlová a její »role, která se nedá vyzkoušet« .......................... 100 HOFHANZL Čestmír: Krize české pravice ..................................................................................................... 102 LOEWY Jiří: Přísně tajné fizlování ................................................................................................................ 104 PROHLÁŠENÍ občanské iniciativy »NEZLOMENÍ 97« .................................................................................... 106 ČECHOVA Marcela: Povídáni o Kanadě ....................................................................................................... 108 CÍCHA Vladimír: Inflace - nezbytnost nebo důsledek? .................................................................................. 112 Z KNIH, které by nás mohly zajímat .................................................................................................................. 114 SAMMER Jan: Mezinárodní jednání o restitucích .......................................................................................... 117 Příští číslo Polygonu vyjde ve druhé polovině záři 1997. Redakční uzávěrka: 25. srpna 1997. 120 POLYGON 4+5/1997 [pageend122]Prodej Polygonu v České a Slovenské republice nemůže pokrýt náklady spojené s jeho výrobou. Prodává se tam za 20,- Kč plus poštovné. Rozdíl mezi prodejní a výrobní cenou je hrazen z dobrovolných darů a sponsoringu. Za sponsoring je v našem případě považován minim, obnos 300,- CHF (nebo ekvivalent v jiné měně). Sponsoringem na rok 1997 přispěli: Agentur Pazdera, Zürich - Blanka a Rudolf Linkoví, Göteborg Dr. Eduard Vedral, Cicero, IL - Ruda Chalupa, Uppsala JUDr. Milan Hulík, Praha - Josef R., St. Paul, USA - Karel J., penzista, Zürich Věra Divoká, Zürich - Zbyněk Ludvík, Frankfurt/M. Olga Jonášová, Bethesda, MD - Marie Samsinak, Birmingham, ML Všem sponsorům srdečný dík! für Versicherungs-, Finanz-, Unternehmens- und Rechtsberatung; freuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištěni, financováni, podnikáni, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemocí či úrazu? ♦ Zajímáte se o koupi akcií, obligací apod ? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšši možnou záruku solidnosti a bezpečí. Nejsme vázáni žádnou společnosti, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici jíž více než dvě desetiletí na adrese: *A\\VA\\A\V raaaara Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend123]ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu "Krajanské středisko Denia" pro Vás od roku 1983 stavíme: apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem. Neodkládejte své rozhodnuti, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidi stejné mateřštiny. Informace, prodej a pronájem: Věra Divoká H C./Cop 14, 1. patro, E-03700 Denia (Alicante) a 0034(9)6/578 58 36 nebo 642 2278 • Fax 642 21 33 Osobni návštěvy podle dohody - Knihovna: ú & č 18,00 - 19,00 hod. FRUKTKONDITORI neboli OVOCNÁ CUKRÁRNA je v Goteborgu na Tradgárdsgatan 2 a nabízí výborné ovocné polévky, ovocné speciality, ovocné zmrzliny, ovocné dorty a mnoho jiných cukrářských pochoutek. Je hříchem opomenout je při návštěvě Goteborgu ochutnat! RODINA LINKOVÁ Telefon *46-31 - 130 129 FIT FOR LIVE SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 [pageend124]