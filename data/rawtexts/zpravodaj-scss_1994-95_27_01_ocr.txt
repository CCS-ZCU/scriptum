časopis Čechů a Slováků ve Švýcarsku ročník 27/1994 ZPRAVODAJ 1 [pageend1]fůr Versicherungs-, Finanz- und Unternehmensberatung agentur sowie Immobilienhandel und Vermittlung Kreuzplatz 20, 8008 Zúrich (Schweiz) ze Švýcarska: 01-932 32 22 z Německa,ČSFR: 0041-1-932 32 22 z Velké Británie: 01041-1-932 32 22 TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně Váženi a milí čtenáři Zpravodaje, předplatné na rok 1994 zůstává nezměněné. Švýcarsko.................Fr.40.- Evropa...................... Fr.45.- Zámoří letecky......... Fr.50.— nebo equivalent v jiné měně. Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. Pro čtenáře, kteří se hlásí přímo, nabízíme výhodnější předplatné a možnost platit v korunách složenkou. Ceny inserátů jsou rovněž nezměněné a jsou uvedeny na poslední straně. Akce získávání nových předplatitelů pokračuje: Za každého nového předplatitele Vám připíšeme k dobru 1/2 ročního předplatného. V centru Oerlikonu, nedaleko nádraží, vaříme mezinárodní i české spezJality, např. svíčkovou, vepřovou se zelím a kouskovými knedlíky. Polévky: držkovou, nebo sJátrovými knedlíčky. kachny a kasy Vám připravíme na objednávku. Na Vaši návštěvu se těší Jan Olga Walitza franklinstrasse 9, &050 Zurick, Telefon Ol / 512 74 70 Administrace Zpravodaje zpravodaj Provádíme překlady z němčiny do češtiny a obráceně. [pageend2]Mravnost, ušlechtilost, důstojnost nelze nadiktovat shora, ty se utvářejí zdola, sledují tu vzestupnou, tu sestupnou křivku. Jak jinak a jako všude jinde. Je ovšem možné, že u nás půl století nesvobody, napřed krutého nacismu a pak zákeřně mstivého komunismu, nalomilo a hlavně asi unavilo celé dvě generace, a že tudíž generační směna je stejně nezbytná jako naléhavá. Pavel Tigrid, Jak to šlo ( 1993) JAROSLAV SEIFERT Píseň novoroční Když měsíc už se přesune přes půlnoc novoroční, nekoukej chlapče po luně a nový život počni. Tohle si vždycky říkávám v té noci čarodějné. Když začne rok, ach, jaký klam, všecko je opět stejné. A jak jsem žil, tak žiji dál a předsevzetí zchladne. Z toho, co jsem si předsevzal, nic už mne nenapadne. Oslíka měl jsem vždycky rád byl pokorný a chudý, Ježíškovi šel zadýchat prokřehlé jeho údy. Tak hodný chtěl jsem taky být jak tohle zvíře boží, jež vodu pije a zná žít jen z bodláčí a hloží. Tak jsem letos Kristu dých na jeho zkřehlé dlaně. Ježíšek smutně hlavu zdvih a děl mi zadumaně: Kdepak jsi hochu zase byl, jak je tvá vůle vratká ! A já se s hanbou odplížil od jeslí Jezulátka. 1 [pageend3]NOVOROČNÍ PROJEV PREZIDENTA REPUBLIKY Milí spoluobčané, když vstupovala před rokem do života samostatná česká republika, pro většinu z nás to byl spíš důvod k zamyšlení než k oslavám. Ptali jsme se sami sobe: co pro nás všechny - Čechy i Slováky- bude znamenat toto rozdělení našeho dosavadního domova ? Co to bude znamenat pro střední Evropu ? Máme to chápat jako úspěch našich reprezentací nebo jako prohru v zápase o společný stát ? Myslím, že první rok naší nové státní existence rozptýlil větší část našich loňských obav. Naše republiky se nezhroutily a střední Evropou naše rozdělení neotřáslo. Česká společnost přijala tuto změnu věcně a s pochopením, nepropadla malomyslnosti či poraženectví, na Slováky nezanevřela a bez dlouhého váhání přiložila ruku k dílu, aby pokračovala v tvorbě nových poměrů v rozměrech českého státu. Podaří-li se nám to, bude to znamenat, že jsme v této dějinné zkoušce úspěšně obstáli. Předpoklady k tomu máme. Nejdůležitčjším z nich je, že Česká republika dokázala ihned po svém vzniku navázat na vše dobré z dávnějšího i čerstvého československého odkazu. Jasně jsne se přihlásili k humanistické a demokratické tradici naší novodobé historie, což jsme symbolicky vyjádřili i převzetím československého státního svátku, a bez přerušení jsme pokračovali ve velkém transformačním díle, zahájeném po listopadu 1989. Nejzřetelnějším úspěchem České republiky nepochybně je, že dokázala udržet tempo hospodářské transformace, neuchýlit se od její koncepce a prokázat, že postup, který byl po prvních diskusích přijat, byl správný. Celkově lze říct, že většina základních systémových zmčn v našem hospodářství je provedena, a jeho transformaci je proto dnes už možno považovat za nezvratnou. Vážení přátelé, vím dobře o všem těžkém a mnohdy i bolestivém, co ve vašem všedním životě způsobují velké změny, které dnes probíhají ve všech oblastech našeho života. Vím dobře o vašem strachu z rostoucí kriminality, vím o problémech, které mnohým z vás, zvláště těm starším, způsobuje přestavba sociální a zdravotní péče, vím o rizicích, s nimiž je spojeno vaše podnikání. O to víc si vážím toho, že většina z vás chápe dobrý smysl těchto zmčn, a trpělivosti, s níž se vyrovnáváte se všemi jejich tíživými průvodními jevy. A vždy znovu obdivuji odvahu, s níž tolik z vás naplňuje nové poměry tvořivou prací. Rychlost a všechny dosavadní dobré výsledky naší společenské transformace nechápu jen jako úspěch vlády a Parlamentu, ale především jako úspěch vás všech , občanů České republiky. Velkorysé odstátňování, které probíhá v našem hospodářství, musí podle mého názoru rychle nalézt svůj protějšek i ve sféře občanského a veřejného života. Důvěru v jedince jako skutečného tvůrce hospodářské prosperity bychom měli vskutku cílevědomě a daleko nebojácněji než dosud rozšiřovat i o důvěru v jedince jako občana, schopného přebírat svůj díl spoluodpovědnosti za věci celku. Demokracie je systém založený na důvěře v lidskou odpovědnost, kterou by měl probouzet a kultivovat. Demokracie a občanská společnost jsou jen dvě strany téže mince. Ostatně nevidím v dnešní době, kdy je sama naše planetární civilizace ohrožena lidskou neodpovědností, jinou cestu k její záchraně než obecné probouzení a pěstování odpovědnosti člověka za věci tohoto světa. Nebude-li prostě naše odvážná ekonomická reforma provázena dlouhodobou, cílevědomou a vytrvalou péčí o dobrý rozvoj všech rovin občanské společnosti, náš život se záhy stane jednosměrným , bude pustnout, omezí se na pouhou honbu za ziskem, provázenou apatickým vztahem k veřejným zájmům a opětovným spoléháním na stát jako na toho, kdo všechno zařídí za nás. Moderní demokratický stát se nemůže skládat- zjednodušeně řečeno- jen ze státní správy, politických stran a soukromých podniků.Musí otevíral občanům pestrý vějíř možností, jak se angažovat nejen soukromě, ale i veřejně, jak rozvíjet nejrůznější typy občanského soužití, solidarity a účasti. Ve vrstevnaté občanské společnosti hrají svoji nezastupitelnou roli samozřejmé nejen samosprávné orgány a neziskové organizace, ale i církve, odbory, nejrůznější občanská 2 [pageend4]sdružení, spolky a kluby, přičemž lo všechno dohromady vytváří teprve životadárné prostředí pro život politický a jeho hlavní údy, to jest politické strany. Skutečná občanská společnost je navíc tou nejlepší pojistkou proti různým druhům společenského napětí nebo politickým a sociálním otřesům: umožňuje totiž, aby se různé problémy řešily hned a tam, kde vznikají, nehnisaly kdesi pod kůží společnosti a nakonec nepřerůstaly zbytečně do rozměrů, v nichž by mohly nebezpečně zasahovat život celospolečenský. Řeč o občanské společnosti je ovšem řečí o charakteru státu. Domnívám se, že český národ - tak jako jiné vyspělé evropské národy- už vyrostl z plenek svého novodobého národního probuzení a dozrál k poznání, že jeho češství nemůže být jediným či hlavním smyslem jeho existence a že jeho stát musí být něčím jiným a trochu víc než pouhým vyvrcholením jeho národního bylí. K svému národu se přirozeně hlásíme, hlásíme se k jeho dějinám, jeho tradicím, jeho kultuře a jeho dobrým zvykům, máme rádi svou řeč, krajinu i města, které obýváme, i duchovní klima své země. Stejně se ale hlásíme i k jiným rovinám své příslušnosti: ke své rodině, své církvi, své obci, svému povolání či podniku, svému spolku či politické straně, ke společenství těch, s nimiž sdílíme společný názor na svět. Myslím, že většina z nás už dnes chápe, že žádná z těchto našich příslušností, byť by k tomu byla na rozdíl od jiných disponována sebelépe, nemůže být povýšena nad jiné a proměněna v jakýsi určující smysl státní existence. Kam až vede idea etnicky čistého státu, poznala Evropa za druhé světové války a v jiné podobě to dnes s bezmocnou hrůzou sleduje v bývalé Jugoslávii. Kam až vede idea státu ideologicky třídního jsme dostatečné poznali v éře komunismu. V co až může ústit idea státu přísně religiosního vidíme dnes v projevech fundamentalismu, prodírajícího se k moci v některých islámských zemích. Ideologie, která zakládá stát jen a jen na tom, čím se jedni liší od jiných, a tedy na tom, co lidi rozděluje, vždycky vede k násilí. Jedinou alternativou programově nacionálního státu, jak ho v různých podobách Evropa v posledních staletích vytvářela, je dnes stát založený na občanském principu, který lidi spojuje a ne rozděluje, aniž tím samozřejmě potlačuje kteroukoli z jejichn příslušností. Je tomu dokonce naopak: jde o jediný princip, který umožňuje, aby lidé svobodně a v míru s ostatními naplňovali všechny typy své příslušnosti. Vpravdě občanský stát, opřený o demokratický zákon, je založen na porozumění jiným, nikoli na odporu k nim. Budovat stát na občanském principu nelze ovšem jinak než budováním skutečné občanské společnosti. Myslím, že tato cesta by měla být i cestou České republiky. Není to cesta ke ztrátě národní či jakékoli jiné identity, ale naopak cesta k jejich pokojnému rozvoji. V dnešní době se Evropa pokouší dát sama sobě historicky nový druh pořádku, kterému se říká sjednocování. Nejde o to, aby se všechny její národy, etnika, kultury či regiony rozplynuly v nějakém amorfním moři, nejde ani o to, aby vznikl jakýsi monstrózní nadstát. Jde o lo, aby se vytvářel prostor těsné a rovnoprávné spolupráce nejrůznějších svébytných součástí Evropy. Jde tedy o budování Evropy, v níž by už nikdo mocný nemohl utiskovat kohokoli méně mocného, v níž by už nebylo možné řešit spory silou. Základním principem, který tuto integraci vůbec umožňuje, je ovšem opět občanský princip jako záruka, že národní nevraživost už nikdy nezvítězí nad normální občanskou spoluprací. Mnoho rozrůzněných občanských společností evropských demokratických států spolutvoří velkou občanskou společnost evropskou. Nevidím pro nás jinou a lepší možnost než přijmout tohoto ducha občanské Evropy. Je to jediná alternativa, která nás může už natrvalo zbavit strachu z druhých. Dobré politické klima je jednou z důležitých podmínek dobrého klimatu společenského. Do našeho společenského klimatu by se totiž měl- po všech otřesech, které vyvolal šok z nově nabyté svobody- konečně zase vracet duch dobré vůle, tolerance, slušnosti, zájmu o druhé, víry v dobré lidské vlastnosti, úcty k životu, přirozené odpovědnosti, skromnosti a laskavého nadhledu.Čím lépe se to bude dařit, tím lépe se bude žít všem. Vážení spoluobčané, před čtyřmi lety jsem v tento den řekl, že naše země nevzkvétá. Co mohu říci dnes ? Neodvážil bych se říci, že už vzkvétá. Rozhodně se ale nebojím říct, že na mnoha místech už začala rašit: výhonky něčeho nového, něčeho slibného, něčeho nadějeplného možno vidět téměř všude. A pokaždé, když se setkám s lidmi, jejichž práce prozrazuje dobré podnikatelské nápady, solidaritu s trpícími, starost o naše kulturní dědictví či docela prostou úctu k přírodě, vzroste má víra v dobrou budoucnost této země. Všem takovým lidem patří dík. Dík tím větší, oč větší jsou nesnáze, které musejí překonávat. Vše nové a dobré, co začíná kolem nás klíčit, bychom měli pečlivě ošetřovat, denně zalévat, dobře střežit. Přeji vám v novém roce spokojenost v životě soukromém, úspěchy v práci a životě veřejném, dobrou mysl, vlídné okolí a hlavně víru, že naše společné snažení má smysl. Hezký nový rok ! 3 [pageend5]"PŘED ODCHODEM DO ZAHRANIČÍ JSEM ZDE ZANECHAL SVÉ MLÁDÍ A IDEÁLY. MŮŽETE MI JE ZNOVU VRÁTIT?" RUB A LÍC Kdysi dávno - jak ten čas letí ! - proskočila novinami historka, která mi uvízla v paměti. Týkala se pana Rockefellera, jednoho z prvních amerických miliardářů v oněch dobách, kdy se tito zakladatelé nadací dali spočítat na prstech jedné ruky. Pan Rockefeller už ke stáru těžce snášel noviny, které přinášely špatné zprávy - a těch bylo v době prohibice a AI Caponů věru dostatek. Lékaři proto doporučili rodině, aby pro starého pána byly vydávány zvláštní noviny, které by přinášely jenom dobré zprávy. Že něco takového bylo vůbec možné, to svědčí o tom, co říkají pamětníci, když mluví o starých zlatých časech. Dnes by páni redaktoři měli velké obtíže dát dohromady jenom jednu stránku takových novin a to by si ještě podle vzoru Jaroslava Haška blahé paměti museli vymýšlet. Je vlastně velmi nepravděpodobné, že by se podařilo dát optimistické, dobrou pohodu vyzařující noviny dohromady - vždyť i ty takzvané humoristické časopisy jsou dneska spíše k pláči. Cílem většiny dnešních novin není totiž člověka poučit a potěšit, ale nakrmit jej senzacemi za každou cenu, vem kde vem. V dnešním světě, který se otáčí pod zraky desítek satelitů a zachvívá se ve vlnobití všeho možného vlnění, nedá se nic utajit, ale pro noviny je především zajímavé to, co se dá dobře zpeněžit - a to jsou právě špatné zprávy. Jak o tom svědčí vysoké náklady tak zvaných bulvárních novin, tento druh zpráv dnešního čtenáře určitého typu nejvíce zajímá. Pod záplavou špatných zpráv se docela ztrácí, že každý rub musí mít svůj líc. Ale o tom se dozvídáme pramálo - dobré zprávy jsou vzácnější než hrozinky ve vánočce. Přemíra špatných zpráv vede k depresím, pessimismu až beznaději - a to je právě to, co můžeme na prahu nového roku nejméně potřebovat. Nějak se rozšířil názor, že chytrý člověk musí být skeptický, pessimistický anebo aspoň silně kritický. Optimismus, důvěřivost zůstává vyhražena Honzům a podobným prostým duším, ne-li přímo hlupákům. Takový názor je ovšem v rozporu s jinou zkušeností, podle níž je to právě hloupost, primitivní nenasytnost a nevzdělanost, která žene lidi do záhuby, která se šíří jako plevel a proti níž se musíme stále bránit, aby to dobré v nás nezahubila. Naříkáním a pessimismem se ovšem plevel nevyhubí - tady je třeba aktivně zasáhnout, a k tomu je nebytně nutný optimismus. 4 [pageend6]Stojí tu názor proti názoru, a já bych vřele doporučoval přiklonit se na stranu těch důvěřivých optimistů. Samozřejmě že není možné zavírat oči před tím vším špatným, co se na světě děje a co lidská hloupost a nenasytnost způsobuje - ale nesmíme se tomuto poznání poddávat, musíme se proti špatnému bránit. Tu mi napadá ještě jedna stará historie o dívce jménem Polyanna. Byla to hrdinka jedné americké knížky (jméno autorky mi už vypadlo z paměti ), která byla kdysi dávno dost populární. Polyanna se zapsala do dějin tím, že jako sirotek si vymyslela zvláštní hru radosti, to jest hru či vlastně umění, jak ty nepříjemné věci života přeměnit v události radostné. Z celé knížky jsem si zapamatoval jediný příklad: když Polyanna dostala jakýmsi omylem k svátku berličky, měla z toho dárku přece jen radost, protože si uvědomovala, jak je šťastná, že je vůbec nepotřebuje. Něco z této hry radosti zůstává dodnes zachováno v oblíbených amerických vtipech (je to náhoda, že všechny tři příklady pocházejí z amerického pojetí života ? ) o dobré a špatné zprávě. Jako příklad pro toho, kdo to ještě nezná, mohu uvést tento: Dobrá zpráva: Vojáci, dnes se bude vyměňovat prádlo I Špatná zpráva: John si vymění prádlo s Billym.... I když tento druh vtipů, vzniklý pravděpodobně ve vojenském prostředí , nemá daleko k černému humoru, je v něm nesporně dobré jádro: nesmíme hledět jen na jednu stranu mince, musíme si prohlédnout i druhou stranu, zvažovat a vyvažovat, hledat rovnováhu mezi dobrým a zlým, nepřehlížet les pro pár usychajících stromů.. Hra radosti byla ovšem trochu násilná, ale objevovat světlé stránky je možné i v tom dnešním složitém světě. Nebudu se rozbíhat do široka a omezím se jen na dosud živou zkušenost nedávné doby. Bylo zjištěno průzkumem veřejného mínění, že na 70 % lidí doma nemá- více či méně - v lásce emigranty. Nemá cenu zabývat se úvahami o tom, čím je tato neláska zaviněna - třeba je nějaká chyba i na naší straně. Jako pozitivní závěr můžeme zaznamenat, že aspoň 30 % lidí u nás má k nám dobrý poměr. Nejsou to zřejmě lidé zatížení nějakými předsudky, ale lidé, se kterými se můžeme dorozumět a kterým by bylo dobré pomáhat, aby nebyli onou většinou utlačováni. Není sporu o tom, že pomáhat dobrým lidem se většinou vyplácí - třeba ani ne tak přímo nám, ale spíše jako dobrá investice ve prospěch budoucích dobrých lidí. Abychom nezůstali jen u amerických příkladů, zopakujme si píseň Voskovce a Wericha z jejich hry Rub a Líc, která vznikla v těžkém období roku 1936 (už jsme ji sice před dvěma roky otiskli, ale tady se nám velmi dobře hodí): Ať mám míň, ať mám víc, aťsi nemám vůbec nic, dokaváde se dovedu smát mám víc. Každý chlup má svůj rub, každý rub má zase líc, chci vidět líc, mně do rubu není nic. Ať zhyne dočista zarytý pessimista, k čemu na světě je, nesměje se, jen kleje. Vždyť i bakterie se o svůj život bije, proto ať žije i bakterie když se vesele s životem bije, ať žije ten kdo se dovede smát! Tahle básnička nám do novoročního úvodníku zapadne jako ulitá. Víme totiž z dopisů i z vlastní zkušenosti, že lidé mají už pomalu dost těch špatných zpráv jako pan Rockefeller, i když nemají na to, aby pro ně byly vydávány zvláštní noviny. Únava se projevuje nejen u nás, ale v celosvětovém měřítku: lidé ztrácejí zájem o věci veřejné, nechodí k volbám anebo podléhají demagogům, stahují se do ulity soukromého života. Je v tom pochopitelný pud sebezáchovy: když už nemohu zabránit, aby se špatné věci děly, mohu se aspoň vyhnout špatným zprávám.... Nemůžeme za redakci Zpravodaje slíbit, že budeme přinášet jen dobré zprávy - to by se číslo podstatně ztenčilo a zároveň by redaktorovi přibylo práce. Můžeme se alespoň snažit o vyvážené zpravodajství, ale to hlavní musejí udělat čtenáři sami - totiž hrát malou hru radosti. V tomto duchu nepřejeme čtenářům ( i sobě ) do nového roku ono stereotypní a málo říkající “ Všechno nejlepší “. Přejme si spíše, abychom dovedli rozlišit rub od líce a dovedli si vybrat tu radostnější, nadějnější stranu I 5 [pageend7]( Toto přání v sobě ovšem skrývá jednu výhodu anebo také úskalí: všechny zdary anebo nezdary nebudeme moci přičítat nějakému osudu, ale sami sobě - a tak to bude asi také správné I) -r Svaz československých spolků ve Švýcarsku Verband der Tschechoslowakischen Vereine in der Scliweiz Union des associations tchécoslovaques en Suisse Postfach 1288, CH-8058 Zúrich-Flughafen Ministerstvo práce a sociální péče k rukám pana ministra Vodičky Palackého náměstí, PRAHA Curych dne 8.ledna 1994 Vážený pane ministře, začátkem října 1991 projednávali představitelé zahraničního oddělení Fed. ministerstva práce a sociální péče v Bernu se Spolkovým úřadem obnovení sociální dohody z roku 1959 ( zrušené 1986 ) . Na schůzce s exulanty dne 1.října 1991 byli jsme o průběhu jednání se švýcarskými úřady informováni v tom smyslu, že obnovení uvedené dohody není problém a že její ratifikaci-je možno očekávat během jednoho roku. Protože po více než dvou letech nemáme žádné informace o uzavření této dohody, žádáme Vás o vyjádření ministerstva k této pro nás nepříjemné situaci. S krajanským pozdravem Poznámka redakce Zpravodaje:Jak se zdá, ministerské mlýny melou pomalu. Upozornili jsme už dvakrát na schůdnou cestu, podle níž|je možno na základě žádosti, adresované ministerstvu práce a sociálních věcí, dostávat pensi v korunách, poukazovaných na bankovní účet ve staré vlasti. 6 [pageend8]PRÁVNÍ POSTAVENÍ OBČANŮ ŽIJÍCÍCH MIMO VLAST Zatímco prvá ústava Československé republiky z roku 1920 shrnovala pod zvláštní hlavu práva a povinnosti občanů, nová ústava České republiky, která vstoupila v platnost dne 1. 1. 1993, je v tomto bodě neurčitá až vyhýbavá. Článek 3. hlavy prvé uvádí: “Součástí ústavního pořádku je Listina základních práv a svobod Ona listina není ovšem blíže určena a ani v příloze není otištěno její oficielní znění. Chybí také ustanovení o povinnostech" občana. A zcela pomíjí ústava skutečnost, že v důsledku politického útlaku bylo mnoho občanů donuceno opustit svou vlast, aniž by se svého původního občanství vzdali. S těmito občany ústava vůbec nepočítá: jsou to občané mimo zákon. Ona Listina základních práv, která má mít vyšší platnost nežli ostatní zákonná ustanovení, výslovně uvádí v bodu 13 právo občanů opustit svoji zemi a usadit se jinde. Co s nimi bude dále, o tom se už nemluví. Přitom dnes, kdy vystěhovalectví se stalo rozšířeným zjevem, měl by moderní stát s touto možností počítat a vhodným způsobem ji ve své soustavě zákonů podchytit. Švýcarská konfederace, jejíž ústava pochází z roku 1874, postarala se vhodnými doplňky a úpravami ústavy jakož i dalšími zákony o to, aby každému vystěhovalci, at už se vystěhoval z jakýchkoliv důvodů, byl přesně znám jeho právní stav, jeho práva a povinnosti.Bylo by velmi užitečné, aby při nezbytných změnách české ústavy a dalších zákonů byl švýcarský přístup k problematice brán jako vzor. Bez ohledu na neúplnost dnešní ústavy byla práva občanů, žijících mimo území České republiky, jasně porušena pokud se týká jejich práva vlastnit a nabývat majetek, jak o tom hovoří článek 17. Listiny. Je naprosto nelogické, protiprávní a absurdní, aby právo nabývat majetek nebo dostat zpět to, co bylo protiprávně zabaveno, bylo vázáno na místo trvalého bydliště. Nikdo, kdo má právní vzdělání a právní cit, nemůže takové ustanovení uznat a obhajovat. Je ostatně v rozporu se zákony o dědictví, které takové výjimky neznají. Dalším sporným bodem je otázka volebního práva, které je obecně zaručeno všem občanům bez ohledu na místo pobytu. Občané žijící mimo republiku se až dosud museli k volbám dostavit na její území - volba korespondenční anebo na vyslanectvích nebyla povolena. Tvrdí se, že ten, kdo ve státě nežije, nemá právo spolurozhodovat o jeho řízení. Jak ukazuje předchozí odstavec, obrácená cesta je dovolena: ti, kdo žijí v republice, mohou rozhodovat o právech těch, kdo žijí venku : rozhoduje se o nich bez nich. Obavy, že by hlasy občanů žijících mimo republiku mohly nějak ovlivnit politickou situaci doma, jsou zcela neopodstatněné. I ve vyspělých , spořádaných demokraciích klesá stále účast občanů na volbách. Nedá se očekávat, že by ti, kdo už delší dobu žijí mimo vlast třeba za oceánem a nemají možnost sledovat vnitropolitický vývoj, budou se houfně tlačit k volebním urnám. Ta menšina, která se o politickou situaci doma zajímá, nemůže ji nijak podstatně ovlivnit. Nevyjasněné zůstávají četné další otázky, které upřesňují právní postavení občanů žijících v cizině. Jsou to např. : - otázka dvojího občanství ( v Evropské unii bez námitek kladně řešená ) - otázka vojenské služby (řeší se dohodami mezi státy a umožňují se výjimky ) -otázka dvojího zdanění (řeší se mezistátními dohodami) - uplatňování a převod pensijních nároků (řeší se mezistátními dohodami) . 7 [pageend9]Jestliže po čtyřech letech svobodné existence byly položeny hospodářské a právní základy obnoveného státu a jeho občanů doma, je nyní třeba postavit také vztahy k občanům, žijícím mimo republiku, na jasnou právní základnu . Ze všeho nejdříve je nutné - novelizací příslušných zákonů - dát do pořádku majetkoprávní otázky. Nepochybně se zde vyskytnou i složité případy, které bude nutno řešit individuelně, ale bezprávní stav, který vede jen k podvodům a protiprávním manipulacím, není dále udržitelný. V dalším sledu bude třeba přistoupit k dořešení dalších nadhozených problémů, aby Česká republika přestala dělit svoje občany na občany prvého a druhého řádu a mohla se plným právem označovat jako právní stát. L.Křivánek PODMÍNKA TRVALÉHO POBYTU I když kritické pasáže restitučních zákonů 87-91 a 229-91 o nutnosti trvalého pobytu restituenta v ČSFR byly už mnohokráte napadeny, omlouvány a vysvětlovány, nikdo z těch, kdo se této kritiky účastnili, nepřišel na to, co poprvé uvedl Dr Kessler ( viz Zpravodaj č.12- 93), že totiž tato podmínka byla vložena do zákonů záměrně, aby přiměla emigranty k návratu do vlasti. Nutně tak vyvstává myšlenka, že tu nešlo o to získat republice co nejvíce obyvatel, ale přitáhnout bohaté emigranty s tučnýmdevizovým kontem, které podle platného devizového zákona by byli nuceni přihlásit a převést do republiky. Zákonodárci vůbec neuvážili nebo snad dokonce nevěděli ( což vrhá špatné světlo na jejich kvalifikaci), že jejich návrhy jsou v jasném rozporu se Všeobecnou deklarací lidských práv, kterou republika přijala a slavnostně potvrdila.Nebrali také vůbec zřetel na to, že získat v dané krátké době byt pro trvalý pobyt je nesnadné, že těm, kdo obsadili např. rodinné domky, je třeba zajistit náhradní byt atd. 8 [pageend10]K tomu, aby člověk vycítil celou protismyslnost podmínky o trvalém pobytu, nemusí mít ani právní vzdělání: byl-li jednou zrušen rozsudek o zabavení majetku, znamená to, že postižený nikdy nepřestal být jeho majitelem, a nemůže vůbec záležet na tom, kde v daném okamžiku bydlí. V podobné situaci se náš právní řád ocitl už jednou, totiž po li. světové válce: velký retribuční dekret č. 15-45, § 10 stanoví, že obohacení na úkor osoby, pronásledované nacisty, se trestá jako zločin těžkým žalářem 5-10 let. Takto získané jmění se muselo samozřejmě vrátit. Ustanovení o trvalém pobytu vedlo pochopitelně k machinacím, ne-li k podvodům. Potvrzení o trvalém pobytu bylo získáváno jen na oko - stačilo k němu jen razítko do občanského průkazu. Prozatím je trestní stíhání takového neoprávněného potvrzení méně časté, ale nemělo by vůbec být. Už římské právo uznávalo zásadu: “ Qui suo iure utitur, nemini noceť’- kdo jde za svým právem, nikomu neškodí. Zákon ani vlastně nestanoví a nemůže stanovit, co je to trvalý pobyt. Je mnoho občanů republiky, kteří jsou po dlouhou dobu nepřítomni, třeba na léčení nebo na návštěvě v cizině. Kdo a jak by je chtěl v jejich právu omezovat? Bude nepochybně správné, jestliže bude podmínka trvalého pobytu v novelizované versi oněch zákonů zrušena. Nepochybně tím vzniknou nové problémy, na které Dr. Kessler poukázal: protiprávně zabavený majetek už často změnil svého majitele, vznikly nové majetnické vztahy. Noví majitelé budou samozřejmě tvrdit, že majetek získali v dobré víře, i když už z nízké ceny a obvykle známých okolností jim muselo být zřejmé, že jde o majetek ukradený. Není na místě naříkat nad osudem těch, kdo neoprávněně a výhodně majetek po léta užívali. Prováděcí nařízení k novelizovaným zákonům může ostatně přispět k tomu, aby sporné případy byly řešeny dohodou a nezatěžovaly zbytečně soudy, samozřejmě za předpokladu, že zákonná práva původních majitelů budou respektována. Názory a obavy, že by vracení neoprávněně získaného majetku znamenalo finanční zatížení státní pokladny jsou zcela neoprávněné. I kdyby k tomu v jednotlivých případech mělo dojít, ve státě , který chce být pokládán za stát právní, má právo a morálka přednost před zájmy ekonomickými. Lapidárně řečeno: právní stát musí podporovat svoje okradené občany a ne zloděje. Dr.Z.S. POTŘEBUJEME NUTNĚ ŠKOLENÍ Motto: Jsme jedné krve, ty i já ( R. Kipling , Kniha džungle ) Když jsme kdysi opouštěli zamořenou vlast, netušili jsme, jaké lo bude mít jednou následky. Ted se stále jasněji ukazuje, že jsme docela přetrhli pupeční šňůru,která nás poutala s národem, ze kterého jsme vyšli. Neprožili jsme to, co prožívali lide doma, a nyní už jim ani poměrům, ve kterých žijí, prostě nerozumíme. Je proto docela pochopitelné, že jsme přijímáni s reservou, že nám není dovoleno venku volit, že nemůžeme doslat zpátky svůj majetek anebo si něco koupit, o účasli na privatizaci ani nemluvě. Zdá se, že by bylo potřeba uspořádal pro nás školení, abychom se mohli vpravit do domácích poměrů a zvyků. Do osnovy školení bych navrhoval tylo discipliny: 1. Jak beztrestně nadávat na prezidenta 2. Jak umožnit bývalým kádrům, zejména těm osvíceným, slušný život 3. Jak rychle a beztrestně zbohatnout 4. Jak získat levně motorovou naftu a motorová vozidla západní výroby 5. Jak dobře vycházet sc soudy 6. Jak výhodně kupoval kostely a jiné objekty 9 [pageend11]7. Jak instalovat a odkrývat mikrofony 8. Jak zastavit inflaci zvyšováním platů 9. Jak prát špinavé peníze 10. Jak žít v přítulném ovzduší smogu 11. Jak se zviditelnil anebo zase zmizet 12. Jak dávat a brát všimne 13. Jak nevlídně jednat se zákazníky 14. Jak neplatit dluhy 15. Jak nešidit rodinu 16. Jak ryehle zahalil mlhou propuklo aféry anebo je zamést pod koberec. Nepochybuji o lom, že by se pro tyto předměty nalezli vhodní školitele , seznámení s teorií i praxí, a nějaký zámek, kde by se školení konalo, se snad také najde. Školné bychom samozřejmě jako cizinci platili v tvrdé měně. Absolventi školení by po úspěšném složení zkoušek a slibů obdrželi vysvědčení, že si upravili poměr k novým poměrům. Najde se podnikatel, který by se nás ujal ? Karel Lavička, Švýcarsko AKCE MINI -SVĚDECTVÍ Až se bude - bude-li se vůbec- jednou psát historie československého exilu z let 1948 - 1989 a jeho podílu na osvobození republiky, bez nejmenších pochyb tam bude zaujímat čestnou kapitolu také Tigridovo Svědectví. To je záležitost celkem dobře známá, protože se odehrávala před očima celé světové veřejnosti, a vyšlá čísla Svědectví jsou sama dobrým svědectvím. Ménč známá je historie Mini- Svědectví. O tom by mohl podat nejlepší zprávu sám Pavel Tigrid. Protože ze skromnosti, jak se zdá, se sám k tomu nemá, pokusím se jako vzdálený účastník zrušit embargo - snad mi pan Tigrid promine a opraví mne, pokud se dopustím chyb či nepřesností. Už někdy koncem sedmdesátých let se ukázalo, že normální čísla Svědectví, posílaná různými cestami do Československa, stávají se snadnou kořistí poštovnní censury. Jiný zdroj informací z venku, vysílání Svobodné Evropy, bylo už velmi silně a účinně rušeno. Protože bylo velmi důležité, aby naši lidé doma byli objektivně informováni o tom, co se děje u nich i venku, hledaly se cesty, jak dostat co nejvíce Svědectví do ČSSR. Nejdříve se uvažovalo o mikrofilmu , ale to se prokázalo velmi brzo jako málo schůdná cesta. Jednak bylo pořizování mikrofilmů dost nákladné, hlavně však vadila ta okolnost, že na čtení či zvětšení mikrofilmu ať už jakéhokoliv rozměru či provedení je třeba nějaké čtecí zařízení, které nemá každý k dispozici. Schůdnější a praktičtější řešení bylo nalezeno ve zmenšeném tisku. Výběr nejdůležitějších zpráv a článků byl zmenšen na rozměr 10 x 15 cm a vytištěn na zvláště tenkém, biblovém papíře. 10 [pageend12]Jeden výtisk měl obvykle kolem 40 stránek a vážil něco pod 20 g. Drobná písmenka zmenšené sazby se dala dobře číst, v nejhorším případě za pomoci obyčejné lupy. Poprvé tak bylo vytištěno číslo 62 na podzim roku 80 a pokračovalo se až do podzimu 1989. V polovině 8Otých let se tímto způsobem posílalo do Československa až 12.000 výtisků Mini- Svědectví. Aby nebyla nápadná hromadná zásilka přímo z tiskárny, byla vybudována celá síť zasílatelů z nejrůznějších míst zeměkoule. Dobrovolných spolupracovníků bylo asi 70 a nacházeli se v Německé spolkové republice, Rakousku, Anglii, Francii, Holandsku, Belgii, Švýcarsku, Švédsku, Norsku, Finsku, ale také v USA, Japonsku a Austrálii. Rozesílatelé dostali z tiskárny balíček, obsahující v průměru 200 výtisků - někteří ovšem až 1000 kousků - a zároveň adresy, na které mají Svědectví poslat. Adresář obsahoval vedle jmen známých dissidentů i jména docela neznámá ze všech vrstev občanů. Hojně byla také zastoupeny neutrální adresy podniků, restaurací, knihoven, spolků a organisací včetně ROH. .Ke každé zásilce byl přiložen lístek se sdělením, že adresát byl vybrán náhodně, bez svého přičinění, a že zaslaný materiál může ve svobodném světě bez zábran cirkuloval. Rozesílatelé měli za úkol vyhnout se všemu, co by mohlo vypadat jako hromadná zásilka. Přepisovali proto adresy různým způsobem, strojem i ručně, volili různé druhy obálek, udávali vymyšlené zpáteční adresy, používali razítka neexistujících firem, přikládali nezávadné reklamní letáky. Důležité bylo také podávat vždy jen několik zásilek na jednom poštovním úřadě ve stejnou dobu a další zase v jiném místě a v jinou dobu. Vypadalo to skoro tak jako když Jan Neruda roznášel slámu ze starého slamníku v kornoutech. Aby porto bylo co nejmenší, byla většina zásilek odesílána jako tiskopis v nezalepené obálce, a váha neměla překračovat i s obálkou 20 g. Někdy bylo proto nutné příliš těžká čísla ořezával na okraji a používat lehké letecké obálky. Bylo zkrátka okolo jedné dávky dost práce- rozeslání zabralo někdy i více než 14 dní. Celá ta práce byla ovšem odměňována vědomím, že není marná. Podle sondáže, kterou prováděla redakce za pomoci důvěrníků ve vlasti, prošlo censumím sítem bez závad kolem 70 % Mini-Svědectví, což je docela slušný výtěžek. Došlá čísla byla opisována a půjčována až do roztrhání. Že našla svoje čtenáře, o lom svědčí i dopisy dalších zájemců, kteří žádali na redakci, aby Mini-Svědectví dostávali přímo. Bylo by dnes - po létech - zajímavé promluvit s adresáty, jak malé Svědectví přijímali a zda s tím neměli nepříjemnosti. Zatím - bohudík- nebylo nic takového slyšet, a tak lze říci, že akce splnila svůj úkol. Výběr ze Svědectví, roč. XXII, číslo 88, sírany 743 - 782 Celé číslo (224 síran), jakož i čísla předchozí k dcslání (pro návštěvníky z Československa zdarma) v těchto knihkupectvích: poznámky k událostem Knihkupectví Arkýř Schellingstr. 20, 1X8000 Múnchen40, telefot 230 52 06 Dáno do lišku v září 1989. Knihkupectví P. Pastrňák Lindengasse 5, Vídeň 7 telefon 96 37 79 Zpráva o stavu Střední Evropy (2) Naše adresa: Témoignage, 30 rue Croix des Ruits Champa 75001 Paris Svědečtí, čtvrtletník pro politiku a kulturu ftidi Pavel Tigrid a redakční radou. poznámky k událostem Jocques Rupnik Reformy: co všechnojc ve liře Pavel Tigrid Jak to tehdy bylo Thomas Johnson Mrtvé duše na pochodu literatura a umění Miroslav Holub Stahování Marek Skolil Modcmismus u konce s dechem? Václav Bělohradský Příchod doby cikánské aneb jen tak se toulal Evropou Umbeno Eco Původnost v opakování Tzveran Todorov O krizi umění a demokracii Manin Hybler Demokracie v módní civilizaci Jiří Vogl Za Rakouska i po něm - v Písku Jan Novák Filantrop Arsen Pohribný Další odpovědi Jiřího Koláře knihy Vilém Hejl. Manin Hybler. Karel Kaplan. Ivan Kubíček. Jan Rubeš. Karel von Wenky, Christian Kilián Ludmila Šeflová Nové knihy českých a slovenských autorů a o Československu tribuna svědectví Ota Filip. Luc Petr Dopisy 743 783 783 791 817 831 831 835 847 856 873 878 889 911 921 927 927 952 962 962 "Polsko slojí na prahu událostí, které - bude- tí jim umožněn volný průběh - změní tvář Evropy i světa," neváhal vyhlásil v polovině srpna 1989 jinak Střízlivý list The Washington Post. Pařížský levicový deník Liberation v téže době soudil, že "Polsko mění běh dějin". A nebyly to snad hlasy ojedinělé. Celý svět sledoval s napětím, údivem, obdivem, ale i obavami, jak, do jaké míry, a zda vůbec splní varšavská komunistická vláda dalekosáhlé závazky, které na sebe v dubnu vzala u kulatého stolu na závěr složitého vyjednávání s polskou opozicí, přesněji se Solidaritou v čele s Lechem Walesou. Obavy byly o to oprávněnější, že na straně moci, která ke konci druhé světové války byla importována ze Sovětského svazu na bodácích Rudé armády, a která od té doby neváhala neméně než třikrát utopil v krvi nebo aspoň masovou policejní represí národní revolty a stovky dělnických Slávek, usedli i ti, kdo před necelými osmi roky Solidaritu rozdrtili a na Walesu a jeho druhy uvalili kriminál. Dopadlo to nečekaně dobře. Spád událostí byl vpravdě závratný. K jejich důkladnějšímu porozumění, zejména našimi mladšími čtenáři, jsme zařadili do článkové části tohoto čísla stručnou historii vzniku Solidarity a její násilné likvidace v prosinci 1981. • První část ve SMecnt 87, sir. 519. Printed by Imprimerie Saintc-Catherine S.A., Tempelhof 41, Bruges, Bclgium. Tento postup umožňuje navážel lu vcelku plynule na letošní explozivní vzkříšení polské opozice a její - v komunistických zemích dosud zcela ojedinělý a proto dějinně významný - nástup k moci. Co se dohodlo a kulatého stolu Jak se vůbec stalo, že se komunistická vláda rozhodla zasednout k jednání s odborovou organizací, která přece stale ještě byla ilegální a zakázaná, a jejíž četní mluvčí ještě před rokem či dvěma táž vláda držela za mřížemi? Adam Michnik, jeden z dlouholetých vězňů režimu, dnes člen senátu a šéfredaktor týdeníku Gazela vysvětluje: 'Za prvé: došlo k hospodářskému krachu. Kdyby se byly po vojenském zásahu v prosinci 1981 pořádně naplnily prázdné peněženky a vymetené regály v obchodech, představitelé moci by ke kulatému stolu neusedli. Jenže podmínkou ekonomického ozdravění byly a jsou změny politické. Společnost, nacházející se v bezvýchodné situaci, se k představitelům moci obrátila zády. Za druhé: do polské hry vstoupil mezinárodní faktor. Vedení sovětské strany a státu, čelící nemenší krizi, zvolilo cestu 'glasnosti', politické otevřenosti, přičemž je, díky Široké kampani za odmítnutí stalinismu, vystaveno silnému politickému tlaku zdola. Jsme svědky zásadního obratu. Až dosud jsme při každé polské I 11 [pageend13]VLASTENECTVO A NACIONALIZMUS Dr. Miloš Kelemen Keď som v roce 1982 odchádzal z ČSFR, celá spoločnosť sa nachádzala na vrchole normalizačnej apátie, ako dósle- dok stále sa stupňujúceho represívneho tlaku po ruskej okupácii z r.1968. Ludia bolí deprimovaní hlavně narastajúcou ekonomickou a ekologickou mizériou, ale i celkovou společenskou bezperspek- tívnosťou, lebo každý vedel, že od Íudí typu Husáka, Indru, Biíaka či Štěpána, nemůžu nejakú zásadná změnu k lepšie- mu očakávať. Brežnevova éra bola charakterizovaná celospoločenskou re- zignáciou a o nejakej váčšej opozícii ako napr. v Polsku, nemohlo byť ani reč. V Čechách Hnutie Charta 77 sa týkalo len poměrně úzkej disidentskej elity, a slovenských disidentov, ktorí otvorene vyjadřovali svoj nesúhlas s režimom, bolo naozaj len niekoíko. Báli sme sa teda všetci - aj ti čo s režimom aktivně spolupracovali i ti cel- kom pasivní. Je ale zaujímavé, že o dnešných tak ohnivo za národ zapálených nacionalistov nebolo vtedy vóbec nič počuť! Kdeže len boli?! V hlbo- kom podzemí? - možná. Ale skór si myslím že vóbec neboli. Boj za národ nebol vtedy akosi na programe dňa. Nebola tu vtedy totiž ta správná protičeská alebo protimaďarská atmosféra. Naopak - společný osud pod komunistickou diktatúrou vytváral atmosféru spolupatřičnosti a to nielen medzi kultúrnou alebo "prognostickou" elitou ale i medzi obyčajnými íuďmi bez rozdielu národnej příslušnosti. O to váčšie bolo moje prekvapenie, keď po příchode do Švajčiarska som zjistil, že medzi českým, resp. československým a čisto slovenským exilom, existuje stav určitého nepriateístva, alebo aspoň - medzi tolerantnějšími - napátie. Po niekoíkých týždňoch mi bolo jasné, že slovenský exil je celkom pod kontrolou prvej emigratskej vlny z roku 1945, kde dominovali íuďácky naciona- listi. Luďácky nacionalisti pravděpodobně necítili potřebu jednotného boja proti komunizmu. Glorifikácia Slovenského štátu z r. 1939-45 bola pre nich dóležitejšia ako práca na obnově demokracie v porobenej vlasti. Nechcem křivdit všetkým tým, čo sa aktivně podieíali na práci slovenských exilových organi- zácii, ale myslím že roduverný nacionalisti naozaj necítia potřebu bojovat proti diktatúre. Demokracia znamená pre nich daleko váčšie nebezpečie! V demokracii by totiž museli rešpektovať nielen všetky občianské práva národnostných menšin, ale připadne sa i dělit o politická moc. Je známe, že fašizmus i komunizmus májá spoločná platformu-diktatáru. Hitler sa opieral pri uskutečňovaní svojích hege- monistických představ o nemecký nacionalizmus a árijská formu socializmu. Stalin - aj keď sám póvodom Gru- zinec, zneužíval při realizácii svojho sna po svetovláde najma veíkoruský nacionalizmus, i keď sa prefikane a vcelku áspešne (viď íavicová orientáciou kultár- nej inteligencie spřed i po 2. sv. vojně) schovával za robotnícku triedu a inter- nacionálnu, pseudosociálnu ideologiu marxizmu-leninizmu. O nebezpečí staro-nového slovenského nacionalizmu som vedel teda skór a viac ako mojí priatelia doma, ktorí pokračovali v opatrných pokusoch udržať si rovná chrbticu rozšiřováním ilegálnej tlače. Moje výstrahy však nebrali příliš vážné a mysleli si, že moje obavy sá přehnané. Ako to všetko dopadlo vieme. Skutočnosť je taká, že naša spoločná česko-slovenská vlast je rozdělená medzinárodne uznanými hranicami a sen slovenských nacionalistov ešte z roku 1918 sa stal definitívnou skutočnosťou. Je smutné, že k rozpadu nášho štátu v značnej miere přispěl i novovznikajáci, technokraticky podfarbený český nacionalizmus. Keby tak slovenský nacioana- lista čítal celkom náhodou tieto moje ávahy, určité by sa rozčálil. Akáže to česko-slovenská vlast! Moja vlast’ je to, kde žije mój národ - Slovensko! Náš roduverný národovec totiež nevie, že vlast je pojem, ktorý veími často přesahuje hranice etnické i štátne. Až do roku 1918, ba i dlho potom sa značná část slovenskej (aký to paradox - zváčša katolíckej) inteligencie stále hrdo hlásila k svojej uhorskej vlasti prehlasajúc dórazne slovami J.Palárika, že " ...my 12 [pageend14]sme sice dobří Slováci, ale aj dobří uhorskí vlastenci...". O úprimnosti jeho slov netřeba pochybovat, veď slovensko- madarské stáročné spolužitie zanechalo na oboch národoch vzájomné nezmaza- teíné stopy a vplyvy v kultúre i mentalitě. Spolužitie s Maďarami nebolo sice ani v dávnej minulosti bez problémov, ale až extrémně nacionalistická politika maďarských "liberálov" vyvolala i na Slovensku (Horná zem) vlastenecký, protiuhorský resp. protimaďarský odpor, ktorý sa však zváčša obmezoval len na zlepšenie kultúrnych a vzdělávacích pod- mienok nášho národa. Začiatkom nášho storočia maďarský šovinizmus vrcholil a v mocenských ambíciach přesahoval daleko póvodné uhorské hranice. Vedúci ideolog veíkomaďarskej rozpínavosti Jenó Rákosí hovoří - "Nech pochopí konečné přestárla Europa, že základom moci a sily Habsurgovcov je Maďarsko a ak Europa potřebuje na strednom Dunaji ozaistú veímoc, móže ju realizovat len také Uhorsko-Rakúsko, v ktorom vedúca úloha připadne Maďarom". Vtedy sa zrodilo česko-slovenské vlastenectvo, ako jedine reálny program na záchranu slovenského národa před jeho úplným zánikom pod nemilosrdným tlakom maďarizácie. Je pozoruhodné, že ani vtedy, v době najváčšieho ohrozenia nášho národa - do roku 1918- neexistovalo na území Slovenska žiadne mili- tantné nacioanalistické hnutie, tak ako ho poznáme hned z prvých rokov I.ČSR v podobě protičeského, autonomistického a neskór separatistického politického boja. Je to podobnost čistě náhodná so si- tuáciou v době najtuhšej komunistickej "normalizácie"? Keď sa federalisicky a národně orientovaným českým politikom nepodařilo přetvořit Rakúsko-Uhorsko na rovno- právnu federáciu národných štátov, rozpad Rakusko-Uhorska sa stal pre Slo- vákov i Čechov nevyhnutným předpokladem ďalšej národnej i ekonomickej existencie. Naša velká spoločná vlast Rakúsko-Uhorsko sa stávala pre menšie národy čoraz viac len zlou macochou a tak se slovenskí a českí vlastenci dohodli na vytvoření novej spoločnej vlasti, Československej republike. Len madarónom a postupné sa organizujúcim nacionalistom vadilo, že Slovák si podal ruku s bratom Čechom a že vytvořením spoločnej vlasti len upevnil už počas mnohých predchádzajúcich storoči realne existujúce kultúrne, náboženské a sociálně vazby. Ekonomický i kultúrny problém nášho vzájemného vyrovnávania však spočíval hlavně v obrovskom roz- diele vzdělanosti. Slovenská inteligencia bola z velkej časti pomaďarčená, čo přineslo svoje ovocie. V roku 1918 bolo na Slovensku medzi dospělým obyvateí- stvom až 30% analfabetov, kým v Čechách len asi 2%. Prvou a naj- dčležitejšou úlohou nového štátu bolo teda odstrániť analfabetizmus na Slovensku. Povinnostou slovenských vla- stencov bolo túto úlohu pomoct čo naj- skór splnit. Skutočni slovenskí vlastenci toto dodnes nedoceněné a v historii íudstva snáď unikátně heroické dielo českého národa pomáhali uskutečňovat zo všetkých sil. Naproti tomu slovenskí nacionalisti a komunisti svojou národnou a sociálnou demagogiou a antidemokra- tickými intrigami toto dielo brzdili a všemožné znevažovali. Že sa vyskytli počas tohto náročného programu obnovy i veími vážné chyby nie je tajomstvo, ale třeba si uvědomit v akej Europe sa tento velkolepý proces-budovanie štátu a národná obroda Slovenska - uskutečňoval a aké překážky nový štát musel překonávat. Vznikajúce totalitně štáty v Európe inšpirovali domácích nacionalistov k stále váčšej intolerancii a hospodářská kríza v rokoch 1929-1933 spósobovala stále váčšie sociálně napátie, čo zneužívali íuďácke i komunistické rozvratné politické sily. Napriek tomuto všetkému výsledky práce skutečných vlastencov bez rozdie- lu národnosti, rasy či náboženstva bolí prevážne pozitivně a získali si doma i vo svete obdiv a uznanie. Československá republika sa stala v období před II.sv. vojnou ostrovom demokracie a ekonomickej stability v strednej Europe, a slovenský národ sa ani nepočeštil ani kultúrne nezahynul v náručí váčšieho brata. Bez 20 rokov spolupráce s českým náro- dom by asi nebol mohol vzniknúť slovenský štát z Hitierovej milosti a íuďácki nacionalisti by sa nemohli na konci vojny chválit cudzím peřím. Okrem hanby, ktorú uvrhli na náš národ za podporu naci13 [pageend15]stického Nemecka a neíudské zaobchád- zanie s našimi židovskými spoluobčanmi, nepřispěli ničím pozitivným, aby náš národ před svetom "zviditelnili". Občan akejkoívek národnosti či rasy, ktorý pomáhá budovat skutočne demokratický právny štát, skutočný vlastenec je. Robi pre slovenský národ i pre všetkých občanov štátu nepomerne viac ako ktorýkoívek "len pre národ" zapálený nacionalista. Nacionálisti a komunisti zničili spoločná dielo najváčších duchov nášho i českého národa, spoločnú Státnost, ale pociť spoločnej vlasti nám zobrať nemóžu, lebo zo skutočnej matky sa žiadnemu nacionalistovi či komunistovi nikdy nepodaří urobit macochu. Buďte bez obav, dědečku, měn máme hodně: Kč, Sk, Kčs, ECU... ... jenom peníze zatím nejsou Kresba Miroslav Kemel SLOVENSKO A NATO (Beseda v redakci časopisu Domino) Langoš: Dnes po rozpade Sovietskeho zvázú sa už dá povedať, že Rusko pod vedením Borisa Jeícina sa opat stává imperiálnou mocnosťou, vracia sa obdo- bia z před revolúcie a bude mať určité nároky na istý územný vplyv. Slovensko do tej oblasti záujmov obnovenej ruskej imperiálnej mocnosti jednoznačné přináleží. Rusko ústami prezidenta a ministra zahraničných věcí už nekoíko- krát vyjádřilo odhodlanie vetovat isté rozhodnutia západoeurópskych štruktúr i stredoeurópskych štátov, aj keď nejevstvuje priestor, na ktorom je možné toto veto legálne vyslovit. Teda už dnes je zo strany Ruska vykonávaný istý nátlak a dá sa povedať vydieranie, na uchovanie si svojej póvodnej sféry vplyvu. Chlipala: Je tu vóia prezidenta, ale aj vlády, deklarativně hovořit o tom, že chceme ísť k západným štruktúram, do NATO, ale tu znova vidím rolu občana, aby rozoznal rétoriku od skutkov. Nemusím hovořit o tajných cestách rčznych ministrov na Ukrajinu, o tajných schódzkách premiéra Slovenska s ruským premiérom, o zmluve s Ruskom. Z tej zmluvy vyplyvajú pre Slovensko zavázky. Pre mňa je čudné, že Slovensko chce ísť do NATO, ktoré používá určitý zbrojný potenciál, určité techológie a my skrze tú zmluvu s Ruskom mu budeme hovořit know-how, ako a na čom sú založené zbraňové systémy NATO? To mi nesedí. Gál: Myslím si, že s vstupom do NATO sa v Českej i v Slovenskej republike, aj v bývalom Československu, manipulovalo nadbytočne. Už v čase, keď sa začalo hovořit o tom, že chceme vstúpiť do NATO, to bola ilúzia a žiadne NATO netúžilo ani po Československu, a už tobóž netúži dnes po Slovensku. Netúži po tom, aby nás přezbrojovalo, aby sa námi nech a lo infiltrovat a podobné. Zbavme sa týchto ilúzii. Perspektiva Slovenska nespočívá v tom, či ho přijme, alebo nepřijme NATO, ale spočívá v tom, či to bude stabilní štát schopný normálně kooperovat a integrovat sa v stre- doeurópskom priestore. Ak toto Slovensko nedokáže, jednoducho zanikne. Náš problém je v nás a nie v tom, či nás NATO chce alebo nechce. (krátené) 14 [pageend16]Líbit se všem Jako v ustrnutí zírá německá veřejnost na nastávající rok. Lze už tušit, že bude plný neklidu a politického kvasu. Těch voleb jen co bude po celý ten čas, voleb spolkových, zemských i evropských, a aby toho nebylo málo, čeká na Německo i volba nového prezidenta. Každá ze stran už stanovila svého kandidáta, i rozpoutala se vřava na stránkách německého tisku i na stranických schůzích, je křiku a láni, až uši zaléhají. Je to poněkud neobvyklé. Sršatého partajního protivnictví bývá na širých luzích německé politiky ovšem vždycky dost; ale zatím nebylo zvykem hádat se o prezidenta. Stalo se už obyčejem, že německým prezidentem je postarší gentleman ušlechtilé, ostře řezané tváře a bílých vlasů, který se prostě nemůže někomu nelíbit; a když hovoří, ukapává mu se rtů dobře vyzrálý med hluboce promyšlených pravd a moudrostí. Může být, že druhý den si už člověk jaksi nevzpomene, o čem to ten prezident hovořil a v čem ty moudrosti spočívaly; ale to nevadí. Není v Německu úkolem prezidenta, aby do něčeho mluvil nebo aby ho někdo poslouchal. Je tu od toho, aby se každému líbil. Jinak toho nemá moc na práci, leda ještě přestříhávat pásky výstav, mašírovat kolem čestných jednotek a tisknout ruce vyslancům. Ale strany jako by posedl satanáš. Místo aby se ve svornosti dohodly opět na nějakém ctihodném kmetovi ušlechtilé tváře, postavily si hlavu. Vládní partaj jmenovala mladíka sotva padesátiletého, který ještě ke všemu, považte, hovoří zpříma a z vlastního názoru, nazývá věci jejich jmény a žádnou posvátnost neušetří. Na posvátnosti a nedotknutelnosti si totiž německá politika zvlášť potrpí. Jmenovaný mladík je z německého východu, nedávno minulý čas si prožil zcela jinak než liberálně intelektuální pánové v Bonnu, polehoučku kolem ošemetných problémů našlapovat se ještě nenaučil. Lze očekávat, že by to byl podivný, nezvyklý prezident. Snad by chtěl i do něčeho mluvit a prstem na hlouposti a křivoty ukazovat. Ne, jistě by se nelíbil všem. Už teď se nelíbí, málokdy bývá v německém politickém životě rozpoutána proti něčemu kampaň tak lítá, jako teď proti panu Heitmannovi. Oposiční sociálně demokratická strana si ovšem něco takového nemůže nechat líbit, i vyslala do pole svého nejlepšího borce. Muže zkušeného, úspěšného, a co není v německé politice nikterak všední, i muže poctivého a čestného, nepřitahujícího k sobě skandály jak marmeláda vosy. Muž ten je gubernáto- rem nejlidnatější německé země a nikdo nemůže popřít, že je zemským správcem dobrým, osvědčeným. A strana třetí, liberální, neveliká leč mnohdy rozhodující, se nedala zahanbit a vyslala v boj... inu, takovou úhlednou, šedovlasou babičku. Směle by mohla sedět na Starém bělidle a příst na kolovrátku, ale i za prezidenta by se dobře hodila. Jenom se ještě neví, jak by milá babička na těch svých nožkách metelila kolem čestných jednotek a připínala metály na hruď; ale třeba by jí mohli podat stoličku. Říká se ovšem také, že babička před pár lety vyváděla pěkné pito- minky, proti německému sjednocení že hovořila jazykem zlým, jak někdy dovedou i ty nejúhlednější babičky, a pro bolševické tajemníky a papaláše že mnoho porozumnění mívala, nu ano, bylo to ovšem dosti nejapné. Ale který ze západních státníků tohle porozumnění nemíval, že. Lépe nevzpomínat. Kdyby bylo na mně, volil bych tak nejspíš zrovna tuhle úhlednou, šedovlasou, usměvavou babičku. Těch dvou šikovných chlapíků by totiž byla škoda, aby sedíce na diplomatickém kanapi potřásali rukou státním návštěvám a přestříhávali pásky. Dovedu si je představit v bojích urputnějších, v potýkání nesnadnějším s příšerami nezaměstnanosti, kriminality i s jinými potvorami zlými, které poslední dobou vylézají ze všech děr v německé zemi. Kromě toho jaksi nemám valné důvěry v ušlechtile řezané profily na prezidentských stolcích, abych se tak přiznal. Jsem na ně háklivý od té doby, co jsem jeden takový zažil: mužnou tvář ostrých rysů, stříbrnou hřívu, generálské nárameníky. Když ten muž zahovořil, jako by sama Moudrost promluvila. A všem se líbil. Vzpomínáte si? Nicméně to byla jedna z nejtrapnějších figur novějších českých dějin, smutný symbol osobního i národního selhání. 15 [pageend17]Nikoli. Prezident má být osoba politická, nechce-li být zbytečný; a osoba politická se nemůže líbit všem. Pro koho se sebere sto procent souhlasu, ten nemůže stát za moc. Každá skutečná myšlenka a každé řešení čehokoliv vzbudí souhlas u jedněch a odpor u druhých, i nastane diskuse, spor, váda a vzteky, prostě politika. Pakli kdo za něco stojí a přesto se chce všem líbit, nesmí nic dělat, ničím se projevovat, hovořit musí slovy snad ušlechtilými, leč naprosto nic neříkajícími. Nesmí chtít být osobou politickou. V takovém případě ovšem nevím, proč německé strany tak vytrvale hledají svého prezidenta zrovna mezi politiky: nějaký pěkný, šedovlasý, Vysloužilý páter by to zastal právě tak. Ne-li ještě lip; měl by už nějaký cvik v balšámovém hovoru o lásce, víře, harmonii, souladu a jiných nepochybně ušlechtilých věcech. Nebo snad... ...ale nic, víte, jen mě tak napadlo, jak záviděníhodně mají tenhle problém vyřešen třeba tamhle v Anglii nebo ve Švédsku. Nepotřebují se co čtyři roky vztekat s volbami, protože mají své monarchy od věků na věky i se vší parádou, se zlatými kočáry, chocholatými strážci, břesknými přehlídkami a vůbec se vším, čeho je třeba, aby se to líbilo všem a přitom aby v tom nebylo praktického užitku za nehet. V tom plní pozůstalí evropští králové svůj úkol znamenitě; naproti tomu je bezmocný a bezbarvý prezident, velebný kmet zoufale se snažící všem vyhovět a nikoho nepopudit, prezident na přestříhávání pásek, nejhlubším úpadkem republikánské myšlenky. Josef Kratochvíl Jiří Hanák ČLOVĚK VE VOLA PROMĚNĚNÝ V soudní síni během procesu Petr Cibulka kontra Václav Havel si žalobce vyžádal slovo a řekl : “ Vašku, jsi hovado, jsi prase “. Jaká to noblesa, jaké hrdinství ! Petr Cibulka se v ten okamžik musel cítit jako ten krcjčík z pohádky, který jednou ranou tři zabil: pěti slovy naznačil veřejnosti současně, že patřil k důvěrným blízkým prezidenta této země, ( Vašku ), že je hrdina ( používá republikánské výrazivo ) a žc soudem, ke kterému se obrátil, dokonale pohrdá. Budiž mu odpuštěno - každý člověk čerpá jen z toho, čeho je plný. Nabíral-li tento krcjčík jen velmi ledabyle z beztak už chudičké nabídky institucí všeobecně vzdělávacích, nelze se divit, že má plnou hlavu prasat a hovad. To zavazuje, to určuje jeho chování. Nejen před soudem, nýbrž i v denním praktickém životě. Asi neobjevíme Ameriku, budemedi tvrdit, že nejnebezpečnější dědictví minulých padesáti let nejsou podstrčené seznamy spolupracovníků StB, devastované hospodářství a příroda, neznalost světa a lak podobně, nýbrž zhulvátštění společnosti. Systematicky nás obkličuje, atakuje mnohokrát za den a v sebeobraně nás už činí nevnímavými. Někdy ovšem zatrne i otrlému. Třeba tehdy, když sličná dívenka sotva patnáctiletá odbude vaši žádost o uvolnění místa k sezení pro starou ženu razantním : “ Mám krámy , vole, ne ? “ Co udělá člověk, ve vola tak razantně proměněný ? Bud jen zrudne, nebo si vzpomene na biblické Pane, odpusť jí, neboť neví co činí. Určitě však neučiní to jediné správné, co by učinit měl: totiž dát té líbezné dívence pár facek. Je to jako AIDS. Umíme to diagnostikovat, neumíme to však léčit. Prý výchova pomůže. Prý více náboženství. Prý trpělivost. Snad prý i upevnění rodinných vztahů. Všechno je to možné, avšak výsledky sc dostaví v nejlepším případě až po letech, snad v pětiletce páté. Do té doby budeme my slušní proměňováni vc voly třikrát za den.Ze zkušenosti přece víme, že arogance, placená stejnou mincí, jihne neobyčejně rychle a mění, sc až v podlézavosl.Nenavrhuji látat díru hulvátství stejnou záplatou. Kdyby však jeho kosa narazila vždy na kámen trestu, hulvátství by válem ubývalo. Dovedu si představit, že by po onom výroku o praseti a hovadu dopadlo soudcovské kladívko a z výše soudcovské by zahřmělo: pro pohrdání soudem - měsíc naostro a padesát tisíc pokuty. Ovšem co s tou líbeznou dívenkou v tramvaji ? Nechci malovat čerta na zed, zdá se však, že má budoucnost - na rozdíl od nás slušných, systematicky proměňovaných ve voly. ( Literární Noviny 51- 52 1993) 16 [pageend18]O nejnovějším způsobu cestování Ota Ulč Někdo je typ zápecnický, někdo má boty z toulavého telete. Činit se dají záskoky na pouhý weekend nebo též na doživotí. Vandruje se jednotlivě, kolektivně, ba celé národy se dávají - spíš nedobrovolně než dobrovolně - na pochod, jak už jsme si v tomto století vícekrát ověřili. Plno tedy alternativ: pakovat se, když člověk musí nebo nemusí nebo právě proto, že málo smí. Jestliže se pak podařilo vlísat se v přízeň vrchnosti nebo ji aspoň oblafnout, vypuštěný šťastlivec nejen že získal možnost trošku, byť chudobně/ se seznámit se zakázaným ovocem, ale jeho zážitek se stal hodnotou společenské prestiže. Normalizovaná společnost reálsocialistů se pak mohla škatulkovat na ty, kteří kde byli a čím dál na západ, tím více váhy získávali. Mnozí poddaní ale nesměli vůbec nikam. Toť tedy případ nejednoho z nás emigrantů-exulantů, kteří si troufli zmizet ilegálně, vypláznuvše tak jazyk na zfrustrovaného drába s všemi jeho dráty kolem katastru. Zásluhou pohodlného profesorského povolání s dostatečným množstvím volného času jsem začal dohánět ono mně dřív odepřené, a američtí kolegové nade mnou kroutili hlavou. Nemohli pochopit ono kompenzační nutkání tvora, uniknuvšího z klece. Však jak by mohli pochopit, vždyť i onen obludný byrokratický požadavek "výjezdní doložka" do jejich mateřštiny nepřeložitelný. Rok co rok jsem tedy pelášil někam do dálav a sjezdil většinu zemí světa. Pořád mě to baví, ale přece jenom začínám připouštět eventualitu méně náročných alternativ. Když při posledním mém záskoku na Singapuru došlo při některém z přesedání k zádrhelu a ztrátě zavazadel a já pak vázl bez kartáčku na zuby v neútulném hotýlku, musel jsem si připustit, že lip bych se asi cítil ve svém americkém domečku bez takových patálií. Že už nejsme mladíci a mohli bychom se nabažit. Proč tedy raději ne- dřepět doma na zadku, koukat se na palmy v televizi nebo na diapozitivy z dřívějších let? Nebo místo pachtění do světa tento svět si přivést do svého sousedství. A něco takového zařídili v Japonsku, právě tam, kde došlo k zašantročení mých kufrů. V Holandsku kousek od Haagu už léta mají onen Madurodam, miniaturní verzi nizozemské země. Návštěvník jako velikánský Gulliver se prochází mezi domečky, kanály a větrnými mlýny. Tento nápad pak leckde kopírovali, například v jihoafrickém Durbanu. Na Filipínách Imelda Marcosová, kdysi první dáma země a rovněž kleptokratka světového formátu, dala popud k vybudování tak zvaného ANG NAYONG FILIPINO, vlasti v kostce, necelých pět minut od manil- ského mezinárodního letiště. Tranzitní pasažér si tam za hodinu může obhlédnout typickou architekturu od provincie k provincii, její produkty, její lidi. Tadyhle je příslušně zmenšená symetrická sopka Mayon, na Boholu jsou ony bizarní čokoládové hory, tamhle Ifugao a rýžové terasy. Tyhlety precedenty Japonci roz- košatili, dali jim globální rozměry. Na 20 akrů si přestěhovali celičký svět. Stačí si vlézt do vlaku - onen ďábelsky rychle se řítící bullet train - a za pouhých 90 minut lze z Tokia dorazit k dokonalým replikám 102 významných končin světa, od man- hattanských mrakodrapů po čínskou zeď, vše zmenšeno 1:25, s obdivuhodným smyslem pro detail. Ne méně než 140 tisíc plastických panáčků ve velikosti 10 centimetrů reprezentuje lidstvo. Panáčci u pyramid či pařížských boulevardů. Vstupné není lidové - ekvivalent 23 amerických dolarů - ale pořád značně lacinější a pohodlnější než se za originály pachtit po zeměkouli. Tenhle nápad je fenomenálně úspěšný: za rok tam přijde 37 milionů Japonců a víc než těch, kteří se odváží odstartovat do zámoří. Vzdor všeobecnému mylnému dojmu ve světě, už přivyklému hordám vše fotografujících japonských turistů, tito synové a dcery Nipponu cestují nepříliš rádi, cítí se celí nesví a není se co divit. 17 [pageend19]Děti insulární civilizace, cizí jazyky zvládají prašpatně, vesměs je vídáme v houfech, každý s vlajčičkou a pohledem na vůdce výpravy s touž vlajkou většího rozsahu. To co čtou o světě jim příliš kuráže nedodává. Například obyvatel New Yorku má 38 krát větší pravděpodobnost být přepaden a okraden než obyvatel Tokia. Takže mě napadá: teď když oznámení o zájezdu na Mallorcu už neohromí, ba společensky pramálo pomůže mezi sousedy ve Voticích, proč se tedy pachtit a raději si nezhotovit takovýto poučný, tématický, globální park? Předáci a mafiáni se nemohou dohodnout, kdo by měl schlamstnout pozemky zdevastované třídními bratry v severním sousedství Prahy. Zbudovat tam takovýto miniaturní svět a třeba i Japonci by přijeli se na výsledek podívat.' Jaroslav Seifert KYTICE UMĚLÝCH FIALEK Proti vile Tereze u Rajské zahrady bývalo hřiště S K. Čechie. Co se tam dělo v létě, už nevím. O to jsem se nezajímal. V zimě tam bylo kluziště. Někdy jsem se díval za zábradlím na chumel lidí. Ale pokud si vzpomínám, netoužil jsem do toho hemžení se ponořit. Až jedenkrát jsem zahlédl, jak dívka z našeho domu, na kterou jsem se zamilovaně díval z pavlače, mizí ve dvířkách kluziště s bruslemi v ruce. Pak jsem se rozhodl již rychle. Maminka koupila mi v železářství starší, trochu zrezavělé brusle, přehodil jsem si je na řemínku přes rameno a spěchal na kluziště. Nikoliv na čechii. Na bruslích jsem dosud nestál, klouzaček jsem se bál a vzpomínal na situace těch, kdož se učili jezdit V zahradě za dnešním Savarinem na Příkopech bylo kluziště. Zdaleka ne tak plné, a hlavně skryté, kam nikdo ze známých nechodil. Tam jsem zamířil. Bylo to hrozné. Sotva jsem se postavil na led, ležel jsem na zemi. Asi po dvou hodinách naučil jsem se několika krokům. Mnoho jich nebylo. Za pár vteřin ležel jsem na ledě a zametal sníh. A kdybych neměl před očima mladičkou dívčí tvář, byl bych už dávno z kluziště utekl. Mé trapné nesnáze pozorovala příjemná paní, stojící u kluziště. Byla to maminka, její chlapec, starý asi jako já, projížděl se kolem kluziště. Také ne sice bravurně, ale udržel se na bruslích, a když se octl u maminky, dostal do pusy pralinku, kterou elegantní paní zručně vylovila z hlubokého rukávníku, ozdobeného velikou kytkou umělých fialek. Já však dále se potácel podél zábradlí kolem té krásné paní a obvykle vždy před ní vzal jsem pochopa. Skácel jsem se na led a dojel po ledě až k jejím nohám. Zřejmě mě litovala. A účinně! Dvakrát mě zvedla ze země a po třetí vzala mě v podpaží a něžně vedla po kluzišti. Styděl jsem se nesmírně. Ale byla tak laskavá, že celý rudý poddal jsem se její ruce. Ještě mnohokrát jsem se zamotal, držela mě však pevně, a když jsem padal, tedy jen tváří do té kytice silně naparfémovaných fialek. Po půl hodině mě pustila, abych to zkusil již sám Připadalo mi to jako malý zázrak. Vzdálenost, na které jsem několikrát upadl, projel jsem sice pomalu a váhavě, ale přece jenom na nohou. A dostal jsem také pralinku. Už nikdy v životě jsem tak dobrou pralinku nejedí. A prudkou vůni fialek cítím dodnes. Za dva dny odvážil jsem se již na Čechii. Ano, tak to bylo! A tuhle vzpomínku věnuji panu Oldřichu Novému. Ví dobře proč. A jestliže je on do smrti zavázán ženám, já taky. 18 [pageend20]Karel Kryl se vrací (Rozhovor redaktora magazínu Dnes s básníkem) Po celou dobu svého exilu zůstal československým občanem. Říká, že neviděl žádný důvod pro to, aby se občanství zřekl. Nediví se ani, že jej minulý režim občanství nezbavil. Nyní dostal legitimaci, z níž vyplývá, že je do 21.9.1994 českým občanem. Proč jen na rok, neví. Neptal se, nediví se. Říká, že je spokojený. Po čtyřiadvaceti letech se stěhuje z Bavorska do Čech. Magazín DNES: Stýská se vám po zemičce na východ od Mnichova? Kryl: Myslíte Česko? Tu zemi, kde se zase začíná pěstovat svatováclavská tradice? Už jednou, za protektorátu, se tady pěstovala. Velice pečlivě, aby se zapomněla tradice československá. S tím se těžko srovnávám; můj otec-knihtiskař byl pronásledován nejen komunisty, ale také nacisty... r Magazín DNES: Vadí vám Česko? Kryl: Neobyčejně. Magazín DNES: A jak by se naše země měla podle vás jmenovat? Kryl: Nevím, já jsem si nevymyslel. Moudří muži, než něco přivedou na svět, vymyslí, jak se to bude jmenovat. Máme básníky, jazykovědce, moudré lidi, kteří se zabývají netoliko lingvistikou, ale i krásou jazyka. Když Česko, proč už pak ne třeba Čmlezsko, Čechy, Morava, Slezsko. Zní to stejně pitomě. Magazín DNES: Česko je ale praktický náze v. Kryl: Jistě, jako je praktické všechno, co dneska máme. Ale není to hezké. "Slovensko" má přirozený konec. "Česko" nikoli. A Česká republika není název vlasti, ale státu. Kryl: Domov je pro mně tam, kam se vracím z cest a kde jak řekl Erasmus Rotterdamský - mám svoji knihovnu, anebo - jak říkal Voskovec - kam si po- věsimklobouk. To je to místo, kde má nikoli dům či domovské právo, nýbrž člo- věky, kteří mě chtějí. Kde mám stůl a kde se mě neptají, co piji a co jim, protože to vědí. Kde mám pocit bezpečí. A kde, i když zrovna nejsem krásnej a příjemnej, najdu ruku, která neucukne, uvaří kafe, připraví koupel... Magazín DNES: Tak jinak - co vás v poslední době potěšilo ? Kryl: Slovensko. Magazín DNES: Čím? Kryl: Tím, že si - na rozdíl od Čech - zachovalo poetický princip. Vzdor všemu, co tam je za ideologii, udrželo si humor a rozvíjí ho. Směje se. I když třeba se slzou v oku. Magazín DNES: Něco v Česku vám radost neudělalo? Kryl: Raduji se například z kamarádů v jedné obci na západ od Prahy, kteří vyrábějí, i když jim zákazníci občas neplatí. Jestli je něco solí země, tak jsou to tihle lidé. Kteří nekšeftují, kteří něco - a dobře - vytvářejí. Těší mě, že je to dnes možné. Ne že by to bylo podporováno, ale lze to. Magazín DNES: A co vás netěší? Kryl: Schází mi smích, úsměv, vroucnost. Trošku duše do té spotřeby bych si přál; ta poslední košile, která mě čeká, nemá kapsy - tam si s sebou stejně nic nevezmu. Vadí mi, že brýle profitu kalí mnohým zrak i charakter. Že přebíráme ze světa mnoho pitomostí domnívajíce se, že tak budeme světoví. Přitom máme dost toho, co můžeme sami dát světu. Neproduktivi- ta nás nedovede do Evropy, nýbrž mezi rozvojové země. Českou státnost jsme prý zbudovali cinkáním klíči. Žádná státnost se nebuduje cinkáním klíči. Leda snad kdyby to byly francouzáky. "Dnes" 25.11.1993 Magazín DNES: Bojíte se, že nebudete "doma"? 19 [pageend21]O pesimismu Karel Čapek Pesimismus, podobně jako optimismus, má dvojí význam, podle toho, užíváme-li toho slova o sobě nebo o svém bližním. Řeknu-li o sobě, že jsem optimista, minim tím patrně, že jsem pln síly a naděje, velmi bujarý, nezviklaný a energický člověk a jedním slovem chlapík. Řeknu-li o svém bližním, že je optimista, myslím tím nepochybně, že je fantasta, nepraktický, naivní, pošetile důvěřivý a jedním slovem nádiva. Tvrdím-li o svém bližním, že je pesimista, vyslovuji tím přesvědčení, že je schlíplý, zbabělý, neurastenik a pavouk, že trpí zácpou nebo žlučovými kameny, že vůbec přepíná a zkrátka naprosto nemá pravdu. Prohlásím-li však sebe sama za pesimistu, pravím tím implicite, že jsem zkušenější než jiní, že, panečku, nesednu jen tak na vějičku, že do toho vidím a zkrátka že mám pravdu; uvidíte, že dojde na má slova. Pro člověka, který se nehonosí tím ani oním, zní "pesimismus" vzdáleně v ten smysl, že to je něco, v čem je zakopán chcíplý pes. Jako příklad pesimismu bych mohl uvést Heraklita, Schopenhauera nebo Eduarda von Hartmanna; volím však přiklad hroznější, výlupek všeho životního a světového pesimismu; je to strašné a nevyvratitelné tvrzení, že "krajíc padne vždycky na tu namazanou stranu". Nenajde se na světě optimista, který by tomuto pochmurnému přesvědčení čelil zásadním názorem, že "krajíc padne vždycky na tu nenama- zanou stranu", neboť - a v tom je tragika optimismu - tento náhled je vyvrácen, padne-li krajíc jen jedinkrát na namazanou stranu, kdežto názor pesimisty není otřesen tím, padne-li krajíc někdy také na stranu nenamazanou: patrně proto, že tento případ, nemaje těžších následků ani pro krajíc ani pro kalhoty nebo koberec, na něž namazaný krajíc se zálibou padá, je irelevantní a nemá té váhy jako případ opačný. Bohužel, není dosud ustavena statistika, padá-li krajíc častěji na stranu namazanou nebo naopak. Avšak kdyby se ukázalo, že v osmdesáti případech ze sta padá na stranu namazanou, usoudili bychom, že na ni padá dejme tomu proto, že namazaná strana je těžší. Nuže, tento názor by byl stejně málo pesimistický jako Newtonův názor, že těžká tělesa padají k zemi. Jistě není nijak pesimistické tvrzení, že kdo spadne ze stromu, zlomí si pravděpodobně nohu; pesimistická je víra, že se nesmí lézt na stromy, jelikož to Pán Bůh trestá. Pesimistický je názor obyvatel Melanesie, že kdo spadne s vrcholu palmy se zabije, protože se jednou zabil mýtický předek, když spadl s vrcholu palmy; od té doby se prý zabije, kdo spadne. Z toho vidíte, že pesimismus nenáleží v předvídání špatných následků, nýbrž v předvídání chmurných a osudných příčin. To znamená, že pravý pesimismus je čistě metafyzický. Pesimistické je, věřím-li, že to se světem stojí špatně, jelikož lidé jsou podstatně a metafyzicky špatní. Utěšenější a méně pesimistický názor, že to se světem stojí špatně jelikož lidé jsou vrtáci; výsledek je sice téměř stejný, ale příčina jak zřej- mo, je méně tragická. Jinak řečeno, pravý pesimismus nezáleží v náhledu, že se věci mají nebo dopadnou špatně, nýbrž v náhledu, že vůbec a zásadně nemohou dopadnout jinak nežli špatně. Dopadnou-li náhodou dobře, nu, není ještě konec všeho a nechval dne před večerem; dopadnou-li však opravdu zle, splňují tím svou vyšší nutnost k chmurnému uspokojení pesimistovu: neboť je to metafyzicky v pořádku, že to dopadlo zle. Špatný stav věcí plní pesimistu zvláštním pesimistickým zadostiučiněním a přímo nadšením. Pesimismus je jisté požitkářství; je to prostředek, jak se ra- dovati ze špatného stavu věcí. Každý úraz, neštěstí, šlamastika, chyba nebo útrapa je něčím zcela místným v soustavné mizérii světa; je to jako rozkošný detail a osvěžující příklad univerzální smůly. Pesimista se celkem velmi dobře baví špatným průběhem světa; čím hůř, tím lip, neboť to je mu nevyčerpatelným zdrojem potěšení, satisfakce a kratochvíle. Pesimismus není víra, že svět je bídný, nýbrž víra, že je to v pořádku, že je bídný. 20 [pageend22]Pokud však v chybě vidíš chybu, v hlouposti hloupost a v neštěstí prosté neštěstí, nejsi a nemůžeš být pesimista. Nejsi pesimistou proto, že vidíš bolest, pitomost, krutost a nesmyslnost všeho; pokud tě to bolí, pokud se otřásáš soucitem a nevolí, nejsi pesimistou. A pokud se týče toho krajíce, nevyvrátíš ponurý názor, že vždycky padá na namazanou stranu, než tím, že jej budeš lip brát do ruky. Češi se drží dobře Barbara Coudenhove-Calergi Nedávno jsem si prohlížela staré televizní kazety z roku 1990, když jsem je zařazovala do archívu. Bylo to poučné: podniky, kanceláře, obchody a ulice na nich vypadaly, jako by od té doby neuplynuly tři roky, ale třicet let. Z tlustých aparát- niků se během tří let stali sportovně vyhlížející manažeři, disidentské svetry se změnily na obleky byznysmanů a nejoblíbenějším slovem v televizních interview přestalo být "smysluplné" ve prospěch výrazu "efektivní". Z pouhých televizních záběrů by se mohlo zdát, že česká společnost už v podstatě a v rekordním tempu přijala západní charakter. Ovšem pokud jde o vnitřní změny, tam už věci tak jasné nejsou. Cizí pozorovatel má občas dojem, že mnozí čeští občané sice dobře vědí, jak takzvaná občanská společnost vypadá, ale už si nejsou tak jisti, co to ta občanská společnost vlastně je. Začíná to v každodenním životě. Je pravda, že služby a kvalita práce se v minulých letech nesrovnatelně zlepšily. Ale stále je normální - aspoň podle naší zkušenosti - že se za všechny služby platí dvakrát: jednou, aby byly vůbec poskytnuty, a podruhé, aby byly dobré. Není to ani korupce, ani spropitné. Prostě většina lidi je hluboce přesvědčena o tom, že kvalitní práce není samozřejmost zahrnutá ve standartní ceně, ale že je to jakási výhoda, za kterou je třeba platit zvlášť. O něco vážnějším problémem je vztah české veřejnosti k menšinám. Nemyslím si, že by Češi byli vůči cizincům, Romům a uprchlíkům netolerantnější než jiné národy. Možná jsou i tolerantnější. Nicméně citlivost české veřejnosti k tomuto problému je poměrně nízká. Informace o tom, že v uplynulém období bylo v Čechách z rasových důvodů zabito několik Romů, by ve všech západních zemích figurovala na prvních stránkách novin a vyvolala by spoustu komentářů, diskusí a protestních akcí. Nedávný případ v Písku, kde skinheadi kameny zahnali mladého Roma do řeky, až se utopil, by na Západě byla šokující událostí. Tady se takové zprávy nacházejí na vnitřních stránkách a nevyvolávají velký zájem. Je to pochopitelné. Česká veřejnost nebyla v minulosti zvyklá všímat si takových věcí. Je ale možný i jiný výklad: země má díky prezidentu Havlovi ve světě tak dobrou pověst ve věci lidských práv, že už sama myšlenka, že v této oblasti by mohlo být něco v nepořádku, se lidem zdá nemyslitelná. Je to jeden z nemálo případů, kdy prezident slouží jako štít, za kterým se dá leccos skrýt. Do stejné kapitoly patří vztah a úcta veřejnosti k ženám. Jistý typ karikatur, vtipů a článků v novinách - třeba to, jak zlehčujícím způsobem se píše o znásilnění - by na Západě byl nepřípustný, zatímco zde je zcela běžný. I fakt, že jak ve vládě, tak ve vedení většiny politických stran se nenajde ani jedna žena, o něčem svědčí. Tady nejde o feminismus, na Západě často přehnaný, ale o nedostatek demokracie, který by si ve vyspělých zemích žádný politický subjekt už nemohl dovolit. Dostali jsme se k tématu politické kultury. Musím přiznat, že tuzemský tisk a částečně i česká televize udělal v minulých letech velký krok kupředu a mnoho novinářů se snaží poskytovat skutečně nezávislé objektivní informace. Ale přesto se zahraniční čtenář českých novin často diví. Přečte si například veškeré zprávy o všelijakých skandálech, ale marně hledá nějaký seriózní důkaz o tom, co se skutečně stalo. Marně čeká, že aféra bude podrobně objasněna, a často se dokonce stane, že celá záležitost, za nějakou dobu ze stránek novin zmizí, aniž by vina nebo nevina 21 [pageend23]inkriminovaného politika či úředníka byla vyšetřena. Stačí fámy. Jen málokdy se politici na tiskových konferencích nebo v rozhovorech s novináři setkávají s otázkami skutečně "na tělo". Otevřený dialog politiků s veřejností se v České republice teprve tvoří. Takže - je už Česká republika normální demokratickou společností? Je a není. Všechny zmíněné nedostatky jsou přirozené. I když do vzorné demokracie ještě něco chybí, to, co už se podařilo/je veliký obdivuhodný výkon - nejenom v hospodářství, ale i v oblasti politické a kulturní. Rakousko, odkud pocházím, prošlo podobnou zkušeností po období nacistické diktatury. Vývoj k demokratické společnosti trval dlouhá léta a proces dodnes není uzavřený. Porovnám- li zkušenost českou a rakouskou, musím říci: Češi se drží dobře. Myslím, že co do rychlosti návratu ke skutečné demokracii nás už předehnali. Památce Jana Palacha a Jana Zajíce V lednu 1994 uplyne čtvrt století od události, která tehdy otřásla celým národem: sebeupálení dvou mladých chlapců, studentů Jana Palacha a Jana Zajíce. Zpráva o upálení Jana Palacha proběhla světovým tiskem, rádiem, televizí, k tomuto činu se vyjadřují osobnosti z oblasti politiky, kultury, církví, veřejného života. Úděs, obdiv, šok! Ve středu Evropy se upálí mladý člověk, křesťan: není to ani blázen ani sebevrah! Zde přece musí být důvod. Vždyť mladí lidé přece chtějí žít! Nechtějí však vegetovat, hnít: Chtějí vyburcovat Národ, Svět! Bije z věží kostelů umíráček národu a zemi Ve jménu života vašeho hovořím Jan Dopis Jana Zajíce občanům republiky Protože se navzdory činu Jana Palacha vrací náš život do starých kolejí, rozhodl jsem se, že vyburcuji vaše svědomí jako pochodeň č.2. Nedělám to proto, aby mě někdo oplakával nebo proto, abych byl slavný, anebo snad, že jsem se zbláznil. K tomuto činu jsem se odhodlal proto, abyste se už vážně vzchopili a nedali sebou vláčet několika diktátory. Pamatujte, když někomu vystoupí voda nad hlavu, je už jedno o kolik. Nemáme se čeho bát, jedině smrti. Ale smrt není zlá, strašné je jenom umírání. A toto je pomalé umírání národní svobody. Nenech si, hrdý a krásný český a slovenský lide diktovat/ s kým na věky půjdeš. .Vy všichni, na které můj čin zapůsobí a kteří nechcete, aby byly další oběti, uposlechněte následující výzvy: Stávkujte! Bojujte! Kdo nebojuje - nezvítězí. Nemám na mysli jen ozbrojený boj. Ať moje pochodeň zapálí vaše srdce a osvítí váš rozum. Ať moje pochodeň svítí na cestu svobodnému Československu. Měli jsme dvě šance, a obě jsme promarnili. Vytvářím šanci třetí. Nezahazujte ji. Jen tak budu žít dál. Umřel jen ten, kdo žil pro sebe. Poslední báseň Jana Zajíce Napsaná několik dní před tím, než se sám 25. února 1969 v Praze upálil. Slyším vaši zbabělost křičí v polích řve ve městech skuhrá na rozcestích jektá strachem ze smrti a necítí že smrt upozorňuje a vábí 22 [pageend24]Kulturní večer k 25. výročí upálení Jana Palacha a Jana Zajíce se koná v pátek, 28.ledna 1994 v 19.hod. v Lavaterhausu, St.Peterhofstatt 6, 8001 Zurich. V pořadu účinkují: Farář Svatopluk Karásek - projev Vilma Doupovcová, em.členka Stát.divadla v Brně - recitace Dr. Miloš Kelemén -slovenská literární tvorba Karel Kukal - přednese výňatky ze své knihy Deset křížů: vzpomínky na dlouholeté věznění. Mluvené slovo bude střídáno písněmi a hrou na kytaru - ze své tvorby hraje a zpívá - Ing. Bohdan Mikolášek. Všichni krajané jsou srdečně zváni Klub Jan Palach, Zurich Po skončení programu malé pohoštění v kruhu přátel a známých. Spomienka na Lucii Poppovú Lucia Poppová zomrela v Mnichove po ťažkej chorobě 15.novembra, vo veku, keď světoznámě speváčky jej formátu ešte slávia triumfy. Dotklo sa nás to, najma tých, čo ju mali rádi. Bol som priamym svedkom jej uměleckého rastu a hviezdnej kariéry, móžem preto o nej vydat’ toto svědectvo: Krátko po tom, ako som začal ako Stipendista študovat’ spev u profesorky Hrušovskej, přihlásila sa na VŠMU v Bratislavě na skúšky Lucia Poppová, ktorú zverili do pedagogickej opatery tej istej profesorke. Pani Hrušovská mi vtedy povedala: "Konečne mám žiačku, s ktorou nikto predo mnou nepracovat. Ak vydrží, veta si od nej sfubujem!" Mala pravdu. Lucka napredovala vďaka svojej usilovnosti v štúdiu vetmi rýchlo. Mala navýše šťastie, že sa mohla zdokonalovat aj po hereckej stránke. Hráli sme spolu v Bielikovom filme Jánošík, kde vytvořila postavu Jánošíkovej milej Zuzky, ja som hrál Jánošíkovho otca. Roku 1963 sa přihlásila pri návštěvě Viedne, kde žila jej stará mama, na konkurz do Štátnej opery. Herbert von Karajan jej okamžité ponúkol angažmá. Kto by odmietol takúto příležitost? Nastali ale problémy. Bratislavská VŠMU sa zaťala, že Lucka musí absolvovat závěrečné skúšky - zamiešali sa do toho navýše vtedajší politickí mocipáni a Lucia Poppová bola odrazu pre svoju domovinu "persona non grata". Správy o nej sa dozvěděli z viedenskej televízie. Vei’mi rýchlo sa stala hviezdou prvej vel’kosti, s veíkým úspechom spievala na všetkých světových opěrných scénách, vrátane londýnskej Covent Garden a Metropolitan opere v New Yorku. Napriek týmto světovým úspechom zostala Lucia Poppová vždy skromnou, milou ženou, ktorá všade zdórazňovala svoj slovenský póvod. Vrátila sa k nám až po výše dvadsiatych rokoch - každé jej vystúpenie, či v Bratislavě alebo v Prahe, bolo uměleckým skvostom. Naposledy sme sa střetli v januári 1992, keď si "odskočila” z Mnichova do Bratislavy, aby si uctila vzácné životné jubileum svojej profesorky, pani Aničky Hrušovskej. Zrelá, krásna žena, plná pracovnej energie a životného elánu. Jediné, čo ju znepokojovalo, bolo blížiace sa rozdelenie našej vlasti. Netušili sme, že v takom krátkom čase odíde zo světa javiskového a kon- certného umenia. Pre zviditelnenie a dobré měno Slovenska urobila - najma v oblasti umenia a kultúry - viac ako nejedno vládne vyhlasenie o pravdivom obraze našej domoviny. Jaroslav Rozsíval, Mosty 23 [pageend25]KOUTEK ČERNÉHO HUMORU Z LET TOTALITY Šavle sekaly do těl nepřátel Českého království na Bílé hoře. Ale s Ferdinandem jsme to tenkrát prohráli. Vzchopili jsme se v revolučním roce 1848 a pak znovu v odporu k rakousko-uherské monarchii a ve slovenském a pražském povstání koncem druhé světové války. Výzvy ke klidu v srpnu 1968 nám ochromily ruce, i když odvaha bránit se sovětské agresi tu očividně byla. Ať chceme nebo nechceme, ať s tím souhlasíme či nikoli, nejsme pouze dědici Jana Sladkého Koziny a Jánošíka, ale také dětmi národa, který nám dal autora Dobrého vojáka Švejka. Proč meče zůstaly většinou v pochvách? Odpověď na tuto otázku ponechávám povolanějším. Jisté je, že přiostřená pera, jazyk "puštěný z řetězu" a samizdatově šířený ostrovtip byly také zbraní, která nám intelktuálními a civilizovanými metodami pomohla vyhnout se tragédiím, k nimž dochází v ex-Jugoslávii či Gruzii. Pokládám dobře mířený politický vtip za účinnou zbraň. Znevažování oficiálních autorit totalitního režimu, navážky na husákovsko-bilakovsko-jakešovskou "normalizaci", to je podle mého názoru také LITERATURA. Až se někdy najde někdo, kdo tuhletu lidovou tvořivost posbírá, bude to encyklopedie s oprávněnou kandidaturou na "bestseller". Alespoň pro střední a starší generaci, která měla to "štěstí" tuhletu literaturu vychutnat, ale také tu smůlu odnést si za vtip "zlatou mříž" a existenční postihy. Ostrovtip úmyslně cílený na zprofanování "hodnot" kolaborantského režimu byl vždy jakýmsi únikem z temna. Ale vždycky vítězil nad chronickou zabedněností papalášů. "Nebylo lehké stát po krk v ledové vodě a smát se," napsal Jaroslav Kučera v závěru ke knize "Humor na ně"(vyd. exilové nakladatelství CCC-Books, Mnichov v r. 1973). Ale Čechoslovákům se to podařilo! XXX Sběratelem "Politwitzů" je náš spolupracovník Stanislav Kříž. Mnohé z nich, byť překladatelsky obtížné, uveřejnil v časopisu ZEITBILD, který vydává Švýcarský ústav pro výzkum východních zemí v Bernu. XXX Píší se padesátá léta. Syn utekl mamince na Západ. Dopisy, kontrolované všudypřítomnou cenzurou, však přece jen tu a tam přicházejí. Matka sděluje: "Milý Jeníčku, je právě jaro a já bych ráda vysázela na naší zahrádce jahody. Ale už jsem stará a nestačím zahrádku zorat. Co mám dělat?" — Odpověď: "Mamino, proboha, nic! Víš přece, že jsem na zahradě zakopal granáty!" — "Milý synku, přišli agenti StB. Převorali celou zahradu, ale nic nenašli. Co mám dělat?" — "Vysázej jahody!" XXX Desátníku SNB navrhli za jeho zásluhy povýšení. "Musíš však složit zkoušku," řekli mu. Vrátil se večer skleslý domů. "Uspěl jsi?" ptá se manželka. "Ne. Karate na jedničku, střelba na jedničku, ale na češtinu jsem pohořel." — "A jakou otázku ti dali?" - — "Měl jsem vyskloňovat slovo jablko." — "A cos odpověděl?" — "Já-blko, ty-blko, on- blko... a vyrazili mne!" Veleni SNB se však nad zasloužilým desátníkem smilovalo a doporučilo nápravnou zkoušku. Rozzářen a ne právě ve střízlivém stavu se kandidát vrací domů. "Už nejsem desátník, ale četař! Karate na’jedničku, střelba na jedničku a čeština taky na jedničku!" —- "A jakous dostal otázku?" — "Dali mi vyskloňovat slovo město!" — "A cos řek?" - "Mně s t o, poručíkovi dvě sta, kapitánovi pět set. A prošel jsem!" XXX Jací jsou největší nepřátelé socialismu u nás? Jaro, léto, podzim, zima a americký imperialismus. 24 [pageend26]Z NOVÝCH KNIH "Vracet slovům jejich pravý obsah", tak nějak načrtl Ferdinand Peroutka úlohu rozhlasové stanice Svobodná Evropa, když ji 1.května 1951 přejímal od Američanů. Vysílačka ji plnila svědomitě čtyřicet let a plní ji tak víceméně dodnes. Stala se nejposlouchanější stanicí v komunistickém Československu, účinným faktorem v odporu českých a slovenských občanů proti diktatuře. Zasloužila by si chvíli před svým koncem důkladnou a vyčerpávající studii o své jedinečné činnosti. Pokusil se o ni nedávno Karel Sedláček brožovanou knížkou VOLÁ SVOBODNÁ EVROPA z nakladelství Archa 90. Obávám se, že na tento gigantický úkol nestačil. Zařadil do brožurky převážně interview s významnými osobami RSE a je pochopitelné, že každá mluví především o svém podílu na vysílání. Vzal zavděk osobami snadno dosažitelnými. Možná proto vynechal některé důležité kapitoly, nezanedbatelné, což z jeho spisu dělá smutné torzo. Slovenské vysílání jakoby neexistovalo, i když tvořilo přinejmenším třetinu pořadů a s českými relacemi se vzájemně doplňovaly. Sedláček opominul kulturní programy, které za odborného vedení Jana Tumlíře a později Jaroslava Dresle- ra, seznamovaly vynikající formou o kulturních událostech na Západě a byly okénkem, kterým proudil čerstvý vzduch do dušené a dusné atmosféry tehdejšího Československa. Ani slovo neztratil o sportovních pořadech, které byly zásluhou Karla Drážďanského většinou hbitější než oficiální sdělovací prostředky. Spěch, v němž knížka zřejmě vznikla (proč?), způsobil i omyly: chybná křestní jména árefáků, ne docela přesné údaje o dráze jednotlivců svědčí o tom, že se autor spolehl na údaje interviewovaných, aniž si je ověřil. Vadí také markantní rozdíly v délce životopisů, některé jsou odbyty větou dvěma, jiné vyprávějí sáhodlouze pomalu od prababičky. V omylech se Sedláčkovo dílo podobá dřívější publikaci JE SEDM HODIN STŘEDOVĚKÉHO ČASU z pera Františka Tomáše-Smrčka. Na tomto zmateném a zmatečném dílku, každý pes jiná ves, zaráží spousta chyb gramatických, autor byl přece dlouhá léta významným redaktorem stanice a pracoval tedy se spisovnou češtinou. Ne, "Svobodka" si opravdu zaslouží pečlivější dějepis než tyto dvě publikace. Tomáš není jediným, kdo svou češtinou čtenáře udiví. Hemží se jimi i (prý) první díl přednášek, které měl docent Dr.phil.,PhDr Antonín Kratochvíl po sametové revoluci na dvou univerzitách v Čechách a na Moravě. Ze systému vysokoškolských přednášek vyplývá, že se autor často, ach, přečasto opakuje a nezapomene se skoro nikdy zmínit o svém podílu, který byl - dlužno zaznamenat - někdy velmi podstatný. V solidně vypravené knize, kterou s patetickým názvem "... ZA OSTNATÝMI DRÁTY A MINOVÝMI POLI..." vydalo německé nakladatelství Erasmus Gra- sser, se vyskytují bohužel i chyby věcné. Spisovatel Bedřich Svatoš, který je už alespoň pět let mrtev, působí - podle autora - dosud v Itálii, dílo Jana Čepa je na stejné úrovni jako verše několika básnířů, o čemž je samozřejmě možno diskutovat. Úlitba osobního přátelství vyhrává vysoko na body nad estetickými soudy. Doufejme, že druhý díl bude i tu vyváženější. Jiné zklamání číhá na čtenáře v rozhovoru písničkáře a básníka Karla Kryla s Milošem Čermákem. Bard, který se po letech vrátil z exilu domů, ověnčen vavříny popularity, čekal, že v ní pomůže budovat slušnou lidskou společnost podle svých idealistických představ. Je rozčarován. Posluchačů ubývá (byť méně než při zpěvních produkcích Jaroslava Hutky, po němž brzo zůstanou dva tři povedené protestní songy), staré struktury přetrvávají, i když v jiné, zakuklenější formě. Básník Kryl - PULKACÍŘ, jak nazval svou velmi otevřenou, hloubkovou a hlubokou knižní zpověď (Academia, Praha), se nevzdává, resig- nuje. Úkolu, který si vytkl při odchodu z Čech a potom po návratu, nedosáhl, nemohl dostát. Nepřítel, který dřímá v českých lidech, je silnější, než byla básníkova předsevzetí. Škoda. Jeho veršů, ať písničkářských či ryze poetických, je neustále zapotřebí. Teď jako kdysi. Chce se mi věřit, že jen nabírá druhý dech, že, odpočinuv si, najde zase sám sebe, ať žije kdekoli na světě. Držím palce,pane Kryle! Pražské nakladatelství Road sáhlo po prvotině Blanky Kubešové DENÍK LEOŠKY KUTHEILOVÉ, který před lety 25 [pageend27]vydali Škvorečtí v Torontu, a reprintovalo ji. Pojmenovali ji dost hloupoučce OD ŠKOLY SE PRÁŠÍ a zavedlo tak mylně líbezně dětský příběh do sféry povedených taškařic barona Prášila. Až na ten nešťastný nový název zůstal obsah nezměněný. Jednotlivé zápisky jsou šikovně rozděleny graficky daty, rukou psanými, a je to četba stejně hladivá jako v prvním vydání. Na nevtíravé zachycené kulise mizerných padesátých let defiluje celkem bezstarostný rok desetileté žabky, která houževnatě bojuje s následky obrny a vítězí na celé čáře. Tak naopak prohrává její otec nerovný boj se sprostou politickou mocí. Deník je půvabně vypraven, graficky předčí vydání původní Dá se očekávat, že i tentokrát vzbudí živou odezvu mezi čtenáři jako kdysi za "totáče". Jinými reprinty se hlásí nakladatelství Primus v Praze ve Vězeňské 7. Vedle skvostu Karla Poláčka MICHELUP A MOTOCYKL, nedostižné románové studie židovského účetního, sběratele "užitečných známostí", který se právě honbou za výhodami dostane do šlamastiky a vybruslí z ní jen vážnou dopravní nehodou hospodářsky posílen, se ujalo prvního dílu (kdysi v kolínském Indexu) pamětí českého herce, švýcarského režiséra a objevitele Friedricha Důrrenmatta Petra Lotara. I jeho příběh svědčí o tom, že se jedinec může prosadit i za nejméně příznivých podmínek, má-li cíl a dostatek vůle. Kromě této vnější tragiky z posledních let první republiky se Lotar vyznává z vnitřního zápolení mezi svým židovstvím, něme- ctvím, českým prostředím a myšlenkami křesťanství, jak je v té době reprezentovali TGM a Álbert Schweitzer. Výslednicí byla jakási agapé, všeláska, prosté lidství, neznající národnostní a náboženské hranice. V sérii tohoto agilního a zdá se i úspěšného vydavatelství, nazvané NA DORAZ, vyšly zatím čtyři rozhovory Jany Klusákové. Rozmlouvala s Fedorem Gálem, Jiřím Dienstbierem, Petrem Pithartem a Karlem Scwarzenbergem. Je nasnadě, že se přetřásaly události posledních let, které tito politikové aktivně spoluvytvářeli. Ty úhledné, útloučké svazky jsou zrcadlem jejich myšlení, osobních prožitků a reakcí na vnější děje, které nás všechny tak či onak poznamenaly. Je dobré, že Klusáková nezůstala se svými otázkami na povrchu, nebála se položit ani nejchoulostivější a nespokojila se s odpověďmi příliš obecnými. Edice NADORAZ se jejím přičiněním stala nepostradatenou součástí soudobé historie. Jan Burian, syn známého "levého" režiséra, se pustil do světa. Causerie, které z cest vytěžil, neuspokojí ovšem ctitele baedekrů. Jsou opatřeny fotografiemi, podobně nekonvenčními, jako je text. Jsou to spíše ojedinělé postřehy populárního textaře a písničkáře, které jen doplňují čtenářovy vědomosti o Dánsku (COKOLI O DÁNSKU) a o Americe (COKOLI O NEW AMERICE). Stipendista Burian objevuje neznámé detaily známých míst a předává je zcela osobitým půvabem. Z četných jiných publikací Primusova nakladatelství připomenu tentokrát jen Svěrákovu povídku OBECNÁ ŠKOLA, podle níž byl natočen úspěšný film, re- print vyprávění amerického žurnalisty Alana Levyho PRAŽSKÉ PEŘEJE (vyšlo kdysi u Škvoreckých), humorný pohled Františka Vaněčka DENÍK CHARTISTY (epizody uveřejňoval na pokračování Zpravodaj a vyšly potom pohromadě v Torontu pod názvem STALO SE V ZEMI ZVYKEM), dva romány Františka Kaut- mana ze současnosti MRTVÉ RAMENO a PROLOG K ROMÁNU. K některým se vrátím, např. k novému pohledu Zdeňka Mahlera na pobyt A.Dvořáka v Americe nebo ke zprávě Jana Beneše o procesu s ním, P.Tigridem a K.Zámečníkem v červenci 1967 pro spolupráci se Svědectvím. Dnes ještě alespoň stručně o literárně historické práci Marty Markové- Kotykové MÝTUS MILENA, která jistě překvapí zájemce o barvoměnku českého kulturního a společenského života první poloviny našeho století Milenu Jesenskou, "přítelkyni" Franze Kafky, několikrát provdanou milenku Julia Fučíka a jiných, zpodobovanou mnoha jejími současníky, kteří (a které) ji opředly pravými i smyšlenými legendami. Kotyko- vá propátrala minuciózně její život a výsledky jejího průzkumu uvádějí některé mýty na pravou míru, zejména Milenin vztah ke Kafkovi. Realita je daleko prozaičtější. Zůstává Milenin politický zvrat z přesvědčené komunistky v novinářku, hájící houževnatě umírající demokracii 26 [pageend28]první republiky. S jistým překvapením se dovídáme, že Jesenská umřela v raven- sbruckém koncentráku na uremii, jejíž příčinou byla verenická choroba, která "přešla na ledviny". Mimo každou legendu je dílem fakt, že Milena byla z prvních odpadlíků od komunismu, mezi nimiž byli třeba André Gide, Howard Fast a Milován Džilas. Odpadla mnohem dřív, než zrůdnost leninského učení nahlédli Pavel Kohout a prof.Jiří Hájek. Pavel Řehoř Intelektuálové a banány Gabriel Laub V slovníku jazyka českého kladou rovnítko mezi intelektuálem a vzdělancem. To není správné. Kdyby to bylo jedno, nebylo by zapotřebí dvou různých výrazů. V německém slovníku tvrdí, že intelektuál je "člověk rozumový (jednostranný)". Pseudointelektuál by byl podle tohoto někdo, kdo se považuje za člověka rozumového a žije převážně nebo výlučně z cizího rozumu. Intelektuál není o- značení profesní nebo stavovské. Jsou intelektuání ševci a neintelektuální univerzitní profesoři. Pokusím se to vyjádřit názorněji. Když si někdo omylem šedne na rozžhavenou plotnu a zůstane tam tak dlouho, až si spálí zadek, protože nepochopí, co se děje - co je to za člověka? Je to blb. Chytrý normální člověk okamžitě seskočí. Když ale někdo okamžité pochopí, co se děje, a přesto sedí dál na rozžhavené plotně, uvažuje, jestli by bylo správné seskočit, jestli není jeho povinností nebo jestli to není dokonce jeho historickou misií tam zůstat - to pak není blb, ale intelektuál. Protože intelektuálové jsou jediní lidé, na které abstraktní pravdy a úvahy tak působí, že se dokonce vážně pokoušejí podle nich žít. Což z nich někdy dělá hrdiny a někdy užitečné nebo neužitečné idioty, často obé současně. Intelektuálové se pravděpodobně vyskytovali již mezi opicemi. Takový intelektuální opičák si zasedl na větvi s banánem v ruce a filozofoval nad tím, co je banán jako takový, zda-li jsou banány stvořeny pro opice a zda-li je správné požírat banány, které nikomu nic neudělaly. V době, kdy se intelektuální opičák zaměstnával přemýšlením, sežrali jeho neintelektuální druhové všechny banány ze stromu. Intelektuální opičák nemohl samozřejmě zůstat dlouho na živu. Pokud ho ovšem hlad nepřivedl k rozumu a nedo- nutil namáhat rozum jen v čase volném od opatřování potravy. Musíme lidstvu připočíst k dobru, že jeho intelektuálové sice s námahou, ale přece jenom přežívají. A to přes to, že už odedávna byli vladaři pronásledováni pro svůj přílišný sklon k myšlení. Dá se to snad vysvětlit takto: intelektuálové jsou také lidi a reagují někdy v nebezpečných situacích stejně jako jejich normální současníci. V zemích a režimech, kde je svoboda slova, myšlení a politického života utlačovaná, sehrávají intelektuálové se svou fanatickou touhou po pravdě a svobodě zvláštní úlohu: nahrazují svobodný tisk a jiné demokratické a politické instituce. Ať chtějí nebo ne. Moudří a sebejistí vladaři dovolují intelektuálům, aby svobodně mluvili a psali. Pak se ztratí v takových hloubkách, slepých uličkách a myšlenkových labyrintech, že je tam nikdo nemůže následovat. Nebo se nechají korumpovat. Každopádně přestanou být pro vládnoucí vrstvu nebezpeční. Nebezpeční jsou intelektuálové jen pro ty vladaře, kteří je u- tlačují. Lidové noviny 27 [pageend29]Jakobín jako exulantská opera Nová inscenace "exulantské" opery Antonína Dvořáka JAKOBÍN v pražském Národním divadle dostala do vínku dvě konstanty: pečlivé hudební nastudování Zdeňka Košlera a snad pěvecky nej lepší dvojici Bohuše a Juííe, kterou naše opera po válce má. I když premiéru řídil pro onemocnění původního dirigenta Jan Štych, Dvořákovy orchestrální party byly hrány přesně, s noblesou i upřímností. Ivan Kusnjer a Eva Urbanová pak znovu dokázali, že jsou velkým přínosem i pro novodobou interpretaci české klasické operní literatury svým světovým tvořením tónu, dikcí, znělostí svých hlasů i pěveckým výrazem. Měli také rovnocenného protihráče v suverénním Adolfovi Antonína Švorce i přímluvce ve velmi dobrém, pěvecky i hudebně jistém Bendovi Jiřího Ceé. Druhý pár, Terinku a Jiřího, ztvárnili Jiřina Marková - výborná tam, kde si uvědomovala, že nepředstavuje heroinu, ale líbeznou českou dívčí postavu - a Jan Markvart, spolehlivý v celém hlasovém rozsahu, ale přece postrádající více hlasového kouzla. Relativně nejméně uspokojili představitelé basových rolí: Luděk Vele snad ještě věkově nedozrál k této náročné roli, a také temnění, ba i krytí hlasu ve střední poloze je zbytečnou snahou přiblížit se barvě basistů, jejichž fond je zcela jiného charakteru. Miloslav Podskalský je typem svého hlasu pro roli hraběte jakoby předurčený, v jejím plném vyznění mu bránilo rušivé tremolo, zejména v recitativo- vaných pasážích, a snad i nedostatek vřelosti v kantiléně. Nový Jakobín je inscenován režisérem Josefem Průdkem na naivisticky roztomilé scéně Karla Chabý a v barevně charakterizujících kostýmech Josefa Jelínka tak, že k němu nelze mít větších výhrad. Jen chování komparsu vůči purkrabímu v 1 jednání je až příliš dovolené a zkušenému režisérovi by se také nemuselo stát, že nechá Julii odejít k harfě na druhou stranu, než nástroj v orchestru hraje. Sbory, Národního divadla i Kúhnův dětský, zpívaly čistě a s velkou chutí. Milé představení. Leo Jehne 28 [pageend30]Anglosaský vpád Kdysi mě rozčilovala taktika tzv. levicových liberálů, která kladla rovnítko mezi vražednou mašinérii komunistického bloku a prohřešky kapitalistického Západu. A když invaze Československa definitivně znemožnila dosavadní popírání sovětského imperialismu, byl alespoň "plně" vyvážen "kulturním a hospodářským imperialismem nebo kolonialismem" Spojených států. Ty dva nově vytvořené imperialismy, kulturní a hospodářský, bylo těžké vyvracet, protože jejich tvůrci silně ovlivňovali většinu význačnějších sdělovacích prostředků. Dohánělo mě to k nepříčet- nosti, protože jsem obě ta označení považoval za absurdní. S odstupem doby a při pohledu na vlastní, nedávno osvobozenou zem, zůstává úplně absurdní pouze rovnítko mezi jedním a druhým "imperialismem". Označení "kulturní imperialismus" však už se mi sám o sobě tak úplně absurdní nejeví, nebo, lépe řečeno, začínám mu rozumět. Imperialismus ovšem nemůže být v daném případě zcela vhodným slovem, protože anglosaský svět ty nejhorší aspekty své kultury (kultury, která obsahuje daleko více kladného, než záporného) nikomu nevnucuje. Místo toho je všude, všem a nejrozličnějšími způsoby tak zvanou "americkou cestou" masově nabízí. "Kolonizátor" nabízí. "Kolonizovaný" dobrovolně a s otevřenou náručí přijímá to nejhorší: Madonnu a Jacksona místo Ivese, Copelanda nebo Barbera; Rolling Stones a "Punk Rock" místo Elgara, Waltona či Brittena... Jako žvýkačky, jako limonády Pepsi nebo Coca Cola, jako "kamelky", jako Buicky, jako... U nás začal "anglosaský vpád" dávno před listopadem 1989 záměrným przněním jazyka. Zhroucení bylo nahrazeno kolapsem, šťáva džůsem, oblasti regiony, výbuchy erupcí, vlečňák trajle- rem. Hudba přestala být nahrávána na značkách Panton nebo Supraphon, přestěhovala se na tabely. Věci už nejsou neslučitelné, jsou inkompatibilní. Dnešní Bicani a Masopust! hrají na postě, ne na místě středního útočníka a místo trháků teď podnikají náhlé brejky. A kdybych chtěl zdůraznit, za jak závažné považuji prostoduché ničení jazyka, musel bych psát moderní "češtinou" o graviditě simplicitního destruování jazyka. Příkladů je na celý naučný slovník; stručný novinový komentář zdaleka nestačí rozsahem. Jazyk začal podléhat nákaze dříve, než jí byl plně vystaven... S příchodem svobody otevřely se brány všemu, protože svoboda nefiltruje. S tím nejlepším propouští i to nejhorší a také ovšem všechno mezi vrcholem velehor a dnem žumpy. Tady to máte, je svoboda, volný trh, vyberte si! Někde jsem četl, že amazonští domorodci jsou zvláště náchylní podlehnout tuberkulózním a jiným nákazám, protože proti nim ve své odloučenosti nemohli vybudovat protilátky. Obyvatelé bývalého sovětského impéria, včetně České republiky, mi teď připomínají tyto domorodce. Po léta byli odděleni od světa strašným morem a teď jsou náhle bez patřičných protilátek vystaveni nové epidemii, s níž si nevědí rady. Podívejme se, co nabízí lidem, kteří se právě prodrali z temna, anglosaský svět: nejstabilnější demokratické zřízení, svobodný způsob života, vysokou životní úroveň, vyspělou vědu, hudební, literární i výtvarné umění na nejvyšší úrovni. Vedle kvalitního "zboží" však háže na trh také šmejdy: vedle svobody tisku jeho vulgarizaci; vedle demokratického vládního systému, prodejnost jeho představitelů; vedle špičkových umělců "zpěváky", kteří jsou z neznámých důvodů neschopni vydat zvuk, aniž by se drželi za genitálie... Snad nejtísnivější je úplná komercializace všeho. Obraz není měřen svou krásou, ale svojí komerční cenou. Kniha se neprosazuje svou kvalitou, ale tím, jestli je anebo není "bestseller", tj. jestli se jí dá dost prodat. Sportovec není hodnocen podle toho jak dobře hraje, běhá nebo skáče, ale tím, jak moc vydělá za rok. Australský ministr kultury nedávno vystihl přesně západní přístup k umění, když řekl, že si "průmysl umění" (Art Industry) zaslouží vládní podporu, protože je finančně výnosný a přináší tvrdé valuty. Obohacení národní duše není tak důležité jako obohacení národní "kasy". Přístup tzv. kvalitního tisku k 29 [pageend31]umění charakterizuje výstižně hrdé o- známení na první straně časopisu The Australian: "Páteční umění - poslední oplzlost Madony" (Madonas latest obscenity). Susan Sontagová oznámila v roce 1965 příchod nového pojetí umění, když stanovila, že jeho cílem je potěšit. Tato nadšeně přijatá a propagovaná téže představovala radikální změnu. Proti "elitismu" minulosti, který spojoval kulturu s vrcholy lidského snažení, s tím nejlepším, co ze sebe dokáže člověk vydat, stavěla kulturu, která je populární, těší, protože je přijata davem. Sontagová od té doby změnila názor, její stará téže však zapustila kořeny a odmítá vypustit ducha. Stačí zběžně pročíst příslušné stránky novin, západních nebo českých, a hned je patrno, co všechno se pod prapory kvasících let šedesátých vetřelo do kultury. Amerikanizace, úderná síla "anglosaského vpádu", pokračuje plnou parou a bojím se, že Česká republika není výjimkou Sontagová to dnes vidí jinak. "Jsem nešťastná z demokratizace kultury za určitý bod", říká. "Kultura, které já si cením, je kultura pro malou audienci". Znovuzrozený elitismus? Možná. Ale je to tato "kultura pro malou audienci", která dává národní duši její kvalitu. A o tu duši, z níž je v každém z nás alespoň kapka, se pod náporem nejposlednějšího barbarismu vážně obávám. Kare! Wendt, Melbourne ODA A MY Občanská demokratická aliance (ODA) je pro dobré vztahy mezi krajany a Českou republikou. Ústřední sněm, nejvyšší orgán ODA, se podrobně zabýval na svém zasedání 20.11.1993 problematikou vztahů našich krajanů a českou společností doma. Dospěl k názoru, že iniciativu musí projevit česká politická representace. Proto přijal stanovisko, podle kterého se nadále bude politika ODA v této oblasti vyvíjet. 1. ODA děkuje těm našim krajanům, kteří svými aktivitami přispěli k pádu totalitního režimu a kteří nyní podporují prohloubení demokratických principů politického života České republiky a transformaci ekonomiky. 2. Je nezbytné vybudovat důstojné centrum státní správy, které by mělo za úkol rozvíjet styk s našimi krajany v zahraničí, starat se o kulturní a jiné potřeby, vyplývající ze snahy o kontakt s původní vlastí a využívat těchto kontaktů pro prosazování zájmů České republiky v zahraničí. 3. V rámci volebních zákonů je třeba zastávat zásadu možnosti volby občanů České republiky, kteří se v době voleb zdržují mimo hranice republiky. Zde nejde pouze o umožnění základního občanského práva krajanů, ale i zaměstnanců zastupitelských úřadů, atd. 4. Vyřešit vízové problémy krajanů, žijících v zemích s vízovou povinností. 5. S lítostí konstatujeme, že Federální shromážděni při přijímaní restitučních zákonů nevzalo ohled na oprávněné restituční nároky našich krajanů, žijících v zahraničí. Stalo se tak přes snahu poslanců ODA o co nejúplnější restituci. Chtěli bychom tuto křivdu zmírnit vytvořením podmínek pro snažší možnost investování pro krajany v České republice. Ústřední sněm ODA určil pracovní skupinu ve složení: Ivan Mašek - poslanec Parlamentu České republiky Viktor Dobal - poslanec Parlamentu České republiky Jaromír Neumann - poradce místopředsedy Parlamentu ČR Charles Francis Jelínek - ekonomický poradce Práci skupiny koordinuje Dr.Jaromír Neumann. Skupina by měla rozpracovat předcházející body tak, aby mohly být poslaneckým klubem ODA realizovány. O práci skupiny budeme naši krajanskou veřejnost informovat. Jaromír Neumann PsP Parlamentu ČR Sněmovní 4, Praha 1 30 [pageend32]LIBRI PROHIBITI Zavítáme-li v Praze na Senovážné náměstí do čísla 2 k bývalému chartis- tovi, Jiřímu Gruntorádovi, do jeho nezávislé knihovny Libri prohibiti, tj. knih zakázaných za komunistické diktatury, vidíme tam nejen regály s knihami, časopisy a jiným dokumentačním materiálem. Navíc nám tam před vnitřním zrakem defiluje ona neblahá téměř dvaačtyřicetiletá doba totalitního temna a jako reakce na ni vydávání těchto publikací jak v domácím samizdatu, tak i v zahraničním exilu. Ač se totalitarismus holedbal svou vědeckostí a neporazitel- ností, měl před knihami, které odhalovaly jeho pravou tvář a říkaly o něm pravdu, nesmírný strach. Kdo tehdy takové knihy vlastnil, kolportoval, půjčoval, dovážel ze zahraničí či četl, mohl být režimem soudně postihován za pobuřování a podvracení republiky. Knihovna a čítárna byla otevřena necelý rok po listopadu 1989, a to 22.října 1990. Mezi zakládající členy společnosti Libri prohibiti lze najít čelné představitele jak odboje domácího tak i zahraničního. Do konce roku 1992 se nacházelo ve sbírkách knihovny 220 titulů českých samizdatových periodik (např. Informace o Chartě 77, Revolver revue, Vokno atd.) a přes 3000 samizdatových knih - jak z edicí (např. Expedice, Petlice, Popelnice atd ), tak publikací mimoedičních a jiných samizdatových tiskovin a pomůcek. Pro návštěvníka ze zahraničí je potěšitelný poznatek, že druhou inventární část knihovny tvoří téměř 2000 publikací poúnorového i válečného exilu a zahraničních bohemik, dále přes 230 titulů exilových periodik, z toho např. kompletní ročníky Svědectví aj. Také kompletně je zde svými publikacemi zastoupeno několik nakladatelství, např. Rozmluvy, Opus bonům, Arkýř, Moravian Library atd. Z tohoto výčtu plyne hřejivý pocit, že přece jen exil osmašedesátého roku nezahálel a že výroky, jakoby zahraniční exil pro veřejnost doma zemřel, nemohou odpovídat pravdě. Česká veřejnost a zejména někteří, kteří si osvojují právo za ni o vztahu k emigrantům mluvit, má možnost se zde přesvědčit, že všechny emigranty nelze házet do jednoho pytle. Byli sice tací, kteří si "upravili" poměr k rudému režimu tím, že mu nacpali do chřtánu sumu v tvrdé měně a tím dále prodloužili dech, aby mohli domů jezdit a tam mj. vzbuzovat např. svým odlišným oblečením a vozidly zahraniční značky pozornost ba závist. Že takové jednání může vyvolat aversi nejen vůči jednotlivcům, ale i celému exilu, těmto výtečníkům vůbec nedošlo. Oni totiž nehnuli politicky jak pro exil, tak i pro domov prstem, protože jak by se potom byli bývali mohli odvážit jezdit ke komunistům? Na druhé straně je tím více třeba ocenit obětavou práci zejména zahraničních exilových nakladatelství a všech těch, kteří s nimi spolupracovali a podporovali je. Někdo z nich neměl kdyby jen "na růžích", ale vůbec "ustláno". Všichni museli zápasit s finančními obtížemi a někdy až i sem dosahovaly estébácké intriky a dezinformace. Např. nakladatelství Konfrontace v Curychu mělo mnohatisícové ztráty, když mu ve vazárně neznámý pachatel opakovaně ničil vazbu knih, o anonymních hrozbách ani nemluvě. Kdosi zase byl na návštěvě u Škvoreckých v Kanadě a vyprávěl, že celé nakladatelství je odkázáno jen na práci těch dvou a že kdyby nebylo jejich idealismu, byli by už dávno museli všeho nechat. Přitom je nutno podotknout, že jde o příklady ze západních zemí po všech stránkách vyspělých. Co by asi bylo bývalo, kdyby podle přání kritika exilu, Dr.Payneho, byly směřovaly proudy emigrantů z idealismu do Afriky nebo Indie? V jednotlivých ročnicích některých časopisů zahraničního exilu jsou však stále ještě mezery, které je třeba doplňovat. Jsou vítány i doplňky ze soukromých knihoven. Dále je zájem o cizojazyčné články a jiný dokumentační materiál, pokud se týkaly Československa v časovém rozmezí těch uplynulých 42 let. Většina exulantů se nyní dostává do takového stáří, kdy se pomalu začíná myslet na odpočinek a na zmenšení vlastních knihoven a různých výstřižkových dokumentací. Proto než začnete likvidovat, uvažte, zda by materiál neposloužil ke kompletaci sbírek knihovně Libri prohibiti, Praha 1, Senovážné náměstí č.2, tel. 236 85 30, konto u České spořitelny, číslo účtu 1095343-018, název účtu Libri prohibiti konst. symb. 0800 0179. 31 [pageend33]Jako nezávislé zřízeni je knihovna odkázána na příspěvky nebo dary svých členů. Je možno ji podpořit tím, že se stanete členy nebo i jednorázově. V.K. Všem ornitologům a nejen těm. Československá sekce ICBP (Mezinárodní rada pro ochranu ptáků) vydala v roce 1992 velmi záslužnou knížku "Významná ptačí území v Evropě - Československu ". Její obsah je velmi zajímavý a to nejen pro odborníky, ale i laiky, kteří mají rádi přírodu. Švýcarská ornitologická sekce obdržela 200 výtisků této knížky a ráda by je po 20,— Fr mezi našimi krajany ve prospěch České a Slovenské sekce ICBP rozprodala. Svaz spolků doporučuje tuto publikaci všem těm, kteří doposud nezapomněli na kouzlo slovenské či české krajiny. Knihu je možno si objednat na tel. čísle 01/463 72 71 J. Nápravník za Svaz spolků Pátrání Kdo zná, nebo něco ví o existenci českého občana, vystupujícího pod jménem Ing.Michael Paar (nebo Baar). Tento muž dne 16.září 93 obešel ve Švýcarsku příznivce České soc.demokracie a dramaticky jim vylíčil havarii auta ČSSD na francouzsko-švýcarské hranici a vyloudil pod touto záminkou větší částku peněz a pak beze stopy zmizel. V České sociální demokracii nikdo tohoto muže nezná a ani o něm neslyšel. O několik týdnů později se snažil obdobně vylákat větší částku peněz v Klotenu. Tvrdil, že jeho Saab se poblíž St.Gallenu porouchal, musel složit zálohu, musí se urychleně dostavit k obchodnímu jednání do Paříže a jeho bratranec žijící ve Švýcarsku není doma. Kdo z našich čtenářů by mohl poskytnout jakoukoliv informaci o tomto muži, který se prokazuje zřejmě ukradeným nebo falešným pasem? Sdělte prosím bližší informace na adresu: Svaz Čs spolků ve Švýcarsku, Postfach 1288, 8058 Zurich. Svaz Čs spolků NATO! ako nato? V novinách na Slovensku i v Čechách píšu sa úvahy o možnosti vstupu a prija- tie Českej a Slovenskej republiky do NATO. Námietky a požiadavky Ruska, dl'a komentátorov v domácej a zahra- ničnej tlači, sú proti prijatie bývalých štátov Varšavského paktu do zvazku NATO. Dia súbežných informácii sú USA ochotné návrhy a nároky Ruska plné rešpektovať a podporovat’. Vzniká nová situácia v Čechách a na Slovensku a vidno, že história z roku 1938 sa začína znova opakovat’, len v inej formě, čo by si mali občania prvej ČSR zavčasu uvědomit’. Politici a vo- jenskí špecialisti iste budú k uvedenej tématike písať obsáhlé komentáre. História však ukazuje a potvrdzuje, že štát sa móže a musí v prvom radě spolahnúť na vlastně sily. Ja si predstavujem celkom jednoduché a reálné riešenie: - prezidenti Havel a Kováč by sa mali zísť na Javorine a vyhlásit’ "Únii Československo". - Tento štátny útvar by mal byť neutrálny (ako som uviedol vo svojej úvahe "Nové Československo" v čas. Zpravodaj č.11/1991 /Zurich/ a Naše Snahy č. 6/1991 /Bratislava/. - Zrušiť hranice medzi Moravou a Slovenskem.Colníkov poslať na inú produk- tivnu prácu. - Termín čím skór, tým lepšie. Končím s heslom Jana Masaryka "Dobrou noc a pevnou naději". Ing. Jozef Vlček CSc. Zurich 32 [pageend34]Nové knihy osvětlují zkreslené dějiny,... 2. příklad. Ivan Pfaff: Sovětská zrada, naklad. BEA Praha 1993 (144 stran, 49.- Kč). Když již byl v Německu Hitleru moci, byla ló.května 1935 v Praze uzavřena mezi SSSR a Československem spojenecká smlouva o vzájemné pomoci, která navazovala na spojenecký pakt sovětsko-francouzský z 2.5.1935. V dodatku ke smlouvě bylo stanoveno, že závazky vzájemné pomoci budou účinné, jen potud, pokud bude oběti útoku poskytnuta pomoc ze strany Francie. Na tuto podmínku Sověti v kritické době Mnichova poukazovali, protože věděli, že Francie do války nepůjde a tudíž oni sami nebudou muset pomoc poskytnout. Závažné bylo dále, že tato politická smlouva nebyla ani v průběhu dalších let doplněna vojenskými dohodami. Západní mocnosti i Československu kolísaly v hodnocení skutečné síle Rudé armády a její možnosti, bojovat za hranicemi SSSR, zejména po stalinských čistkách v armádě v r. 1937, kdy byla popravena více než polovina velitelského sboru, na 35.000 důstojníků. Tento masakr byl prokazatelně jednou z hlavních příčin těžkých porážek v létech 1941-42. Jaká pomoc se tedy dala očekávat v době mnichovké krise? Západní vojenské kruhy dospěly od konce r. 1937 k závěru, že Rudá armáda není schopna vést válku za hranicemi vzhledem k podprůměmosti nového vrchního velem'. Sovětská diplomacie podnikala tajně řadu pokusů o dohodu s Němci, pakt s Francií odsouvala na vedlejší kolej. Možnost dohody předvídaly německé vojenské kruhy již v r. 1935, došlo k tomu ve skutečnosti po napadení Polska Německem v r. 1939. V tomto světle se ovšem veškeré ujišťování v r. 1938, že Sovětský Svaz přispěchá Československu na pomoc, jeví zcela jinak: veřejná sovětská linie byla určena pro domácí potřebu na Západě a zatím co Stalin tajně směřoval ke sblížení s Německem. Cílem Sovětů nebylo pomoci buržoasii v Československu v případě napadení Německem, ale namísto toho rozpoutám proletářské revoluce a nastolení komunistického režimu. Českoslovenští komunisté nelenili před volbami v r. 1938 se prohlašovat za "nejvěmější syny a dcery této země, připraveni bránit republiku do posledného dechu". Tuto "věrnost" prokázali dostatečně po sovětsko-německém paktu, kdy nechtěli mít s "imperialistickou" válkou nic společného. Před Mnichovem se tak Československo stalo předmětem rozporuplných zájmů evropských mocností. Francie s Anglií "zachraňovaly mír”, protože domácí obyvatelstvo nemělo žádnou chuť jít do války a obě země na ni nebyly připraveny. Zájem SSSR byl především na šíření světové proletářské revoluce a na dohodě s Německem, ne na pomoci ČSR. ... které mluví k nám. Je tato historie tak vzdálená, že nám už nemá co říci? Současný vývoj ve středovýchodní Evropě naopak dokazuje, že dávné mezinárodní vztahy, zájmy mocností, možné zdroje konfliktů mají tuhý život, těch 40 a více let komunistického panství na tom nic nezměnilo. Způsobilo naopak, že se řešení vzájemných problémů na tu dobu jen zamrazilo, aby znovu, se zpožděním vyvstalo a mnohé se nyní jeví jako anachronické, často nepochopitelné. Malé národy ve střední a východní Evropě mohou jen očekávat, že se jejich oblast bude zase dělit na sféry vlivu a že se jejich osud stane při každé vhodné příležitosti předmětem dohadování bez ohledu na jejich vlastní zájmy. Ty si každý národ musí bránit sám, jiný mu pomůže jen potud, pokud jeho zájmy budou shodné. Namísto, aby tyto malé národy vytvořily solidní státní celek, který by molů vystupovat jako rovnocenný partner, štěpí se víc a víc, aby byly o to bezmocnější. Vzestup ultranacionalistů v prosincových volbách v Ruské federaci je pro sousední státy důrazným varováním. Masarykova snaha vytvořit koncem 1. světové války na troskách rakousko-uherské říše středoevropskou unii, daleko předběhla dobu a ani po tolika letech není její realizace v dohledu. -rk- JFK 30 let po zavraždění 35. prezidenta Spojených Států Johna F. Kennedyho dne 23.11.1963 v texaském Dallasu. Přes mnohasetstránkovou oficielní zprávu Warrenovy vyšetřovací komise, která jako jediného vraha označuje Lee H. Oswalda, vynořuje se stále více svědků a důkazů, ze kterých plyne, že se jednalo o spiknutí, kryté z nejvyšších vládních míst. Puška, ze které měl Oswald střílet, nebyla jeho, on sám nebyl na místě, ze kterého se střílelo a z této pušky ani nebylo možné v době, dokumentované filmem a akustickým rozborem. 3krát vystřelit. Některé z těchto dokladů měla v mezidobí k disposici komise amerického kongresu. Ačkoliv byl Lee H. Oswald zatčen krátce po atentátu a vyšetřován policií, neexistuje z výslechů žádný protokol, Oswald sám byl druhý den zastřelen ve věznici Jackem Rubym a tak navždy umlčen. Amatérský film a další rozbory dokazují, že střelci museli být nejméně dva, jeden v 6. patře skladu a jeden na malém pahorku za plotem, který střílel zpředu. Kdo stál za tímto spiknutím, zůstává zatím dále nezodpovězeno, vláda dosud nevydala veškeré doklady s vraždou související. -rk- 33 [pageend35]Platidlo Zdá se, že střední Evropa byla, je a bude platidlem. Byl jí uplácen tu západní, tu východní soused, který si na ni dělal laskominy. Někdy musel zájemce zahřmotit zbraněmi, dnes už stačí dopis či pouhé slovo. Rok 1989 na tom nezměnil nic anebo jen málo. Rusko, nástupnický stát po Sovětském svazu a dědic jeho středoevropských pohledávek, je slovy ministra zahraničí Kozyreva potvrdilo v základním rozsahu. Moskva si nepřeje, aby se státy střední Evropy staly členy NATO, a to stačilo: Česko, Polsko i Maďarsko si mohou nechat o jeho ochranném deštníku jen zdát. Prý dočasně, to slůvko však tady má špatnou příchuť. A musíme to, samozřejmě, jak jinak, pochopit. Ve hře jsou věci důležitější a podstatnější, než je úzkost "malých vzdálených zemí, o nichž nic nevíme", řečeno slovy předválečného odborníka na usmiřování. Úzkost střední Evropy je zatím spíše neklidem, v úzkost se však může proměnit. Rusko nebude na věky věků zemdleným kolosem, vyživovaným a konejšeným bohatým světem. Společenství nezávislých států, do kterého se rozdrobil bývalý Sovětský svaz, už dnes není jakousi vzájemně podpůrnou organizací Šéf gruzínského státu Še- vardnadze by o tom mohl říci svoje. Pokus vyhnout se členství v tomto zbytkovém SSSR zaplatil čtvrtinou země. Pokorný vstup byl okamžitě honorován účinnou pomocí Moskvy v občanské válce. SNS se umí dobře prodávat i v zahraničí. Cožpak SNS není jediným možným strážcem jaderného pokladu? Či bariérou před muslimskou záplavou? A páteří SNS je Rusko. To se dnes prodává opravdu dobře. NATO nás zatím nechce. Možná později, až co Rusko. Samozřejmě nemůžeme a ani nesmíme ustat v úsilí se pod jeho deštník dostat. Důležitějšího je sotva co jiného. Můžeme sami sebe tisíckrát ujišťovat, že jsme nejlepší, na Západ to dojem nedělá, strčil nás do jednoho pytle postkomunistických zemí, na které má Moskva předkupní právo. Za této situace by možná přišel k duhu dosud odříkaný krajíc visegrádské čtyřky. Je to totiž jediný manévrovací prostor, který nám v tomto pytli zbyl. Těsnější spolupráce hospodářská, politická i bezpečnostní, pokud je možná, by mohla vytvořit respektovaný blok se 65 milióny obyvatel. Nebyla by to náhrada za NATO, bylo by to však cosi lepšího, než stát ve vě.tru každý sám. Zvláště když předpověď není růžová. V Moskvě u Bílého domu nevyhrál prezident Jelcin, nýbrž ruská armáda. To je ten pravý důvod, proč spěchat do NATO, to je ten pravý důvod, proč nás NATO nechce. Jiří Hanák 34 [pageend36]SOKOL Zurich si Vás dovoluje pozvat na 23. REPRESENTAČNÍ PLES který se pořádá v sobotu 5.března 1994 ve velkém sále KONGRESSHAUS Zurich Claridenstrasse 5 (vchod K) Otevření sálu v 19.30 hodin Zahájení va 20.00 hodin 22 00 hod. Folklor předvede národní tance K tanci a poslechu hraje taneční orchestr pana Vlast. Pelce Vstupné: Fr.40- Fr.20- studenti, učni a důchodci (s průkazem) Úbor: večerní společenský Upozorňujeme, že bez vstupenky, zajištěné předem, nemůže být nikdo do sálu vpuštěn. Informace: Vladimír F.Svoboda, tel.: 01/ 391 72 04. Rudolf Fiala, tel : 01/ 242 45 34. PREMIE ČTENÁŘŮM ZPRAVODAJE Věrní čtenáři Zpravodaje, kteří zaplatili předplatné na rok 1994, získávají nárok na zvláštní prémii ve formě dvou svazků knihy Jožka Pejskař, POSLEDNÍ POCTA, díl I a 2. Oba svazky ( 323 a 368 stran) podávají životopisy několika set českých a slovenských politiků, umělců, vědců, vojáků, učitelů, žurnalistů, sportovců a pracovníků v nejrůznějších oborech, kteří museli opustit svoji vlast před komunistickým útlakem a zemřeli v cizině, aniž se dočkali osvobození a návratu. Je to jakýsi Slavín těch, kdo pracovali pro osvobození své vlasti v cizím prostředí. Vedle životopisů přinášejí oba svazky, luxusně vytištěné, i ukázky z děl zasloužilých osobností. Knihy budou zaslány všem , kdo spolu s předplatným Zpravodaje anebo zvláště zašlou na úhradu výloh ( obal a expedice ) na poštovní konto Zpravodaje ( 80 - 70357 - 1 ) částku nejméně Sfr. 20.- Případné další dary budou použity k tomu, aby se toto záslužné dílo dostalo do veřejných knihoven v Čechách a na Slovensku. ( Pedakce děkuje při této příležitosti všem věrným čtenářům, kteří se svými podněty, svojí kritikou a svými příspěvky podílejí na zvyšování úrovně Zpravodaje, za jejich spolupráci a prosí, aby byla omluvena, jestliže není v jejích silách, aby na všechny podněty přímo odpovídala ). Něco pro zdraví Lék proti oparům pod jménem ZOVIRAX je nyní volně k dostání v českých lékárnách. Je-li použit při prvních příznacích, že se tvoří opar,zastaví rychle jeho vývoj anebo alespoň urychlí vyléčení. Zovirax byl objeven v Anglii a prodává se tam již od roku 1981. Je to vlastně prvý lék proti virovým infekcím, který se uplatnil v lékařské praxi. Virus oparu (Herpes simplex ) nosí v sobě asi 80 % lidí. K životu jej probouzí stress, rýma či chřipka, slabá horečka , nachlazení i únava, prostě jakékoliv oslabení organizmu. Obvykle asi po 10 dnech opar a z něho vzniklý stroupek zmizí bez následků, může ale v těžších případech infikovat i jiné osoby anebo se přenést na jinou část těla. Zovirax se užívá ve formě masti - malá tuba o obsahu 2 g stojí 200 Kč. Stejná účinná látka ( Aciklovir) ve formě injekcí nebo tablet působí i proti příbuzným virovým onemocněním, jako jsou pásový opar nebo plané neštovice. 35 [pageend37]Česnek proti chřipce - není sice žádná novinka, aie v období chřipkových epidemií je docela vbhodné tento starý lék vyzkoušet. Odborníci tvrdí, že česnek snižuje krevní tlak a hladinu cholesterolu a zároveň podporuje nejen zažívání, ale celý imunitní systém. Jeden stroužek česneku denně se dá docela dobře snést, neboř zvyšuje chuf jídel: polévka česnečka a česnekové topinky bývaly kdysi oblíbenou součástí našeho jídelníčku. Někomu ovšem vadí silná až nepříjemná vůně česnekové silice: v tom případě lze doporučit brát česnekové kapsle, které jsou k dostání v lékárnách a jsou docela prosty zápachu. Ve Spolkové republice lze tyto kapsle koupit docela levně i ve velkých obchodních domech. Soukromé zubní ordinace v Čechách nabízejí nyní podobné služby jak už je to dlouho zavedeno v Maďarsku. Při odborné úrovni, která je srovnatelná s úrovní západní, měly by ceny za ošetření být podstatně nižší než ve Švýcarsku. Propagační časopis “Hello “ uvádí jako příklad ordinaci Dr. Neorala v Polici nad Metují, jistě je ale podobných nových klinik více. Krátkozrakost je léčitelná. Pomocí laserových paprsků je možno odpařit část rohovky a tak - technicky řečeno- obrousit oční čočku, zmenšit její zakřivení, aby nebyla zaostřena na příliš blízko. Na specielní aparatuře, kterou má např. nemocnice ve Zlíně, lze předem nastavit,o kolik mikronů má být rohovka zeslabena. Lze tak s úspěchem opravit krátkozrakost až do minus 10 dioptrií. Operace se po předběžném vyšetření provádí ambulantně a stojí asi 10.000 Kč. infarktů ubývá - k tomuto poznatku dospěla letošní konference kardiologů v Nizze. Podle názoru lékařů má o to zásluhu jednak zlepšená léčebná péče, ale také lepší způsob života, který se pomalu prosazuje. V některých zemích již klesá odbyt cigaret. Chybí zatím statistika o zvýšeném konsumu aspirinu, stařičkého léku, který podle posledních výzkumů při pravidelném užívání snižuje risiko infarktu. Nové Urocentrum Medicoop v Kroměříži je nestátní zdravotnické zařízení, vybavené moderní diagnostickou a léčebnou technikou pro nemoci močového traktu, to jest ledvin, močového měchýře a prostaty. Sonografický ( ultrazvukový ) přístroj umožňuje určit strukturální poruchy uvedených orgánů, provádět cílené odběry tkání z podezřelých ložisek. Urodynamická aparatura vykreslí křivku o průběhu močení a umožňuje tak upřesňovat diagnosu. Zbytnělá prostata se zde léčí ambulantně mikrovlnou terapií, to jest nekrvavým způsobem, při němž se zvětšení odstraňuje speciální cévkou s chlazeným povrchem. Tat o a další druhy léčby jsou ovšem vhodné jen pro zbytnění, nikoli pro zhoubné nádory. Ve středisku ovšem pracují specialisté, obeznámení i s moderními metodami léčby nádorových onemocnění močového traktu. Díky soukromé iniciativě dostává se tak české lékařství na současnou světovou úroveň. ČESKÉ OBČANSTVÍ Konsulární oddělení velvyslanectví České republiky v Bernu nám sděluje: Nařízením vlády České republiky byly do 3O.června prodlouženy lhůty pro volbu státního občanství české republiky těm občanům Slovenské republiky, kteří nyní nemají trvalý pobyt ani na území české republiky ani Slovenské republiky a kteří měli před svým odchodem do ciziny poslední trvalé bydliště na území České republiky anebo alespoň jeden z jejich rodičů je státním občanem České republiky. Tito žadatelé jsou povinni při své volbě státního občanství České republiky předložit doklad o svém propuštění ze státního svazku Slovenské republiky anebo doložit, že o svoje propuštění požádali již před třemi měsíci. Volba státního občanství se provádí osobně před velvyslanectvím České republiky v Bernu. Bližší informace podá konsulární oddělení. JUDr Roman Prosa, vedoucí konsulárního oddělení 36 [pageend38]SOKOL LUZERN 3. volejbalový turnaj v Emmenbrucke 7.11.1993 “ Moc Vám děkujeme za překrásný den. Budeme o něm vyprávět všem doma,že i přes namáhavou cestu a špatné počasí jsme byli velice spokojeni a doufáme, že nás příští rok přijede ještě víc 1 “ Těmito slovy se s námi loučilo po turnaji hodně účastníků. Osobní propagace je nejlepší reklama ! Podobně se loučili i hráči lucernské Montany a VBC Sursee. Věříme, že to všichni mysleli upřímně, jinak by jistě někteří nepřijeli mezi nás po třetí. Část účastníků přijela již v pátek večer, v sobotu se připojili další a tak se utvořily skupiny, které za vedení našich již “ zkušených “ průvodců vydaly se za poznáním okolí. Největší část odjela do Schwyzu, kde si prohlédli střed města a pak měli připravenou prohlídku sýrárny v Seewen. Jiné skupiny si prohlédly Lucern, kde středem zájmu byl nedávno vyhořelý proslulý dřevěný most. Další skupina využila chvilkového zlepšení počasí v neděli dopoledne k výletu do Engelbergu.Přišli sice o požitek několika zápasů, ale zato viděli jako jediní hory. Turnaj sám byl zahájen v neděli nástupem v 7,50 a prvními zápasy v 8,05. Jak rozřadovací, lak zejména finálové hry byly vedeny velmi úporně, bojovalo se skutečně o každý míč a celá řada těsných výsledků svědčí o větší vyrovnanosti družstev než tomu bylo loni. Ve finále žen se střetla družstva Sokola Křenovice a Montana II Luzern, kdy se Lucerňačkám podařilo oplatit sokolkám porážku z předkola a získat tak pěkný dárkový koš. Sokolky byly sice vyrovnanějším družstvem, ale bývalá representantka Švýcarska v dresu Montany dokázala v závěru strhnout své svěřenky k velkému výkonu a svými brilantními nahrávkami získávala potlesk diváků i hráčů. U mužů se po tuhých bojích v kvalifikaci probojovala do finále dvě družstva s vysokou technickou úrovní a mladistvým elánem. Loňský vítěz Sokol Bzenec se tentokrát musel spokojil s druhým místem. Zvítězilo družstvo VBC Sursee. Po skončení turnaje předvedly ukázku své soutěžní sestavy kondiční kulturistiky členky Sokola Slavkov. Předáním putovních pohárů vítězům náčelnicí sokolské župy švýcarské a poděkováním župč za finanční pomoc a všem účastníkům i pořadatelům za vzornou sokolskou representaci skončila v 18,30 sportovní část dne a až skoro do 22 hodin se pokračovalo ve foyer haly v družné mezinárodní zábavě. Byli mezi námi krajané z České republiky, Paříže, Vídně i sportovci švýcarští. O turnaj je stále větší zájem: hodně přes 300 lidí zaplnilo halu i tribunu. Pro všechny bylo na celý den připraveno dostatek domácího občerstvení. Nezapoměli jsme ani na děti - byl pro ně připraven zvláštní program. Obzvláště srdečně chci poděkovat všem příznivcům, kteří našim členům pomáhali při přípravě a provedení turnaje, jakož i milým pomocníkům ze Sokola Winterthur. Termín příštího turnaje byl stanoven na 11.září 1994 a upozorňujeme již nyní, že vzhledem k danému rozsahu turnaje budeme moci přijmout družstva jen na základě pořadí došlých přihlášek. Na závěr uvádíme pořadí a několik čísel, která nejlépe ukáží náročnost turnaje: pořadí ženy: Montana II Luzern, Sokol Křenovice, TJ Žebrák, Sokol Evropa, Montana III Luzern. Pořadí muži: VBC Sursee, Sokol Bzenec, Sokol Slavkov, Junioři župy švýcarské, TJ Žebrák, Kometa Zurich, Sokol Vídeň, Sokol Paříž, Dynamo Uherské Hradiště, Sokol Zu- rich II, Sokol Zurich I, Montana Luzern Junioři. Počet zápasů a setů: muži 33 - 72, ženy 11-23 Počet hráčů: muži 105, ženy 48 Na shledanou při turnaji 1994 ! Ing.Dr. Jaro mír Vlček starosta jednoty Sokol Lucern 37 [pageend39]ZE SOKOLSKÉHO ŽIVOTA VE ŠVÝCARSKU V sobotu dne 20.listopadu pořádala švýcarská župa krajanské setkání v Zúrichu. Na tomto zdařilém odpoledni vyslechli krajané zprávu bratra starosty Ústředí zahraničního Sokola Rudolfa Fialy, který promítl dokumentární film o založení Sokola a průřez Sokolskými slety až do roku 1948. Posléze přednesli konzulové obou republik informativní referát o změnách v legislativě v České a Slovenské republice. JUDr Roman Prosa, Konzul České republiky pak odpovídal na dotazy krajanů této republiky a pan JUDr Peter Lizák 1.tajemník Slovenské republiky odpovídal na otázky krajanů z této republiky. Oběma zástupcům velvyslanectví děkujeme tímto za jejich sdělení ke všem problémům, které nás zde ve Švýcarsku zajímají ve vztahu k našim vlastem České event.Slovenské. Z příspěvků na úhradu byl zbytek SFr. 430.- poukázán na sletový Fond ČOS - ve prospěch XII. Všesokolského Sletu v roce 1994 v Praze. St.Gallen: B.Zoder, tel. 071/511274 Winterthur: S.Švihá, tel. 052/325318 Ubytování v době sletu, zajištěním doprovodného programu a prodejem vstupenek byla pověřena firma Jasmín, Legerova 22, Praha 2, tel./ fax 0042 2249 13419. Tatp firma může zajistit ubytování v hotelích čtyřhvězdičkových (dvoulůžkový pokoj 90.-USD za osobu) tří a dvouhvězdičkových ( 55.- USD a 23.- USD za osobu). Vstupné na krytou tribunu v hlavní sletové dny 5.a 6. července je od 18,50 do 25.50 USD. V doprovodním programu se plánují prohlídky Prahy, výlety parníkem po Vltavě a návštěva Křivoklátu a Karlštejna. Objednávky hotelů a vstupenek je třeba zaslat nejpozději do konce března 1944. XXX Pořad XII. všesokolského sletu: v Praze 1994 1. 7. (pátek) příjezd do Prahy 2.-3.7. (sobota, neděle) zkoušky na Strahovském stadionu 3.7. (neděle odpoledne) sletový průvod Prahou 4.7. (pondělí) veřejná generální zkouška na Strahově 5.-6.7. (svátky - úterý a středa) hlavní sletové dny na Štrahově Součástí sletu bude řada podniků po celé Praze. Podrobné programy budou uveřejňovány a nebo si je vyžádejte u našich jednot. Slet bude ukončen Benátskou nocí na Vltavě a závěrečným Gala - večírkem. Tyto jednoty ve Švýcarsku Vám podají zprávy: Aarau: Dagmar Bergová, tel. 064/ 812372 Baden: M.Franclová, tel. 056/ 912909 Basilej: St.Formann, tel. 061/636709 Bern: V.Báumeltová, tel. 031/3311030 Curych: M.Svoboda, tel. 01/3917204 Luzern: Dr. J.VIček, tel. 041/557282 Solothurn: J.Svoboda, tel. 065/255784 RESIDENCE EXIL NADACE POLITICKÉHO EXILU 8058 ZŮRICH-FLUGHAFEN; POSTFACH 1288 Vážení krajané, po dvouletých beznadějných a někdy i ponižujících jednáních ve vlasti se zdá, že naše úsilí přece jen nebylo zbytečné. Předseda zahraničního výboru Českého parlamentu nám nabídl pomoc a tak dne 19.ledna 1994 se sejdou ve sněmovně České národní rady Dr.Payne, Dr.Kolář - ředitel odboru krajanských styků ministerstva zahraničí, primátor hlavního města Prahy /nebo jeho náměstek/ a členové přípravného výboru NADACE. Pro Vaši informaci sdělujeme, že tuto akci písemně doporučila kancelář prezidenta republiky a ministr zahraničních věcí. V případě, že výsledek této schůze bude negativní, pak se domnívám, že jakákoliv další jednání jsou bezpředmětná. V opačném případě lze očekávat, že i méně majetní exulanti budou mít možnost si zajistit v Residenci exil klidné, bezpečné a spokojené stáří. 38 [pageend40]Samozřejmě bylo by ideální, kdyby se k exulantské NADACI přihlásil dostatečný počet definitivních zájemců a tak byli zcela nezávislí, avšak z 133 předběžně přihlášených krajanů se definitivně přihlásil 14, 23 definitivně odhlásilo a 96 krajanů se ještě nerozhodlo - nebo zapomnělo odhlásit. Z výše uvedených důvodů nám nezbývá nic jiného než čekat na rozhodnutí příslušných orgánů. S krajanským pozdravem Jiří Nápravník za přípravný výbor NADACE Pavel VOKÁČ Hauptstrasse 50 CH - Hausen bei Brugg Telefon 056 / 41 00 93 Fax 056 / 42 11 73 trauelphot PRODEJNA českých knih PŮJČOVNA českého videa BADENERSTRASSE 698 CH-8048 ZURICH TELEFON 01/43168 78 TELEFAX 01/432 95 92 AUTODOPRAVA ČR - CH osob a nákladů (až do 1.6 tun) rychle, spolehlivě, levně. Informace 037 / 42 74 10 VLASTNÍ DŮM VE ŠVÝCARSKU na klíč. Nabízíme Vám různé typy domů: 120 m2 - 170 m2 (5 -6 pokojů), zařízená kuchyně + koupelny, tapety, koberce, kachličky dle vlastního výběru, okna dřevěná nebo plástová, vakuová skla, vnitřní členění je variabilní základová deska nebo sklep a) stavbu zajistí zákazník b) provede jí naše firma Cena bez pozemku, garáže, spodní desky, poplatků Sfr. 280 000.--310 000 .— skutečná hodnota domku 340 až 530 000.— Sfr. Miroslav HRŮZA Gempenstrassc 25 CH - 4053 BASEL Telefon 061 /35 23 90 a 039 / 55 10 48 Fax 039/55 10 48 naše nabídka na cesty do republiky: - letenky do Prahy a Bratislavy od Fr. 370.- - autokarová doprava do Prahy od Fr. 170.- - výhodný pronájem auta v Bratislavě od Fr. 300.- s neomezenými kilometry zajistíme hotely v celé republice pro skupiny velmi výhodné ceny v ubytovnách na nejkrásnějších místech (Jeseníky, Krkonoše a pod.) za neuvěřitelné ceny. Stále mimořádné nabídky pro "Schnellentschlo- ssene" na našem specielním čísle 056/419941 Mimořádně, zvýhodněné zvláštní cesty například: Thajsko -10 dní od Fr. 1590.-, v prvotřídním hotelu kombinace Kuba/Dominikánská republika - 15 dní včetně plné penze Fr.2490.- Maledivy - 9 dní ve čtyřhvězdičkovém hotelu pouze od Fr.1795.- Do 27.března nabízíme Vám výhodný zájezd na Maltu s ubytováním v hotelu President se dvěma bazény (jeden v hale, druhý venku) včetně snídaně od Fr. 599.-. Týdenní odlety vždy ve středu či neděli. Veškeré lety Vám můžeme jako lATA-Rsisebůro ihned potvrdit a letenku i na počkání vystavit: NEZAPOMEŇTE NA NAŠI SOUTĚŽ: VŠICHNI KDO SI U NÁS OBJEDNAJÍ CES - TU DO 15.2. 94, ZÚČASTNÍ SE SOUTĚŽE O CENY: Hit roku 1994 - BALÍ /Hotel TJENDANA PARADI- SE týdenní pobyt jen Fr. 1380.-, dvoutýdenní Fr. 1670.- s bohatou snídaní Jubilejní lety do Kenye s ubytováním v prvotřídním hotelu JEISURE LODGE v určitých termínech (8. a 22.5. a 5. a 19.6.94) pouze Fr. 1590.- V měsíci lednu stojí týdenní pobyt na Malorce v hotelu Balmes pouze Fr. 295.-!!! 39 [pageend41]reisebüro Milí krajané, ještě jednou vše nej do nohého roku!!! Děkuji z celého srdce všem, kteří nám tak hezky přáli ať už osobně, telefonicky či písemně. Naše otvírací časy: Pondělí až pátek 8.30-18.30 čtvrtek 8.30-20.30 sobota 8.00-16-00 Nabízíme: Lety do Prahy za Fr. 355.- Je nám líto, ale letiště Praha zvýšilo od prvního ledna neočekávaně aniž by nás včas informovalo letištní poplatky z 10 Fr. na 14- Lety Ženeva - Praha Fr. 420.- Lety Zúrich - Bratislava Fr.450.- Pozor! Denně můžete letět Zúrich - Paříž - Zúrich Fr. 195- Lety: ZH Orlando nebo Miami až do 31.března Fr. 730.- Fly+Drive: inkl. pojištění Fr. 799.- Koupání Miami: let, auto, 6 noclehů Fr. 1099.- Kombinace Miami Orlando: let, auto, 4 noci Orlando Fr. 1090.- Malediven: týden plná pense Fr. 1790.- místo 2700 -. Je to tam super! Vím o čem mluvím! Arabské Emiráty: týden, hotel, snídaně inkl. visum Fr. 1490.- Venezuela: isla Margarita Club all inkl. do konce března Fr. 2080.- 2 týdny. Kenya: 2 týdny čtyřhvězd. hotel, polopense, safari Fr. 1795- Ideální pro rodiny: Po celou sezónu pro Vás máme k dispozici krásný bungalov u moře na Menorce. Stejně tak Vám můžeme nabídnout velice pěkné a výhodné možnosti ubytování v oblasti Alikante a nebo na Mallorce. Malý oznamovatel S přáním, nebýt sama, hledá Čecho- Švýcarka 46/160 muže všestranných zájmů. Zn. "Okolí Aargau, Zúrich" do adm.Zpr. Hledám pohlednou přítelkyni osamělou Čechošvýcarku do 57 let bez závazků. Hobby: plavání, kolo, cestování, hudba. Foto vrátím. Zn. "Nekuřačka podmínkou" do adm. Zpr. Nabízím přátelství na úrovni sympatickému Čecho-Švýcarovi do 62 let, který je také sám. Jsem vdova 57/165 z Moravy, momentálně do 3.3.94 ve Švýcarsku. Tel. 057/ 22 79 41. Hospodyně, hledám práci v české nebo slovenské rodině, žijící v Ženevě. Jsem 45letá žena, zkušená ve všech domácích pracích. Volejte na 0042 2 70 46 34 nebo pište na adresu: Paní Klára Mrázková, Travná 1202, Praha 9 - Kyje. Prodám veterány ve Švýcarsku TATRA 12, typ Normandie, r. 1930 kompl. restaurovaná Fr. 18000 - AERO 10, cabrio, r. 1933 Fr. 13500.- AERO 30, limousine, r.1939 Fr. 8000.- karoserie Sodomka Tel. 032/ 95 21 49 Pronajmu v Praze blízko centra (Smíchov) 2 pokoje (2-4 lůžka), 15 - SFr na osobu se snídaní. Tel.0042 2 54 06 39. Praha - Strašnice k pronajmutí 3- pokojový byt se vším příslušenstvím včetně garáže, cena SFr. 200.- za týden. Tel. 027 43 52 36 (Beantworter). Francouzská Riviera - dovolená v komfortně zařízeném bytě u moře (2 pokoje s kuchyňkou a příslušenstvím pro 4 osoby) 14 dní od 420 do 1000 SFr. dle sezóny. Sleva pro delší pobyt. Vojejte 0033 9482 3741 nebo pište: Lex Tourterelles, 47 Allée du T.Club, F- 83700 Saint Raphael, France. Reisebiiro C-TOURS Effi Mart Mártp/atz 5 8307 Effretikon 052 / 32 7070 40 Ráda bych poznala ženu, která nesnáší samotu, jako já. Jsem vitální vdova v důchodu. Zn." kompromis" do adm. Zpravodaje. [pageend42]ARENT AG PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýcarskými úřady (Beschwerden) pojišťovacích a nemocenských problémech vymáhání dluhů (Betreibung) právních problémech v samostatných firmách přihlašování švýcarských patentů zakládání společností (AG - Grúndung) a jiných problémech a procesech ve švýcarském a českém právu ARENT AG Allg. Rechts und Unternehmensberatung Marktgasse 36 3011 BERN Telefon 031 /311 05 22 a 311 07 70 Vážení přátelé! Po velkém úspěchu v loňském roce pořádáme náš 24. SOKOLSKÝ PLES opět v sále budovy Don Camillo. Zveme Vás a Vaše přátele maskované i nemaskované a hlavně s dobrou náladou, kterou si můžete podpořit výbornou kuchyní v přízemní restauraci nebo občerstvením přímo v sále. Parkování doporučujeme v garáži City West a v omezeném počtu v přilehlých ulicích. Stoly jsou pro 8-10 osob. Na složence uveďte počet a druh vstupenek, eventuálně přání, s kým chcete sedět u stolu. Zajistěte a zaplaťte svá místa včas, nejpozději do 12.2.1994. Na shledanou se těší Výbor SOKOLA BERN Ověřený překlad z češtiny i slovenštiny do němčiny pro švýcarsaké a do češtiny pro české úřady a soudy i pro Vaši soukromou potřebu provede ihned JUDr. Miroslav KOŘÍNEK Postfach 269, 8132 EGG / ZH Telefon 01 / 984 17 14 Zavolejte mne od 9 - 11 hod. a od 16 - 19 hod. kterýkoliv den SOKOL BERN Vás srdečně zve na 24. maškarníj?fes v sobotu 26.února 1994, 20.00 hod. Velký sál Don Camillo Zieglerstrasse 20, 3007 Bern K poslechu a tanci hraje skupina Víta Kozia V půlnoční přestávce vylosování tomboly PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lic. phil. I. Markéta KARASOVÁ Saumstrasse 54 8003 Zurich Telefon 01 /463 96 10 Pro krajany podstatná sleva! Vstupenky včetně místenky Fr. 35- Členové Sokola Fr. 25.- Studenti a penzisté Fr. 20- Masky vítány - Úbor společenský Ukončení ve 02.00 hod. Předprodej a reservace: Milan Vondráček Jupiterstr. 3/1 560 CH - 3015 Bern Tel. 031/941 26 72 [pageend43]AZB 8048 ZURICH PP / Journal CH -8048 ZURICH Posfretouren an: Administrafion ZPRAVODAJ Postfach 12, CH - 5233 STILLI Switzerland Vydává: Svaz čs. spolků ve Švýcarsku Redakce: L.Křivánek, Allée des Chěnes 1, CH-1723 Marly Administrace, inserce: Zpravodaj, Postfach 12, CH - 5233 Stilli, Telefon 056/44 25 15 Sazba, grafická úprava a tisk: Druckerei Milan Cimburek, Badenerstrasse 698, CH - 8048 Zurich Tel.: 01 / 431 68 78, Fax 01 / 432 95 92 PC Konto: Zpravodaj, 80 -70357 -1 Bank, konto: SKA, 8022 Zurich - Rathaus- platz, Zpravodaj, 634699 - 71 Podepsané články nemusí vždy vyjadřovat názor redakce. Nevyžádané rukopisy se nevracejí. Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku.............................. Sfr. 40.- v Evropě......................................Sfr. 45.- zámoří (letecky)........................Sfr. 50.- Ceny inserátů ve Zpravodaji: celá strana..................................... 380.- 1 / 2 strany.......................................190.- 1 / 3 strany..................................... 130.- 1 / 4 strany.......................................100.- 1 / 6 strany.........................................70.— 1 / 8 strany.........................................55.- Malý oznamovatel : Za 1 řádek o šířce 40 písmen Sfr. 7.-. Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu : Zpravodaj, Postfach 12, CH - Stilli, nejpozději do konce měsíce. fúr Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zurich (Schweiz) Telefon: 01 932 32 22, Telefax: 01 932 52 03 2 (ŽSCfS dWÉ aSjfí Jistě Vám přijde vhod možnost uzavřít výhodné pojištěni na nemoc, úraz a úmrtí, event. převoz nemocného či zemřelého na náklady pojištovny (i nad stáří 85 let). Pojištění od 0,22 šv. Fr. na osobu a den !!! zpra vodaj [pageend44]