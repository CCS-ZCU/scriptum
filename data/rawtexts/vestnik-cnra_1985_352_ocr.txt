VĚSTNÍK AMNESTIE V květnu, к oslavě 40. výročí konce války byla vyhlášena amnestie v Československu. Po minulých zkušenostech s komunistickou vládou se nedalo mnoho očekávat ve smyslu spravedlnosti, natož lidskosti, ale tentokráte komunisté to dovršili. Lidová Demokracie uveřejnila 9. května “Rozhodnutí prezidenta o amnestii”. Začíná to tímto úvodem: Ve dnech 40. výročí vyvrcholení národně osvobozeneckého boje československého lidu a osvobození Československa Sovětskou armádou, hodnotí naše národy výsledky dosazené při výstavbě vyspělé socialistické společnosti. Je to hrdá bilance našich pracujících, kteří iniciativně a obětavě uskutečňují politiku Komunistické strany Československa. V naší vlasti se dále rozvinula socialistická demokracie, prohloubila a upevnila politická a morální jednota lidu. Tyto skutečnosti jsou výrazem síly a pevnosti našeho socialistického zřízení a dávají záruku, že u některých osob, i když porušily zákon, může být dosaženo převýchovy i bez uložení trestu a jeho výkonu. Na návrh předsednictva ústředního výboru KSČ a vlády ČSSR používám svého ústavního práva a udílím tuto amnestii: Amnestie je rozdělena na 6. článků: Hned v prvním článku je zřejmé, že se týká provinilců za “přečiny nebo úmyslný trestný čin ve výměře nepřesahující jeden rok”. Článek druhý je podobného znění: týká se “lehkých jednoročních trestů” odsouzených, kteří trest vykonávají nebo mají vykonat v první nápravné výchovné skupině, ve vojenském nápravném útvaru nebo nápravně výchovného ústavu pro mladistvé. Článek třetí se týká “podmíněně odložených trestů odnětí svobody a nápravného opatření”. Čtvrtý článek se opět týká případů nepřevyšujících jeden rok. Ve Spojených státech jsou “probations” každodenní záležitostí, nedá se vůbec mluvit o československé amnestii, zvláště když se dostaneme к jádru věci: článkům 5. a 6. Jasně se praví, že amnestie se nevztahuje na trestné činy, např. “na opuštění republiky”, což je trestný čin podle paragrafu 109 trestního zákona; následují trestné činy úplatků podle par. 160, nepřímého úplatkářství podle par. 162 a zanedbání povinné výživy podle par. 213... Poněvadž jejich spáchání bylo spojeno s úmyslným trestným činem, za který zákon stanoví trest odnětí svobody převyšující jeden rok. Článek 6. “ukládá ministrům spravedlnosti České socialistické republiky a Slovenské socialistické republiky a ministru národní obrany Československé socialistické republiky, aby si na základě přezkoumání předložili к rozhodnutí Konference o lidských právech v Ottawě V minulých týdnech došlo v Ottawě na konferenci expertů na lidská práva několikráte к ostré výměně názorů, zejména mezi americkou a sovětskou delegací. Ve svém projevu z 15. května velvyslanec Schifter mluvil, mimo jiné, o Chartě 77 a VONSU, o osobách, které jsou t.č. v československých věznicích v důsledku své činnosti na poli lidských práv a vyzdvihl zejména případ Rudolfa Baťtka a Jiřího Wolfa. V projevu 17. května velvyslanec Schifter mluvil o náboženském pronásledování v Sovětském svazu a v Československu a přečetl v originále také článek o situaci církve v Československu, nazvaný “Kirche in Fesseln”. Ve svém dalším projevu, 29. května, se velvyslanec Schifter zaměřil na rusifikaci baltských států a Ukrajiny, která znamená i násilné přesidlování občanů Estonska, Litvy a Lotyšska do Sovětského svazu a sovětských občanů do těchto tří států. Zmínil se také o persekuci dvou miliónů Židů v Sovětském svazu. V úterý, 4. června velvyslanec Schifter mluvil zejména o situaci v Polsku, o zakázaném odborovém hnutí Solidarita a poukázal na to, že v Gdaňsku byli znovu postaveni před soud Adam Michnik, Bogdan Lis a Wladyslaw Frazyniuk. Do čtvrtka, 8. června, bylo podáno celkem 45 různých návrhů. Nej kontroverznější návrhy byly podány Československem, Maďarskem, Východním Německem a Sovětským svazem. Sovětské prohlášení mluví o tom, že “... zúčastněné státy se uchylují к otázkám lidských práv a základních svobod jako ku zbrani za účelem vyvolávání nepřátelství mezi lidmi a zvyšování mezinárodního napětí... а к vytváření ovzduší nedůvěry a chaosu v jednotlivých státech i mezi státy...”. Západní delegáti byli šokováni, že Sovětský svaz použil slovo “zbraň” v souvislosti s lidskými právy. Konference by měla přijmout nějaký “výsledný dokument”. Někteří delegáti vyslovili názor, že by dali přednost tomu, aby závěrečný dokument neobsahoval žádné návrhy, než aby byl přijat návrh Sovětského svazu. —afa— ČESKOSLOVENSKÉ NÁRODNÍ RADY AMERICKÉ Číslo 352 Červen 1985 “návrhy na prominutí nebo zmírnění trestů uložených za trestné činy a přečiny spáchané před vyhlášením tohoto rozhodnutí u osob, na které se rozhodnutí nevztahuje, jde-li o těhotné matky, matky, které pečují o dvě nebo více dětí mladších 15 let, muže starší 65 let a ženy starší než 50 let, osoby, které trpí těžkou nevyléčitelnou chorobou.” Amnestie nedává milost Chartistům, nábožensky věřícím, kteří se provinili proti řádu komunistické správy církevní. U komunistů nepřichází vůbec v úvahu tresty Javorského a jiných odsouzenců trestaných ze msty, že se jim nechtělo v Československu žít. [pageend1]VESTNÍK June 1985 Organ of the Czechoslovak National Council of America Published monthly (Except bi-monthly July-August) Subscription $5.00 - Outside U.S.A. $6.00 Editor - Vlasta Vraz Office: 2137 So. Lombard Avenue, Cicero, Illinois 60650 Telephone: 656-1117 VĚSTNÍK Červen 1985 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $5.00 - Mimo USA $6.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Účast v Ottawě Po dobu jednání konference expertů na lidská práva nebyl přítomen ani tisk, ani ethnické skupiny. To však nezabránilo některým, aby agitovali mimo konference, aby vyhledávali různé příležitosti sejít se s delegáty propagovat “svou” věc. Proto nechyběli ani p. Hvasta a pověstný dr. Evžen Löbl, s pestrou komunistickou minulostí, aby zastupovali slovenské separatisty pod rouškou Slovak World Congress. Na jedné demonstraci byli svědky útoku velké maďarské skupiny, dobře zorganizované, která protestovala proti útisku maďarské menšiny Slováky v jižním Slovensku. Mohlo jim to být poučením, jak důležitá je spolupráce a jednotnost Čechů a Slováků proti společným nepřátelům. Obráceně, v Maďarsku žijí Slováci a ti si stěžují na asimilační politiku Maďarů. Otiskujeme článek z časopisu “Naše snahy”, vydává Stálá konference demokratických Slováků: SLOVÁCI V MAĎARSKU — To je téma, ktorou sa zaoberá Milan Tesutík v týždenníku Nové Slovo. Jeho článok “Korene a ich výhonky” však dáva podnety na zamyslenie aj o celkovom položení Slovákov žijúcich v Maďarsku. Nachádzame v ňom totiž vetu: “Musíme si uvedomiť, že od roku 1960, keď sa v dvoch slovenských gymnáziách a pietich základných školách obmedzilo vyučovanie slovenčiny na minimum, priamo úmerne tomuto faktu z roka na rok ubúda aj Slovákov.” Konečne sa teda aj komunistický týždenník, vychádzahúci na Slovensku, odvážil uverejniť slová, ktoré nemožno charakterizovať ináč ako priamu obžalobu politiky maďarských úradných miest voči Slovákom žijúcim v Maďarsku. Hore citovaná veta totiž jasne hovorí, že obmedzenie vyučovania slovenského jazyka v Maďarsku nebolo zavinené poklesom počtu slovenského obyvatelstva, ale práve naopak, malo za ciel znížit počet tých maďarských občanov, ktorí sa hlásia k svojej slovenskej národnosti. Že sa maďarským miestam darí politika kultúrnej asimilácie Slovákov žijúcich v Maďarsku dokazuje dalšia veta z citovaného článku Milana Resutíka: “Ba treba spomenúť aj další fakt, že takmer výlučne sa v poslednom čase stala dorozumievacou rečou medzi Slovákmi maďarčina”. No z tejto skutočnosti možno obviňovat maďarskú asimilačnú politiku iba čiastočne. Veď úrady nemôžu donútit Slovákov žijúcich v Maďarsku, aby sa medzi sebou rozprávali po maďarsky aj v súkromom živote. Tu zrejme nie všetko v poriadku vo vzťahu Slovákov žijúcich v Maďarsku ku svojej materinskej reči... Spomínané násilné obmedzenie vyučovania slovenského jazyka v Maďarsku však najlepšie dokazuje dvojtvárnost maďarskej politiky vo vzťahu k národnostiam. Tam, kde sa dožadujú práv pre Maďarov žijúcich v iných krajinách, sami Dopis prezidentu Husákovi do Prahy International League for Human rights, se sídlem v New Yorku, poslala 24. května t.r. tři dopisy prezidentu Husákovi do Prahy, ve kterých protestovala proti podmínkám t.zv. “ochranného dohledu”, kterému jsou vystaveni Jiří Gruntorád, Ladislav Lis, Jan Litomiský a František Stárek. Dále vznesla protest proti věznění Rudolfa Baťtka, Jana Wunsche, Jiřího Wolfa, Ivana Jirouše a Waltera Kanii. A třetí dopis se zabýval stálým šikanováním a pronásledováním 25 československých občanů, kteří pracují na poli lidských práv a jsou signatáři Charty 77 nebo členové VONSU: Václava Bendy, Josefa Danisze, Jiřího Dienst- biera, Drahomíry Fajtlové, Jiřího Hájka, Václava Havla, Ivana Havla, Olgy Havlové, Ladislava Hejdánka, Evy Kantůrkové, Miroslava Kusého, Václava Malého, Petra Pospíchala, Jiřího Rumia, Jana Rumia, Anny Sabatové, Petrušky Šustrové, Milana Šimečky a jiných. V dopisech tato organizace také vznesla fakt, že někteří signatáři Charty, Václav Benda, Jiří Dienstbier, Jiří Hájek, Václav Havel, Petruška Šustrová, byli pod zvláštním policejním dozorem a sledováni na každém kroku v době návštěvy v Praze britského ministra zahraničních věcí, Geoffrey Howe v dubnu t.r. International League for Human Rights poukazuje v dopisech na fakt, že československá vláda podepsala Závěrečný Akt z Helsinek, Mezinárodní Pakt o Lidských a Politických Právech a žádá československou vládu o přešetření jmenovaných případů porušování lidských práv. —afa— 2 — Věstník tieto princípy porušujú... To, čo požadujem pre seba, nesmiem upierať druhým, také sú zásady demokracie. (Naše snahy) Lidská práva v Československu Mrzí nás zpráva, že nej horší z delegátů v Ottawě, tím chceme říct “nejposlušnějších lokajů a patolízalů Sovětského svazu” jsou právě zástupci Československa. Cokoli nechce přednést Sovětský svaz, nastrčí na to československé sluhy. Stačí si přečíst “Příkaz ředitele” Československé akademie věd členům této vědecké instituce, na kterou bychom chtěli být hrdi, jak to vypadá se svobodou v Československu. V nadpise se uvádí obsah: Styk s cizími státními příslušníky; písemný styk se zahraničím; zahraniční cesty; návštěva cizích státních příslušníků. Na všechno jsou přesné a přísné zákony: Začíná to takto: 1. Styk s cizími příslušníky. Na základě zákona č. 102/ 1971/Sb. o ochraně státního tajemství a Pokynů generálního sekretáře ČSAV w. 8 z r. 1972 a z usnesení prezídia ČSAV z r. 1972 ukládám všem zaměstnancům G1Ú: [pageend2]a) Nenavazovat styky se zahraničními organizacemi nebo jednotlivci — včetně vyplňování dotazníků pro zahraniční organizace — bez souhlasu ředitele ústavu a s vědomím pracovníka ZO-ZÚ ústavu. Stykem s cizinci se rozumí jakýkoliv služební i soukromý styk na území ČSSR nebo i v zahraničí, a to nejen osobní, ale i styk výměnou písemných a jiných materiálů, případně vyplňování dotazníků pro zahraniční organizace, jednotlivce apod. Pro styk otevřenou poštou do zahraničí (separátní otisky apod.) platí ustanovení bodu 6. části 2. Dojde-li к navázání soukromého styku s organizací cizího státu nebo s cizincem a nebylo-li možné předem si vyžádat souhlas, je nutno tento styk ohlásit dodatečně. b) Při styku s příslušníky NS (včetně emigrantů) při služebních i soukromých cestách musí být podána zpráva do pěti dnů po návratu pracovníků ZO-ZÚ, která musí obsahovat: 1) Stručnou informaci o jednání (s kým bylo jednáno, kdy, kde, o čem, kdo dal souhlas). 2)Zda a v čem došlo к vybočení nad stanovený rámec. 3) Podrobnější údaje, pokud jednání bylo zaměřeno na politické, hospodářské nebo jiné zájmy o ČSSR, nebo byl-li projeven zájem o ochraňované údaje z oblasti výzkumu v ČSAV. Předkládání těchto zpráv není třeba ze služebního nebo soukromého styku se státními příslušníky a organizacemi zemí RVHP a při soukromých výjezdech do zemí RVHP (v sovětském bloku). 4) Dodatečně se nehlásí styk s cizincem, к němuž došlo nahodile a jehož obsah rozhovoru z hlediska státního, hospodářského a služebního tajemství je nezávadný. V případech, kdy je předem známo jednání s cizím státním příslušníkem, musí být předem pro toto setkání provedena řádná příprava a schválena ředitelem ústavu. c) Informovat pracovníky ZO-ZÚ o emigraci nebo vystěhování blízkých příbuzných (bratr, otec, švagr apod.) do NS. V tomto duchu pokračují další rozkazy o písemném styku se zahraničím, o zahraničních cestách a návštěvách Je to otřesné čtení pro člověka svobodného světa. Např. návštěvníku z ciziny, profesoru, vědátoru určuje se předem styk к “ochraně hospodářského a služebního tajemství, návštěvy a prohlídky musí být předem projednány a schváleny ředitelem ústavu a ČSAV. U návštěvy musí být určen pracovník, který bude hosta doprovázet, po skončení návštěvy předloží doprovázející “pracovník do 5 dnů zprávu pracovníkovi ZI- ZÚ o tom, zda uložená opatření byla dodržena (opatření na ochranu státního, hospodářského a služebního tajemství). Záznam o odborném jednání předá doprovázející pracovník do 7 dnů po skončení návštěvy řediteli ústavy nebo jeho zástupci (ve 3 vyhotoveních).” Rozkaz končí: “Ukládám všem vedoucím pracovníkům ústavu, aby dodržovali tento příkaz a poučili své podřízené v duchu uvedených zásad a kontrolovali jeho plnění. Porušení tohoto příkazu kterýmkoliv pracovníkem ústavu bude posuzováno jako závažné porušení pracovní kázně a může být důvodem к disciplinárnímu řízení podle Zákoníku práce.” Ředitel Jaké to ponížení pro ředitele; byl jistě zvolen proto, že je mu “důvěřováno” komunisty. Je degradován na udavače a policajta v nej horším slova smyslu. Porovnejme to s poměry ve Spojených státech, kde panuje druhý extrém. Zde si každý dělá co chce, jde kam chce, s kým chce. Je velmi málo míst kam je přístup zakázán, a i to se dá obejít. Píše se sice o tom, že Sověti nám kradou naše nejnovější výzkumy technologické, že je tu na tisíc agentů, kteří jezdí po celých Spojených státech, jdou do továren, do výzkumných ústavů atd., ale příští den si na krádež už ani nevzpomeneme. Někteří úzkostliví členové kongresu by dokonce protestovali, že každý má právo volného pohybu, výměnu názorů, etc. etc., že omezování by bylo neamerické, proti duchu americké svobody. Tak vše je dovoleno. Věstník — 3 Lidská práva na pokračování V lednu porušila čs. vláda další ujednání Helsinské dohody když zavedla novou formu pozvání pro příbuzné a přátele v cizině s úmyslem ztížit ne-li znemožnit jejich žádost o návštěvu z Československa. Návštěva měla být radostnou událostí, samozřejmostí. Celý západní svět dnes cestuje svobodně všemi směry, bez překážek, bez pozvání. Komunisté však udělali z toho požadavek, který měl sloužit několika účelům: ukázat jejich moc proti bezbranným občanům zato, že nejsou ve straně a v případu povolení těžit z návštěvy různými způsoby. Vzbudilo to ve světě rozruch. Občané západních zemí se začli bránit; ve Švédsku, Německu, Rakousku, Kanadě atd. České Slovo v Mnichově napsalo tento protest: Zvací dopisy s překážkami Nařízení čs. vlády, jímž se od 1. ledna 1985 zavedla nová forma zvaní čs. občanů к návštěvě příbuzných v zahraničí, vzbudilo mezi čs. exulanty rozruch a odpor. Nařízení se vymyká mezinárodním zvyklostem a je otázka, zda je slučitelné s běžnou mezinárodní praxí v tomto druhu mezistátních styků. Je tudíž na místě, že dík několikeré iniciativě byl nový způsob zvaní učiněn předmětem zkoumání některých mezinárodních organizací. Záležitostí se budou především zabývat orgány Evropské rady. Vedoucí evropské kanceláře Shromáždění evropských porobených národů, Edmund Řehák z Paříže, byl pozván, aby se jako pozorovatel zúčastnil zasedání parlamentního zasedání Evropské rady ve Štrasburku ve dnech 29. ledna—1. února 1985. Použil příležitosti a předložil Komisi pro styky s evropskými nečlenskými zeměmi a Právní podkomisi pro lidská práva text zvacího formuláře к posouzení, zda se požadavky čs. úřadů vůbec či do jaké míry srovnávají se Závěrečným aktem helsinských dohod (o volném pohybu osob), který Československo spolupodepsalo a jímž je vázáno. Ve Vídni se záležitostí zvacích dopisů zabývá rakouské ministerstvo zahraničních věcí, a to z podnětu Kulturního klubu Cechů a Slováků, žijících v Rakousku. Činovníci Kulturního klubu v písemném protestu, zaslaném ministerstvu zahraničí, se ohradili nejen proti tomu, že nový způsob pozvání hrubě zasahuje do soukromí občana-hostitele, nýbrž ho přivádí i do obtížné situace, protože čs. úřady chtějí znát údaje, jež s pobytem příbuzného nemají nic společného a jsou ve zjevném rozporu s rakouskými zákony. Ve vídeňském podání se také protestuje proti tomu, že žadatel, který chce příbuzného z Československa pozvat, musí se osobně dostavit na čs. zastupitelský úřad. O novém postupu čs. úřadů informovala veřejnost ve svém vysílání i rakouská televize. [pageend3]Cs. zastupitelské úřady rovněž trvají na tom, aby jim žadatel předložil svůj cestovní pas. Ne na ukázku, ale na několik dní. Cestovní pas je důležitý osobní dokument, průkaz totožnosti, který se podle uznávaných mezinárodních pravidel nemá dávat z ruky, dokonce už ne úřadům cizího státu. Cs. úřady si nutně musí být vědomy, že v tomto ohledu hrubě porušují běžný postup, ale zřejmě jim na dojmu, který vyvolají, nezáleží. Pro ně je důležitější novou úpravou zvacích dopisů pohodlně sbírat informace, na nichž mají zájem, a jestliže se někteří exulanti raději zřeknou návštěv příbuzných, než aby vyhověli zvídavým a všetečným čs. požadavkům, taky dobře. Režim ani v nejmenším nestojí o to, aby čs. občané na vlastní oči viděli, jaký je život ve svobodných zemích, jak jim čs. propaganda lže. Cím méně návštěv v zahraničí, tím méně svědků. Československo je pro uvolňování vztahů. Jak upřímně to myslí, ukazuje na tom, jak uvolňuje vztahy mezi rodinnými příslušníky svých národů. V březnu zrušilo Československo nařízení platné pro Rakousko. O této změně vyrozuměl rakouského ministra zahraničí Leopolda Gratze, československý velvyslanec v Rakousku, Marek Venuta. České Slovo v březnovém čísle sdělilo následující: Rakouská válda, upozorněná na nejnovější opatření čs. úřadů, jimiž se ztěžovaly návštěvy československých občanů v Rakousku — jde o formu zvacích dopisů — dala diplomatickou cestou čs. vládě na vědomí, že požadavek, aby hostitelé v Rakousku museli do zvacích formulářů uvádět osobní údaje, zejména o výdělku a zaměstnavateli, je v rozporu se závěrečným dokumentem z Helsinek a že si rakouská vláda přeje, aby se tyto otázky nemusely zodpovídat. Československo vyhovělo žádosti Rakouska a opatření — jak oznámil rakouský mluvčí — odvolalo. (V této souvislosti dostáváme zprávu, že také švédská vláda protestovala proti novým zvacím dopisům a s úspěchem: ani osoby, žijící ve Švédsku, nebudou nuceny uvádět do zvacích dopisů dotěrná fakta o výdělku a zaměstnavateli, Je to snad výsledek intervencí švédských poslanců, kteří byli počátkem března na návštěvě v Československu?) Československá národní rada americká protestovala již kdysi proti podobnému dotazníku. Tenkráte ses. Faltusová pořídila a přeložila dotazník a předala na Department of State, kde se o tom jednalo. Američtí vyslanci v Praze byli obeznámeni s touto záležitostí a ve svém jednání s československou vládou proti tomu protestovali. Podobně se stalo s novým dotazníkem: kopie byla přeložena do angličtiny a předána na Department of State ses. Faltusovou s udáním dalších podrobností, jak jí byly sdělovány jednotlivci. V Praze o tom jednal a jedná velvyslanec Luers. Na občanech Spojených států se nevyžaduje návštěva čs. velvyslanectví. Hlavně se protestuje proti otázkám o povolám žadatele, jeho příjmu, udání jména zaměstnavatele. Žadatel se zavazuje hradit veškeré náklady cesty a zaplacení lékařských výloh etc. Vyžaduje to podpis notáře a končí to obvyklým výhružným tónem o “právní odpovědnosti za případné nedodržení výše uvedeného prohlášení, jakož i za případné nesprávné údaje”. Protestuje Rada, můžete protestovat i vy, dopisem na Czechoslovak Affairs Office, Department of State, Washington, D.C. Usnadní se tím úkol vyslanectví, když se poskytne mnoho důkazů. Vzpomínka přátel Přešel první rok, který nás oddělil od smutného dne, kdy zemřel Mirek Zástěra. Je to příliš krátká doba, aby události jeho života i jeho mnohostranná činnost vykrystalisovaly v ucelený portrét. Stále je ještě mnohé rozptýleno do vzpomínek jednotlivců, ke kterým již dnes přibyly i ty provázené od loňského 17. června bolavým přídavkem “poslední”: poslední dopisy, poslední setkání, poslední rozhlasové relace, poslední články. Jen jedno je v jejich jádře již dnes viditelné: ve všem co dělal, čím se zabýval, nač myslel, se úzce prostupoval jeho osobní život s činností veřejnou, s pocitem odpovědnosti nikoliv к sobě, ale především к druhým. Ti kdo se s ním setkávali, všichni v něm poznávali ve chvílích setkání přítele se vzácnou upřímností a do radosti otevřenou duší. Ale zároveň cítili i toho, kdo i při veselé společenské zábavě nepřestává myslet na vážnost dalších úkolů, které si předsevzal. Zdávalo se jakoby byl neustále na odchodu к dalším povinnostem, jakoby spěchal někam jinam za dalšími úkoly. Není pochyb, že mnohé vyplývalo z osobních vlastností, které nesl v sobě jako vrozené, ale také z oněch mimořádně trpkých zkušeností, které získal příliš brzy, jako sotva dospívající člověk sražený na úroveň ponižovaného politického vězně v československých žalářích. V takových poměrech časně poznával ty nejkrutější podmínky lidské existence: podupání svobody, práva, lidskosti. Toto natrvale v sobě sám nosil i po propuštění a v novém životě, který začal v USA. Raději však mluvil o tom druhém, o solidaritě, přátelství, ideálech a víře, které poznával mezi spoluvězni. Na jedné straně trna — té se nikdy nepřestával děsit v jakékoliv podobě, na druhé straně světlo, které hledal, ve kterém chtěl žít a které sám chtěl živit vlastní prací. Ve jménu toho začal zde ve Spojených státech amerických ihned obětavě a velmi intensivně pracovat se sebezapíráním. Své politické a lidské crédo promítal především do práce na kulturním poli, tuto důvěru v sílu ducha jako hodnotu národa a lidstva čerpal z tradic své vlasti. Význam duchovních hodnot pro život, pro překonání dob krutosti a smrti hluboce pochopil právě v ovzduší hladu po nich ve vězení a ve styku s těmi vězni, kteří se mu svými vědomostmi stali “universitou”, jak často říkával. Proto především v soustředění na kulturní činnost realizoval své úsilí o ideály humanity, politické svobody a náboženské víry. Další stránky zápasu přenechával jiným povolaným к této práci. Své úsilí neviděl naplněno jenom v činnosti rozvíjené mezi krajany v cizině, ale teprve tehdy, když se dostala také к těm doma, v Československu. Zkušenost vězně odděleného od světa se tu promítala do úsilí o překonání isolace těch, kdo jsou tam. Možnosti mu nabídla činnost ve Voice of America. Opět se jí oddal s náruživostí, která charakterizuje situaci člověka hladovějícího po činu, po spojení, po spolupráci. Ohlasy, které z Československa dostával a které tam ještě dnes vyznívají do vzpomínek na “programy Mirka Zástěry” jsou svědectvím, že dosahoval svého cíle. V této činnosti vystupoval mu jako maják — jeden cíl: mluvit také к mladým. Hlásí se tu vztah к těm, které opět viděl očima svého mládí zasahovaného systémem a sevřeného vězením. Bylo to jakoby právě s nimi a třeba na dálku prožíval znovu svou cestu к světlu, к svobodě. 4 — Věstník [pageend4]To je asi to, co dávalo hlavní smysl jeho životu. Příprava programů, studium materiálů, kombinování myšlenek, hlasů i tónů, hledání toho nej vhodnějšího co by apelovalo na smysly a city stejně jako na myšlení. Za tím vším je neúnavné studium knih a desek a rozhovory s různými osobnostmi а к tomu ještě připojme publikované v tisku. Právě v této době výročí jeho smrti nám to důstojně připomíná nové číslo kanadského časopisu “Západ“: obsahově velmi bohatý a cenný rozhovor s Mistrem R. Firkušným. Je to důstojný epilog, který к nám promlouvá ve chvíli našeho zamyšlení nad předčasně uzavřeným životem a činností Mirka Zástěry. ZPRÁVY ODBOČEK A OBLASTÍ Oblastní výbor Michigan Oblastní výbor ČSNRA v Michiganu organizuje cyklus pořadů hudby, poezie, filmu a přednášek “Pražská kavárna” v Clubhouse of the Glens of Bloomfield, 14 Mile and Telegraph. První z těchto pořadů se konal 27. ledna a zahrnoval program čs. písní, básní Jaroslava Seiferta a promítání diapositivů. Básně uváděla Alice Hermanová, recitovala Helena Žemličková. Následoval velký výběr populárních písní, některé známé ze Semaforu, od Voskovce a Wericha. Zpívali Gita Beginová a Carl Pondělí. Pořad diapositivů: Česká strana Chicaga, uváděl Bruce Janda. Během celého odpoledne se podávalo občerstvení. Vstupné $3 (občerstvení v tom není zahrnuto). Cyklus kulturních pořadů nese název Pražská kavárna. V druhém programu tohoto cyklu přednášel dr. Miloš Vitula, z Toronta, Kanady o českých dějinách: Období Národního obrození až po dobu Františka Palackého. Po přednášce diskuse a volná zábava. Sešli jsme se 2. března, v uvedeném Clubhouse of the Glens of Bloomfield. Bývají vystaveny knihy a jsou na prodej magnetofonové pásky (kazety), směs českých populárních písní z prvého pořadu “Pražské kavárny”. Ve třetím pořadu vystoupil dne 17. dubna televisní komentátor, konferenciér, scénárista a spisovatel Vladimír Škutina z Curychu. Program se konal v Clubhouse of the Glens, návštěva byla početná a úspěch výborný. Byl to z nej zdařilejších našich podniků. Pořad Škutinův měl tři části: 1) Humor za scénou a na scéně Národního divadla, 2) Jak se dělá filmová veselohra, jmenovitě česká, 3) O české legraci, zvlášť v exilu. К pozvánkám pořadatelé přikládají různá důležitá oznámení a též “Stránku humoru”. U.S. Department of State, Bureau for Refugee Programs, Washington, D.C. 20520 vyzývá všechny uprchlíky, kteří dostali půjčku na cestu do USA, aby ji co nejdříve splatili prostřednictvím svého sponsora (sponsorující organizace). Včasné splácení půjčky umožní dalším uprchlíkům začít nový život v USA. Tajemník odbočky Masaryk br. Jiří Žemlička přikládá к dopisu a ke zprávě poukázku na $250. Z toho $175 je pravidelný příspěvek odbočky a zbytek $75 je dar odbočky Radě. Blahopřejeme к této činnosti v oblasti a v odbočce, která spojuje starokrajany s mladšími členy exilu a děkujeme. Oblast Chicago Odbočka Gama pořádá dne 4. července piknik na břehu Talinského rybníka u Brymů, který jak obvykle bude zakončen táborákem. Odbočka Štefánik pořádá svůj tradiční piknik s tombolou 21. července s pohostinstvím ses. Bláži Laurichové v Lindenhurstu. Další piknik odbočky Štefánik se uskuteční 4. srpna s pohostinstvím br. Holečka na břehu jezera Hlubokého (Deep Lake) v Lake Villa. A do třetice bude pořádán piknik 18. srpna díky pohostinství manželů Smerdových ve Wildwood. Z Washingtonu Vzpomínáme — Dne 8. dubna t.r. tomu bylo 3 roky, co na Havaji v kruhu své rodiny zemřel nezávislý novinář 3. exilu, redaktor Josef Kučera. Zapsal se do historie krajanské Ameriky tím, že po řadu let ve Washingtonu redigoval odborně a svědomitě krajanský “Zpravodaj” a všemožně podporoval činnost tamní odbočky Čs. národní rady americké. Vzpomínáme na něho s vděčností a uvědomujeme si stále, jak nám chybí... Sjezd SVU v Evropě Po prvé od založení Společnosti pro vědy a umění v roce 1960 se bude její tradiční sjezd konat letošního roku v Evropě. Byl svolán na dny 16.—18. srpna do hotelu Freienhof ve švýcarském městě Thunu. Světové sjezdy SVU se konají každý druhý rok. V mezidobí jsou pořádány tak zvané “Mezisjezdy”. V obou případech jsou doprovázeny obsažným vědeckým uměleckým programem. Dosavadních 25 sjezdů SVU bylo svoláno do měst na kontinentě americkém, a to 19 ve Spojených státech (Washington, New York, Los Angeles, Chicago, Cleveland, Pittsburgh a Boston) a 6 v Kanadě (Toronto, Montreal, Ottawa). Předsednictvo SVU se rozhodlo ocenit letos vynikající činnost evropských místních skupin a zejména mimořádné zásluhy skupiny švýcarské, a projevit tak současně uznání vzrůstajícímu zájmu a obětavé práci všeho evropského členstva. Ústřední téma letošního sjezdu je “Ohrožené dědictví Střední Evropy”. Sekretariát skupiny přijímá předběžné přihlášky na adrese: Olga Komersová, Obermattstrasse 10, 3018 Bern, Switzerland. Připomínáme, že vědecký a umělecký pořad sjezdů SVU nejsou vyhraženy jen členům Společnosti. Vítáme účast všech zájemců o thunské zasedání. Členové i ostatní účastníci zaplatí základní zápisné ve výši asi 30 švýcarských franků ($12 dnešního kursu). Závěrečného společenského večera se mohou rovněž zúčastnit jak členové, tak hosté; vstup bude účtován zvlášť. Přírodní krásy pohostinného Švýcarska, příznivý výměnný kurs a možnost, spojit účast na sjezdu s další evropskou dovolenou, jsou dalším povzbuzením к zájezdu, jehož nikdo nebude litovat. Věstník — 5 [pageend5]Emigrační úřad nás informuje... REFUGEES — CELOSVĚTOVÍ EMIGRANTI Víte že, ... Přednostní emigrační právo číslo 7, jehož roční kvóta je ozemena na 6%, je dostupná všem cizincům, kteří mohou dokázat, že museli odejít ze své vlasti z důsledku persekuce, buď politické, náboženské nebo rasové. Toto ustanovení se vztahuje na uprchlíky z komunistických zemí nebo ze zemí ovládaných komunisty. Ze zemí středního východu. Také ze zemí postižených neobvyklou přírodní katastrofou, která byla uznaná presidentem USA za takovou a kam se postižený nemůže vrátit. Cizinci, kteří již žijí v USA a chtějí si zažádat o klasifikaci číslo 7, musí žít v USA nejméně dva roky než se jim žádost vyřídí. Uprchlík v cizině, mimo USA, si může zažádat o podmíněný vstup do USA, který se dodatečně po schválení a parolování může změnit na povolení ku stálému pobytu, ale žadatel musí žít v USA nejméně dva roky než toto povolení dostane. Žádosti se mohou podat v Rakousku, Belgii, Francii, Německu, Pecku, Hong Kongu, Itálii, Lebanonu. dostaveníčko, kam se chodí pro dobrou českou knihu, noviny, desky, pro krásný dar českého broušeného skla. “Když to nemá Pancner tak to nemá nikdo”, je známé přísloví. A také vždy dokáže co slíbí a dokáže sehnat všechno, hlavně týká-li se to dobré české knihy. Česká kníhaje jeho vášeň, kterou si přivezl z Cech r. 1913 jako 21 letý “vyučenec” svého povolání, kterému zůstal věren a sloužil a slouží podnes. Ve svém pokročilém věku jezdil do nedávna do Československa, aby hledal u antikvářů a zachraňoval staré české knihy. Jeho basement je skladištěm pokladů ve kterých se jen on vyzná. Jsme mu vděčni za tu jeho lásku к české knize a projevili jsme to na večírku v restauraci Bohemian Crystal ve Westmont, Ill., dne 2. května. V prvé řadě byla tam jeho rodina, synové, bratr, příbuzní, ale hlavně přátelé. Jeho zaměstnanci u něho působí dlouhá léta, známe je křestním jménem tolik let: Olinka (Mitasová), Jiřinka (rozená Brožová), dále pánové Smejkal a Kouba. Došly gratulační telegramy od presidenta Ronalda Reagana, guvernéra státu J. Thompsona. Vzpomínky přátel byly pestré, různorodé, z různých generací promluvili: p. Moudrý, Okál, dr. Zdeněk Hruban, Vlasta Vrázová, která se vracela do minulosti tří generací přátelství p. Pancnera s jejím otcem a s dědečkem, vydavatelem Svornosti Augustem Geringrem. К tanci vyhrávala pí. Vlasta Kršková, “Polka Queen” s manželem Jendou, která děkovala oslavenci za jeho pomoc v těžkých prvních letech po příjezdu z uprchlického tábora a za dar národního kroje pro její vystoupení. Přijedete-li z daleka do Chicaga, zajděte si к Pancnerovi na Cermák Rd. v Berwynu a ověřte si, co zde je psáno. Sokolové, exilové a krajanské veřejnosti Sestry a bratři, přátelé a příznivci sokolské myšlenky: Ústředí československého sokolstva v zahraničí, sdružující 4,000 příslušníků ve svých 5 župách, 30 jednotách a 2 pobočkách v 11 zemích svobodného světa, které od roku 1951 je dočasným nástupcem a zástupcem komunisty rozpuštěné COS — Československé obce sokolské, uspořádá ve dnech 4.—7. července 1986 v Curychu ve Švýcarsku svůj VI. slet. Obdobně jako všech pět sletů předcházejících — ve Vídni (1962, 1972, 1982), v Montrealu (1967) a v Curychu (1976) — bude náš VI. slet přehlídkou tělesné a mravní vyspělosti a zdatnosti sokolských příslušníků a manifestačním projevem nezlomné víry v nové osvobození a lepší budoucnost naší vlasti, Československa. V tomto smyslu bude slet v Curychu také opět významnou manifestací celé čsl. demokratické exilové a krajanské veřejnosti v zahraničí pro nové osvobození naší vlasti. Sletu bude předcházet usilovná a obětavá práce všech našich příslušníků. Na zahajovací podnik, III. zimní sletové hry, pořádané ve dnech 22.—24. února 1985 v lyžařském středisku obce St. Ulrich am Pillersee v tyrolských Alpách Rakouska, s předcházejícím týdenním lyžařským výcvikem, navazují nácvičné srazy, tělocvičné závody, akademie, veřejná vstoupení a četné další podniky našich žup a jednot. Slet v Curychu bude vyvrcholením této usilovné činnosti. Příprava na slet v Curychu a účast na něm, bude vyžadovat značné časové a finanční oběti našeho členstva. Je to dáno velkými vzdálenostmi, jimiž jsou sokolské jednoty ve světě od sebe vzdáleny — od Argentiny v Jižní Americe až po Austrálii. Formuláře a doklady pro žádosti v USA: 1-485, žádost o stálý pobyt G-325A formulář pro místní úřad FD-258 otisky prstů SS-5 Social Security úřad 1-590 žádost o klasifikaci uprchlíka Křestní list s překladem do angličtiny 2 fotografie — pasové doklady o persekuci. Mimo USA: Cizinec si musí zažádat o emigrační visum na nejbližším USA konsulátě nebo velvyslanectví. S žádostí — formulářem je připojená malá karta s kopírovacím papírem, která je automaticky vyplňovaná, aleje na žadateli, aby byla přiložená к žádosti a předaná místnímu Emigrač- nímu úřadu. Křestní list a důkazy o persekuci. Bližší informace a adresy konsulátů obdržíte v úřadovně CSNRA, 2137 S. Lombard Avenue, Cicero, Illinois, 60650. Tel.: 656-1117 — 0. Kovářová. Zájezd к lidickému pomníku Československo-americký kongres, který sdružuje řadu organizací, spolků a řádů chicagské metropole uspořádal autobusový zájezd do Crest Hills u Joliet k lidickému pomníku v sobotu odpoledne 15. června. Autobus vypravila cestovní kancelář Cihák World Travel v Berwynu. U památníku program zahájil br. James Krákora, předseda CSA Fraternal Life. Česky promluvila ses. Vlasta Matelová, anglicky ses. Bláži Čiháková. Byl položen věnec u pomníku. Po ukončení programu výprava se zastavila na zpáteční cestě ve White Fence Farm. Žel, počasí bylo nevlídné, celé dopoledne pršelo, až odpoledne se trochu vyjasnilo. Lidice však jsou naší tradicí a je nutno jich vzpomínat. Ferd. Pancner a česká kniha Zaměstnanci známého krajanského podniku v Berwynu blahopřáli v novinách к 93. narozeninám p. Ferdinanda Pancnera. Mnoho starokrajanů a dnes již mnoho občanů z druhého a třetího exilu považují jeho obchod za nutné 6 — Věstník [pageend6]SLETOVÝ FOND VI. SLETU ČS. SOKOLSTVA V ZAHRANIČÍ Sbírka na fond je dobrovolná a bude veřejně vyúčtována. Jména dárců na fond budou průběžně uveřejňována v našem sokolském časopise a seznamy dárců zasílány к uveřejnění čsl. exilovému a krajanskému tisku. Sbírky budou provádět sokolské jednoty v místech jejich působení; celkový výnos bude soustředěn u dvou hlavních správců fondu, na něž bude také možno zasílat příspěvky přímo (šekem nebo složenkou vystavenou na “VI. SLET 1986”) a to: Z Evropy: Ing. Stanislav Hladík, Wabersackergasse 25, CH-3097 Liebefeld, Switzerland. Ze všech ostatních zemí: Otto Stehlík, 1665 Bloor St. East, Apt. 1001, Mississauga, Ont., Canada L4X 1S4. Československé sokolstvo v zahraničí nemá žádných finančních zdrojů nebo podpor; můžeme proto jen apelovat na dobrou vůli a finanční možnosti těch, kdo nám chtějí v naší práci pomoci a již předem vřele děkujeme za jakýkoliv obnos věnovaný na náš sletový fond. Svým darem podpoříte sokolskou a národní práci a přispějete к úspěchu VI. sletu Čs. sokolstva v zahraničí v Curychu r. 1986. Na Zdar! Ústředí československého sokolstva v zahraničí Jan Waldauf, starosta Zdeněk M. Dobrovolný, jednatel Když čs. vyslanec rezignoval stal se vyslancem, ale po zavraždění Jana Masaryka J. Solar také rezignoval a odešel do Švýcar se svou rodinou. Po třech letech se mu podařilo emigrovat do USA do města Bostonu. Nespokojil se však podřadným zaměstnáním. Začal znovu studovat americká práva a získal doktorát. Po delší praxi byl přijat na emigrační a naturalizační úřad do Chicaga. V roce 1975 byl vyslán do San Franciska do naturalizačního úřadu, kde se stal zástupcem ředitele a později převzal jeho úřad. V roce 1982 odešel do výslužby, ale nevzdal se svého zaměstnání a otevřel si právnickou úřadovnu pro emigrační otázky. V San Mateu by členem odbočky ČSNRA a velmi rád nám poskytoval rady pro nové emigranty. “Zemřel jako voják na koni”. — Den před smrtí ještě odjel do San Franciska co obhájce emigranta, který měl být vypovězen. Proces vyhrál, vrátil se šťasten a spokojen domů, unaven ulehl do postele, byla noc a žádné ráno... Dr. Julis Solar zemřel. Zanechal v hlubokém zármutku svou manželku Annu a dcery Ninu a Stellu. Odešel čestný a mírumilovný člověk — čest budiž jeho památce. Jiří Spánek Odbočka ČSNRA — San Francisko Na své cestě po Americe a Kanadě se zastavil v San Francisku veterán poslední války, spojovací důstojník čs. a americké armády v Anglii Jan Fráňa, který sídlí na Kanárských ostrovech. Zastavil se jen krátce v San Francisku a svolali jsme schůzku telefonicky do zahrady předsedy br. Jiřího Špánka v Burlingame. Jan Fráňa nám vyprávěl o svých zkušenostech za války i po válce, o cestách po Evropě a Africe. Byli jsme překvapeni jak podrobně si pamatuje historická data a osobnosti, se kterými se setkal. Byli jsme také překvepeni novými mladými emigranty, kteří nám starým kozákům stačili v debatě o historii Československa. Byla to velmi dobrá schůzka. J.Š. Členské příspěvky odboček Odbočka Dr. Milada Horáková, IL $161.00 Odbočka San Francisco, CA 250.00 Odbočka T. G. Masaryk, CA 104.00 Masarykovo Sdružení Detroit, MI 175.00 Odbočka Oregon, OR 227.00 Odbočka Washington, DC 816.00 Dary na činnost ČSNRA Mr. Ludvik Z. Svoboda, CO $ 77.33 Masarykovo Sdružení, Detroit, MI 75.00 Mr. & Mrs. Frank Minařík, IL 25.00 Mr. Jan Zafouk, Canada 20.00 Spolek Sv. Josefa C 156, CKJ, OH 11.00 Česká Síň Karlín, OH 11.00 Mrs. Marie Hošek, IL 10.00 Mr. & Mrs. Paul Sturman, V A 7.00 Odbočka Washington, DC 500.00 Odbočka Oregon, OR 150.00 Mr. John Šrámek, MI 20.00 Mrs. Vlasta Kulp, KS 7.50 Mrs. Maria Polanka, OH 5.00 Dr. Jiří Nehvěvajsa, PA 15.00 V rámci nálepkové akce ČSNRA darovali Mrs. Maria Vohryzka, OH $ 34.00 Věstník — 7 Před uzávěrkou listu došla nám tato smutná zpráva ze San Franciska Vzpomínáme Dr. Julia Solara V pondělí 17. června byl spálen JUDr. Julius Solar — jeho popel nad mořem rozptýlen. Byl to muž, kterému desítky, snad stovky exulantů vděčili za radu — ČSNRA i našim prostřednictvím — jak vysvětlit měnící se předpisy emigračního zákona. Vzácný muž, rozený 27. srpna 1909 v Opatové u Lúčence, který doma na Slovensku dbal práva co advokát v Žilině. Po r. 1945 byl v diplomatické službě co 1. legační rada našeho vyslanectví ve Švédsku. Po resignaci v r. 1948 přestěhovali se dr. Solar s rodinou do Bostonu. Co US právník nastoupil v Immigration and Naturalization Service v Chicagu, kde každý exulant znal Solarovo jméno. Zasloužil se o tu naši zdejší čsl. větev. Před 12 lety stal se přednostou emigračního úřadu v San Francisku, kde po vládní kariéře stal se advokátem chudých. Jsme opět chudší o zakládajícího člena odbočky ČSNRA Gen. M. R. Štefánik. Jeho choti, Dr. Aničce, roz. Svobodové a rodinám obou dcer vyslovujeme za všechny, kdo Julia znali, naši upřímnou soustrast. Ztratili jsme s nimi vzorného tátu, gentlemana, uvědomělého vlastence. Ckihnřkn M R Štefánik Dr. Julius Solar zemřel Dr. Julius Solar, známý právník emigračních zákonů zemřel po krátké nemoci v předměstí San Franciska v San Mateo dne 14. června 1985. J. Solar se narodil 27. srpna 1909 v Opatově u Lúčence na Slovensku. Vystudoval práva na Karlově universitě v Praze. Po promoci vrátil se na Slovensko do Žiliny, kde působil jako právník. Oženil se s Annou Svobodovou, která byla také doktorkou práv a první ženou soudkyní na Slovensku. Pracovali společně, ale velmi obtížně za nacistické okupace Slovenského státu. J. Solar ovládal 8 jazyků a po skončení války vstoupil do diplomatické služby a stal se legačním radou ve Švédsku. [pageend7]ČSA nejstarší bratrská a sesterská podpůrná jednota v Americe jest připravena poskytnout! vám nejvýhodněiší druhv životních pojistek plně zabezpečujících vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CSA Fraternal Life Czechoslovak CSA PLAZA • 2701 SOUTH HARLEM AVENUE • BERWYN, IL 60402 Telefony (312) 795-5800 — (312)242-2224 “Pioneer of Fraternal Life Insurance” VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 ADDRESS CORRECTION REQUESTED 436 [pageend8]