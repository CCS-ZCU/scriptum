[pageend1]m ě s í č n í k c y r i l o m e t o d ě j s k é l i g y p r o k u l t u r u a ž iv o t z v í r y • VYDÁVÁ KĚESlANSKÁ AKADEMIE V ŘÍMĚ • ADRESA REDAKCE A ADMI. NISTRACE: NOVÝ ŽIVOT, VIA DELLA CONCILIAZIONE, 1. 00193 ROMA-ITALIA- • Řídí redakční kruh. • Předplatné na rok 1969 : V Itálii 1800 lir (podpůrné 2500 lir). Pro ostatní xemi 3 dol. (podpůrné 5 dol.) nebo stejné hodnota v jiné měné. Zasílání letecky účtujeme zvlášt a třeba je platit předem. Předplácí se v Itálii : pošt. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn. NŽ 1969. • Z jiných evropských xemi (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na post. ůřadi 1800 lir n a : NOVÝ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 15, — NF poštovní složenkou na adresu: Jaroslav Jáchym, 8, rue Paul Bert, 90 Belfort — Nbnecko: zasláním 12 DM poštovní složenkou n a : Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S. J.), 4605 West Broadway, Montréal 28, P. Qué. — USA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. • Con approvazione ecclesiastica. • Autorizxazione Tribunale Roma N. 3779 del 16-3-54. • Direttore respon- sabile: P. Vincenzo In s o l e r a S. J. ž iv o t PAVEL VI. K POUTNÍKŮM Z ČSSR Alokuce sv. Otce Pavla VI. při audienci českým a slovenským poutníkům (14. února 1969) Ctihodný a milovaný otče kardinále! Ctihodní bratři, biskupové z ušlechtilé země Československa! A vy všichni, milovaní synové a dcery, kteří jste připutovali sem do Říma na oslavy 1100. výročí smrti svátého Cyrila! Buďte vítáni v městě Římě! Jako před lety přijato otcovsky a královsky dva svaté bratry Cyrila a Metoděje, apoštoly, jimiž se dodnes honosíte, tak přijímá také vás dnes s velkou láskou. Buďte vítáni v domě společného Otce, v domě, který je otevřen vždycky všem katolíkům, všem křesťanům a všem lidem dobré vůle a který se dnes otvírá před vámi a co nejsrdečněji vás zdraví. Buďte vítáni v tomto středisku katolické církve, buďte vítáni Našemu otcovskému srdci, vidíme vás tu s velkou radostí a s hlubokým dojetím. Z mnoha důvodů je Nám vaše přítomnost zde mimořádně milá: jste první oficiální pouť po třiceti letech — pouť tak vynikající, tak početná, která přichází z vaší země, aby uctila hrob svátého Petra a jeho stolec pravdy a lásky. Přicházíte do Říma na volání svátého Cyrila, který zde očekává vzkříšení s mučedníky a světci této požehnané země; přicházíte, protože vás sem volá víra jeho a bratra Metoděje, kráčíte téměř touž cestou, kterou šli oni, jdete v jejich šlépějích. Nesete s sebou do Říma naděje, modlitby a úzkosti svých krajanů v těchto těžkých chvílích svých dějin. Jak nás nemá dojmout tato vaše přítomnost, plná života a spořádaná, plná nadšení a oddanosti, plná lásky a zbožnosti? Buďte vítáni, milovaní Naši bratři a synové, buďte vítáni! Výročí smrti svátého Cyrila připomíná jasně onu zřetelnou a stále živou charakteristickou známku, kterou oba apoštolově zanechali v náboženských, kulturních a národních dějinách vašich dvou národů. V uplynulých jedenácti staletích jistě došlo k mnoha změnám v nich, přece však onen zlatý pramen, který před vámi otevřeli Cyril a Metoděj spolu s pokladem víry a duchovních hodnot, nikdy už nevyschl a nezmizel. V první řadě: zůstali jste věrni posvátnému dědictví, jež vám zanechali: láska k liturgii, kterou rádi provázíte náboženskými zpěvy a písněmi ve vlastním jazyku, je táž jako ona, kterou vám vlili vaši dva světci. Liturgická obnova, kterou si přál druhý vatikánský sněm, vás našla už jakoby připraveny; bylo to prozíravé a prozřetelnostní dílo, které svati Cyril a Metoděj vykonali na začátku vašich dějin, povzbuzováni k tomu Apoštolskou stolicí; tak potvrdili konkrétním způsobem odvěkou tradici církve, která » podněcuje a přijímá všechno, co je dobrého ve schopnostech, duchovních bohatstvích a zvycích národů; všecko, co přijme, očisťuje, posiluje a povznáší« (Světlo národů, č. 13). 50 [pageend2]ŘÍM. — Svatý Otec v kruhu koncelebrantů 14. února sv. Otec, kard. Šeper, mons. Rusnák, mons. Rubín, 1969. Zleva: mons. Skoupý z Brna, mons. Trochta z mons. Tomášek z Prahy, mons. Grutka a mons. Hlouch Litoměřic, mons. Lazík z Trnavy, mons. Pobožný z z Českých Budějovic. Rožňavy, mons. Katkov, mons. Šipovič, kard. Beran, Vaše úcta k svátým slovanským apoštolům, vyjádřená také nesčetným počtem kostelů, ústavů, zřízení a spolků, které jsou jim zasvěceny, byla sjednocujícím prvkem vašich náboženských dějin; nejlepší z vašich biskupů a knězi, jako arcibiskup Stojan, biskup Moyzes, knězi Sušil a Hollý brali svou inspiraci z jejich neúnavné činnosti. A co máme říci více? Uctíváte Cyrila a Metoděje spolu s odloučenými bratry; tato úcta je další svazek, který pojí katolíky s pravoslavnými, kromě křtu, eucharistie, úcty k Panně Marii a všech ostatních prvků, které sjednocují a jsou početnější než ony, které rozdělují (viz Jan XXIII., ap. list » Magnifici even- tus « z 11. května 1963, AAS 55, str. 437). A když tolik národů a zemí si přisvojuje dva světce a je uctívá — jako je tomu u dvou bratří Cyrila a Metoděje — pak je nutné vidět v této dojemné shodě zvláštní rys jednoty, kterou třeba postavit do plného světla. Avšak vliv oněch dvou velkých apoštolů evangelia se neomezil jen na náboženský život; z něho vešel též do dějin občanských, kulturních a sociálních; a také tomuto vlivu jste zůstali věrní. Tomu, kdo se zamyslí nad osudy vašich národů, musí padnout do očí, že v nich víra inspiruje kulturu, že s ní je těsně spojena a Že je její hybnou silou od jejích forem základních až po ony složitější: od abecedy se přechází hned k znalosti Písma svátého a k rozkvětu literatury cyrilometodějské periody. Opravdu, onen zlatý pramen, který začal u svátých bratří soluňských, nezeslábl, ale vzrostl, vždy víc a více se proměnil ve vaši tvořivost literární, uměleckou a vědeckou a stále obohacuje i dnes vaše kultury a šíří svou zář i za hranice, jak to dokazuje aktuálnost a životnost velehradských unionistických sjezdů. Víra tedy přinesla také vám dobrodiní, která se neomezují jen na oblast čistě náboženskou; tak je to ostatně skryto z Božího úradku v nesrovnatelném pokladu zjevení; sám svátý Cy51 [pageend3]ril zdůraznil, že » návrat všech lidí do ráje« určuje, tak jako příčina účinek, »návrat ráje mezi všechny lidi a do jejich srdcí«. Náboženské hodnoty nevylučují přirozené dobro a zdravé lidské hodnoty, jako jsou život, kultura, práce a vlast; právě naopak, zavazují věřícího, aby tyto hodnoty hledal a o ně usiloval. Vaše pouť k výročí smrti svátého Cyrila nabývá tedy konkrétní význam. Je to svědectví, je to příslib a je to naděje. Je to především svědectví: vaše pouť říká, že ony hodnoty, které v posvátných postavách vašich dvou apoštolů nacházejí svůj výraz a svůj symbol, nijak neztratily na důležitosti. Zůstali jste věrni Bohu, Kristu a církvi; zůstali jste spojeni s Petrovým stolcem; i vaši apoštolově vyznali svou víru v něj, a to za doby, kdy mezi římským a cařihradským stolcem vládlo velké napětí, a tak s pravou velkodušností se uchovali ve spojení s ním; Apoštolská stolice je zase slavnostním způsobem pověřila apoštolátem mezi slovanskými národy. Dnes podobně jako v celých svých dějinách, a to často za cenu utrpení, které jste snášeti důstojným způsobem, dovedli jste podat svědectví o svém hlubokém přesvědčení, o své cyrilometodějské víře, to je o své víře opravdu katolické. Děkujeme vám za to ze srdce, protože to, čeho je dnes nejvíce třeba, nejsou slova, ale příklad, a vy jste o tom dali svědectví světu. Vaše pouť je dále příslib, příslib vytrvalosti, věrnosti a lásky, která neuhasne. A proto se domníváme, že můžeme říci, že zůstanete vždy věrni Bohu, Kristu, církvi, Apoštolské stolici, tak jak jste byli v minulosti. Spoléháme na vás na všechny, se srdcem, které se s obavami dívá do budoucna. Spoléháme na vás, biskupové a kněží, že budete pokračovat s horlivostí, opatrností a odvahou v díle svátých Cyrila a Metoděje, a to v duchu druhého vatikánského sněmu, že pečlivě uvedete ve skutek jeho pokyny v oblasti liturgické a stejně tak i v apoš- tolátě, při náboženské výchově mládeže a budoucích kněží a při práci v rodinách. Spoléháme na vás, řeholníci a řeholní sestry: vaše láska ke Kristu a věrnost životu oběti jsou účinným svědectvím pro skutečnosti, které se nevidí, pro nebeský život, který pracuje už zde na zemi, pro víru v Boha, která přenáší hory! Spoléháme na vás, milovaní bohoslovci, že dovedete mít před očima obraz svátých Cyrila a Metoděje a vytrváte ve svém úsilí připravovat se na kněžství v ukázněnosti, v modlitbě, v horlivosti a studiu, abyste nabyli hlubokého všestranného vzdělání. Spoléháme na vás, milovaná mládeži; dovedete se rozohnit pro to, co dělá život velkým, hodným aby byl žit, stejně tak jistě nezapomenete dívat se vždy na ony muže velkomyslné a trpělivé, odvážné a pokorné a po jejich příkladu budete mít sílu ducha a ochotu k oběti. Spoléháme na vás, věřící laici, že váš klidný, důstojný příklad bude dokazovat výmluvnou silou, že víra je plodným zdrojem inspirace také pro život profesionální a sociální a že zbožnost je užitečná ke všemu (viz 1 Tim 4,8). Spoléháme zvláště na vás, křesťanští manželé a rodiče, že život vašich rodin bude hluboce křesťanský, že dáte svým dětem onu výchovu ke statečnosti a lásce, která má ve víře svůj zdroj a která v minulosti učinila vaši zemi velkou. Tato pouť konečně je projevem naděje. Naděje ve vztahy vždy bratrštější a srdečnější s našimi odloučenými bratry. Naděje v klid a pokoj náboženský a občanský. Naděje v porozumění a lásku. Vaše očekávání nebude nadarmo: kéž vaše trpělivost přesvědčí všechny vaše spoluobčany a vaše představitele, že máte nezcizitelné právo na svobodné vyznávání svého přesvědčení; když toto své přesvědčení vyznáváte s čestnou láskou ke své vlasti, pak to přináší skutečné dobrodiní také pro občanskou společnost. Vaše dějiny to mohou dokázat: jak jsme se o tom už zmínili, dědictví víry, které jste přijali od svátých Cyrila a Metoděje, proniklo civilizaci a humanismus. Vaše národy se vyznamenaly věrností hodnotám, jako jsou pravda, spravedlnost, svoboda a mír, a to už od kolébky vašich dějin, když k vám přišli Kristovi poslové, hlasatelé Božího slova. Avšak tato dobra jsou nedělitelná: člověk není svoboden, nemá-li také svobodu náboženskou; není úplná jeho kultura, když se uzavírá hodnotám transcendentním; není opravdová spravedlnost, jestliže se nevztahuje stejným způsobem na všechny. Na vašich očích čteme, co to vše znamená pro vás: nežádáte si privilegia, ale řádné uplatnění svých přirozených práv. Víme, jak toužíte, aby všechny diecéze měly dobré pastýře, biskupy, kteří by mohli vykonávat svůj duchovní úkol bez nepatřičného omezování. Víme, že chcete prostě využít čestných a základních forem, v nichž by se mohl rozvíjet a projevovat váš náboženský život; myslíme tu na semináře, řeholní řády a společnosti, katolický tisk a vyučování náboženství. Doufáme proto pevně, že posvátné dědictví vaší minulosti zaručí také řešení otázek týkajících se náboženství a církve. První kroky, které už byly učiněny, posilují Naši důvěru, a dobrá vůle, dosud 52 [pageend4]ukazovaná, je dobrým znakem do budoucna. Ale především Boží pomoc ať posílí naši mysl. Se srdcem plným této velké naděje vás opět zdravíme. Neste Naše srdečná slova, jimiž vám přejeme vše nejlepší, všem katolíkům, všem, kdo věří v Krista a všem svým krajanům. Povězte jim, že papež je má rád, že na ně vzpomíná, že je v modlitbě svěřuje ochraně slavné Boží matky Panny Marie, kterou tak vroucně uctíváte ve Staré Boleslavi, na Svatém Hostýne, v šaštíně a Levoči, a také přímluvě vždy mocné svátých Cyrila a Metoděje. Na vaše národy, na vaše bratry, na všechny vás, kteří jste zde přítomni a na vaše drahé doma, zvláště na děti, na nemocné a na ty, kdo jsou v úzkosti, svoláváme zvláštní Boží ochranu; jejím příslibem a zárukou nechť je Naše apoštolské požehnání. Jubilejní rok cyrilometodějský začal v Římě v den výročí smrti sv. Cyrila 14. února s nečekaným leskem. Přijela velká skupina poutníků z ČSR: všichni biskupové, také mons. Zela a Otčenášek, kteří dosud nesmějí vykonávat biskupské funkce, zástupci všech diecézí a zvláštní vlak ze Slovenska, který přivezl též pěvecký sbor Liptov. S mimořádným zájmem se zahájení zúčastnil sám sv. Otec: v bazilice sv. Petra sloužil kon- celebrovanou mši svátou s 13 slovanskými kardinály a biskupy: z našich to byli kard. Beran a biskupové Skoupý, Trochta, Tomášek, Hlouch, Lazík a Pobožný; dále kard. Šeper ze Záhřebu, američtí biskupové slovenského původu Grutka a Rusňák, Rubin za Poláky, Katkov za Rusy a Šipovič za Bělorusy. Až do kánonu byla mše svátá sloužena česky nebo slovenský, od kánonu latinsky. Kázání pronesl sv. Otec italsky: Krátce vylíčil život sv. Cyrila a jeho zásluhy o Slovany: vytvořil pro slovanskou řeč abecedu, aby prospěl kázání evangelia, ale tím položil základ ke slovanskému písemnictví a slovanské kultuře. Jeho dílo bylo zdrojem inspirace pro tolik velkých biskupů a kněží, kteří ve jménu sv. Cyrila a Metoděje zachránili i národní existenci svých slovanských národů. »Je povinností vás všech, duchovních dědiců svátého Cyrila, zůstat věrni křesťanskému rázu vašeho kulturního a sociálního života a ze všech sil ho hledět uchovat.« Svatý Cyril je dále zakladatelem slovanské liturgie, pečoval o výchovu mladých mužů ke kněžství, měl velkou lásku k církvi a uchoval si věrně spojení s papežem i za tehdejších pohnutých dob. »Jen ve spojení s římským stolcem najdete správné řešení svých náboženských problémů a budete moci vykonávat správný ekumenismus; tato věrnost a poslušnost papeži byla základem velehradských unionistických sjezdů a též Apoštolátu svátého Cyrila a Metoda. Vytrvejte v ní, končil Pavel VI., pak Bůh bude opatrovat vaše národy a způsobí, že ve vaší vlasti bude kvést křesťanský život a s ním pravý Kristův mír.« Následovala modlitba věřících: invokace byly recitovány česky, slovenský, polský a charvátsky. Svaté přijímání Pavel VI. podal 50 českým a 50 slovenským poutníkům. Závěrem všichni ze srdce zpívali papežskou hymnu, česky a slovenský. V těchto řečech se nesla během mše svátá prostorami vatikánského velechrámu velehradská mešní píseň Ejhle oltář. Hned po mši svaté se poutníci odebrali do papežského paláce do sálu delle benedizioni. Zaplnili ho téměř docela, všech bylo na 1200. Vedle papežského trůnu byly na stole dary poutníků, mj. kopie staroslověnského kříže, nalezeného u Mikulčic, s nápisem » Zoe — Život«, velká váza z tupeské keramiky s latinským nápisem: »Cyrilovo srdce má Rím, Metodějovo Morava, srdce nás všech Rím a církev.« Jménem všech pozdravil sv. Otce česky senior čs. episkopátu brněnský otec biskup Skoupý. Děkoval mu za tento nečekaný projev jeho lásky, že k 1100. výročí smrti sv. Cyrila vydal zvláštní apoštolský list, že pro poutníky sloužil mši svátou a nyní jim uděluje audienci; ujistil ho věrností a modlitbami nejen přítomných, ale všech, které oni zde v Římě zastupují. Potom se ujal slova sv. Otec; mluvil italsky, ale jeho slova byla' v obsahu vždy po několika odstavcích podána česky nebo slovenský. Opětovně poutníci svátého Otce přerušovali dlouhým souhlasným potleskem. Po audienci Pavel VI. pozdravil kard. Berana a ostatní biskupy, pak přítomného velvyslance ČSSR dr. Vladimíra Ludvíka a další čelné osobnosti poutníky, mj. slovenského národního umělce Vincence Hložníka, který mu daroval několik svých maleb. Hned na začátku audience uviděl mezi poutníky sošku svátých bratří na podstavci á dvojramenný kříž s iniciálami: C M. Kněze, kteří je nesli, dal povolat k sobě a stáli vedle něho při proslovu. Pouť našich krajanů z domova pokračovala v odpoledních hodinách bohoslužbou slova v bazilice sv. Kli- menta, v níž byl sv. Cyril pochován; procítěný duchovní výklad památek v bazilice podal dominikán P. Jiří Maria Veselý. Druhý den byla pobožnost v Slovenském ústavu sv. Cyrila a Metoděje a v neděli slavnostní akademie v Papežském ústavu pro východní vědy; mluvil slovenský jezuita P. Michal Lacko na téma »Rím a svátý Cyril«. Pouť byla velmi krátká, jen tři dny — ale u všech účastníků zanechala hluboký dojem a nesmazatelné vzpomínky. Přijedou další? Oslavám byla přítomna oficiální delegace bulharské vlády, vedená ministrem kultury — jejími členy byl katolický a pravoslavný biskup — delegace macedonské zemské vlády a macedonské pravoslavné církve, předseda jugoslávské akademie věd a zástupce cařihradského patriarchy. Cs. velvyslanec dr. Vladimír Ludvík přišel jak na mši svátou, tak i na následující audienci; vě chvílích, kdy mluvil se sv. Otcem, poutníci propukli v radostné tleskání na znamení naděje, že z jejich rozhovoru jim snad vzejde nové uvolnění náboženského života. V předvečer 14. února vatikánský L'Osservatore Romano uveřejnil apoštolský list adresovaný českým a slovenským biskupům a napsaný k jubileu. Jeho text přineseme v příštích číslech. Začíná slovy »Antiquae nobilitatis decora« a poutníci ho dostali na památku v českém nebo slovenském znění jako dar sv. Otce, spolu s medailí. Pro římské oslavy 1100. výročí smrti svátého Cyrila byly vytvořeny dva výbory: čestný a organizační. Čestnému předsedají kard. Dell'Acqua, který je vikářem sv. Otce pro římskou diecézi, a pražský arcibiskup kard. Beran; mezi členy najdeme nuncia Vero- lina, slovenského biskupa Pavla Hnilicu, profesora církevních dějin na universitě Lateránské mons. Maccaro- na, prefekta Vatikánské knihovny belgického jezuitu P. Alfonse Raesa, profesory na Papežském ústavě pro východní vědy Slováka P. Lacka a Čecha P. Olšra a prof. Brezziho z Římské university. V organizačním výboře jsou mj. P. Duprey ze sekretariátu pro jednotu křesťanů, mons. Planner, Škarvada a Náhalka, dominikán P. Jiří Maria Veselý a viceprovinciál slovenských jezuitů v zahraničí P. Felix Litva. 53 [pageend5]KARD. J. BERAN Snad je málo známá, ale má svůj význam. Úcta k blahoslavené Anežce české byla pěstěna v klášteře klarisek Na Františku, ale politické poměry po její sm rti byly takové, že se na blahoslavenou Anežku zapomnělo. Až skorém po půl století máme první zprávy o pokusu kanonizačním, jejž se snažila podnítit r. 1328 královna Eliška, poslední Přemyslovna. Tento pokus neměl úspěch, stejně jako jiný pokus řádu klarisek, jenž spadá do let 13371339, jehož vzácným dokladem je legenda zachovaná v rukopise Milánském. Je zajímavé, že ani císař Karel IV., který se snažil i v Avignoně obnovit akci své matky, nedosáhl úspěchu, a je pochopitelné, že bouřlivá léta válek husitských podobné snahy znemožnila. Ve století XVII. za kardinála Harracha dály se pokusy o nalezení hrobu Anežčina, neboť se tvrdilo, že ke kanonizaci je třeba, aby byly zjištěny ostatky. Ale ani tyto pokusy se nezdařily. Zato úcta k naší Anežce koncem století XVII. značně vzrostla vlivem činnosti vlastenecké družiny Balbínovy. Byl to hlavně křižovník František Jan Beckovský (narozený 1658 v Německém — jak byl tehdy zván — Brodě a zemřel 26.12.1725 v Praze), který s důvěrou spoléhal v době národního ponížení na pomoc českých ochránců a který k nim počítal i Anežku Přemyslovnu. Z jeho podnětu tehdejší křižovnický velmistr Jiří Ignác Pospíchal (narozený v Polné 1634, zemřel 1699) zakoupil r. 1680 tzv. » Písanou lázeň « v místech u řeky před nynější kavárnou » Slávií« na Masarykově nábřeží a zřídil tam r. 1689 nový špitál pod jménem blahoslavené Anežky české, jíž byla zasvěcena 6. 3.1693 také tamní kaple špitální. Prvním správcem špitálu se stal právě Beckovský (od r. 1699 až do své smrti). Zde také kolem r. 1701 vydal česky a současně i latinsky životopis Anežčin, v němž měla být » milá choť nebeského Miláčka, blahoslavená panna Anežka, vyobrazena k pozornému myslopatření, k pobožnému uctění i obzvláštnímu všem jejím vlastencům potěšení« a zároveň také » vyjevená jakožto drahý a před nimi dosavád klenot skrytý.« Tímto Anežčiným životopisem skutečně probudil zájem o Anežku. I po jeho sm rti vyšlo r. 1758 druhé vydání české a téhož roku i německý překlad » dle tužby zbožných srdcí do němčiny přenesený«. V r. 1761 pak vyšlo třetí české vydání. V německém vydání je na konci dodatek: » Předobrotivý Bůh a Pán jistě konečně vyslyší i horlivou modlitbu a vzdychání několika zbožných duší a odhalí poklad před lidskýma očima již několik set let až do dnešního dne skrytý, čímž Nejvyšší bude v této blahoslavené tím více uctěn, a její krajané, čím horlivěji se budou k ní, třeba dosud neznámé, ve svých potřebách s důvěrou utíkat, tím jistěji budou se těšit, že budou účastni svých proseb a tužeb.« V Anežčině životopisu Beckovského, jenž měl název » Zarmoucená hrdlička po svém miláčku vzdychající « je i modlitbička, kterou si opakuji každý den. Modlitba ta má dvě části. První část se obrací na Pána Ježíše a zní: »Kriste Ježíši, nebeský slitovnice, který jsi ráčil blahoslavenou pannu Anežku našim předkům dát za zvláštní ochránkyni a věrnou přímluvkyni u tebe v nebi, rač nám vzhledem k jejím zásluhám udělit milost, zjevit nám, kde její svaté tělo až dosud je uschováno a popřát nám věčné s ní radování. « Druhá část vzývá přímo samu Anežku: » Ó předrahá snoubenko Kristova a naše drahá krajanko, hleď vymoci u svého nebeského snoubence, abychom tvé svaté tělo šťastně spatřili, tebe vroucněji, než až dosud jsme činili, zde uctívali a v nebi s tebou se radovati mohli. « Jak vyznívá z té modlitby otevřenost a vroucnost duše žijící v barokním ovzduší! V obou částech je hlavně zdůrazňována nutnost, aby bylo Anežčino tělo nalezeno. Původně to bylo považováno za nutné při procesu kanonizačním, ale nyní od této nutnosti je upuštěno. Snad toto přání bylo živeno i výrokem litoměřického probošta Jana Papouška, připisovaným mu k r. 1455, že » nastane blahá doba pokoje v Čechách, až bude nalezeno tělo Anežčino. « Modleme se hodně za brzké svatořečení naší drahé Anežky. Řekl jsem už v jednom svém projevu, že to nebude věc tak jednoduchá. Museli by se přípravy ujm out oba řády františkánské, vlastní řád františkánský a konventuá- lové (minoriti) a také řád křižovnický. Ty by ovšem měly být napřed obnoveny a zesíleny. A to nepůjde tak rychle. Ale důvěřujme! Beckovský to tak lidově vyjádřil: « Hleď vymoci u svého Snoubence, abychom tvé svaté tělo 54 [pageend6]k a r e l v r á n a E X P E K I M E N T S BOHEM (Pokračování) 3. Tak dál to nejde. »Člověk absolutní nicoty není schopen života « — píše Franz Werfel. Člověk chce žít, chce tvořit; proto vyhlašuje boj pasivnímu, naverbovanému já, » jež je pouhé nic na dovolené «. Jeho ideálem není klid, bezpečí, osobní bohatství, blahobyt smyslů a kapsy, nýbrž zakotvení ve vyšším řádu hodnot, který by mohl dát jeho dním a nocím, životu a sm rti pevný, kladný smysl a směr. Duševně zdravý člověk prožije alespoň jednou ve svém životě drásavou potřebu zapojit se na nadřazenou skutečnost, vybavenou obecnou autoritou, jíž je možno se svobodně a vášnivě podrobit a pro niž lze obětovat i tento život, člověk dá s radostí i život, i své já jen pro jedno — pro svou víru. Jí totiž překračuje nicotnost, prázdnotu a nahodilost svého já a banalitu svých starostí a starůstek. Svým překračováním daností a nutností člověk se chce polidštit, stát se celým, úplným, vyjít ze své animality a anonymity, které ho vážou k zemi a k věcem. Tato prapotřeba lidského ducha překračovat, překonávat, transcen- dovat vpřed a vzhůru se hlásí vždy ke slovu, když je uspávána nebo dušena. Záleží ovšem na kvalitě a na hodnotě řádu a roviny, k nimž vystupujeme svou svobodnou a tvůrčí volbou, svým transcendováním. » Naše doba — poznamenává Werfel — nabízí mladým lidem dva radikální druhy víry «: nacionalismus a komunismus. Jsou to dvě pozemské víry se společným kořenem; jsou totální, přisvojují si právo na absolutní pravdu, na celého člověka, na všechny jeho vrstvy a rozměry; jsou zcela obráceny do času a k dnešku: slibují ráj, řád, mír, nového člověka, spásu a štěstí ... a) Společné modly. Mnoho bůžků je společných jak nacionalismu, tak komunismu. Jedním z nejoblíbenějších je věda, technika, pokrok. Jména se mohou měnit; podstata věci však zůstává tatáž. I v náhražkovém náboženství člověk potřebuje jakousi liturgii, zázraky, potřebuje vidět velikost a slávu své šťastněji spatřili, tebe vroucněji než až dosud jsme činili, zde uctívali a v nebi s tebou se radovati mohli. Staň se! « nové pozemské vrchnosti. Staronové totalitní víry se snaží přesvědčit člověka, po dobrém i po zlém, o své všemohoucnosti na zemi i na nebi. j> Poněvadž existuje jen tento svět, stává se nám příliš úzkým. Nuže vzhůru raketou do vesmíru. Čistá hybris. My lidé — poznamenává Werfel — my tvorové planetní nejsme tělesně volní. Hopsáme jako chycené blechy v zavřené krabici. Když se nám podaří doskočit až do stratosféry této škatule, jsme pýchou bez sebe « (36-7). Jinou modlou, kterou nám předkládají ke klanění nové víry, je stát, tento mocný anděl strážný jak národa, tak proletariátu. Stát ne ovšem' demokratický a parlamentní, nýbrž stát pevný, silný. Diktatura nejlepších z nejlepších prý promění naši společnost ze svinčíku korupce v chrám čistoty a spravedlnosti. Stát, který se postará o vše, i o tvé myšlenky, o tvou fantazii a svobodu, který ti řekne, v co máš věřit, v co doufat, co milovat a co nenávidět. Je tu ještě další modla společná nejen so- cialisn|iu, ať už komunistické nebo nacionalistické observance, ale modernímu lidstvu vůbec. Tvoří jakýsi vnitřní stav moderní průmyslové doby. Prvním článkem a heslem jeho vyznání je žít ve velkoměstě, v megapoli. Zde se člověk zbaví lehce a snadno své nepříjemné váhy á přítěže jako kosmická, tázající se bytost, která hledá své zakotvení v transcendentnu. Zdá se, že není zcela náhodné, proč megapole byly vystavěny narychlo zrovna v době bujejícího nihilismu a odlištění, aby poskytly brloh a doupě štvanému člověku; doupě, do něhož může zalézt před hlubší životní zkušeností, která nepříjemně ruší jeho hedonismus a klid. » V strojírnách, úřadovnách, kinech a kavárnách — říká Werfel — člověk překonává srážející pocit toho, čím na své hvězdné cestě, v šumu étem ého větru, v pravdě je a není. Překonává klanění, jež by ho muselo vrhnout na kolena, překonává v sobě strach z viny, jež tkví ještě hlouběji než strach ze smrti. Nihilistické tajemství velkoměsta je v tom, že činí vše sam ozřejmým.« Život a svět se svými hvězdami i kvítky není ovšem samozřejmý. Nejpřirozenějším stavem, prapocitem a nejhlubším postojem našeho lidského ducha je nadšený úžas nad divý všedního života, nad tajemstvím smrti, nad krásou a její pomíjejícností. 55 [pageend7]MODLITBA PRO DOBU POSTNÍ Ježíši, ve chvíli tvého rozsudku se dívám do tvých očí. Čtu z nich svůj »rozsudek «? Hodina jeho provedení se blíží i ke mně. Vztahuji po ní ruce vnitřního souhlasu? Nedocházím však daleko a už padám. Poznávám zahanbení ve vlastním pádu před »těmi ostatními «? Ale stojí tu tvoje Matka, aby mně dodala odvahu — vzdor vší mé slabosti — jít přece jenom dál. Jsem si toho vědom? I můj přítel se ozval a nabídl mi svoji pomoc. Začínám chápat podávanou ruku? Setřená krev z očí vyvolává změnu v mé duši. Dovedu se i v bolesti odměnit a dát také svou tvář — úsměv? Ježíši, jsem teprve v půli cesty a padám zase, poněvadž sám již nemohu dál. Pozvedni mě proto silou své milosti! Prosím o ni? Očima žen vidím utrpení, která mě dojímají. Nezůstávám však jen při citech, nýbrž hledám příčiny utrpení? Síla se neměří podle pádů, ale podle povstání. Nespoléhám přece jenom na sebe, když s tím povstáním to jde někdy tak pomalu? Jsem v zoufalé situaci: stojím sám bez prostředků a lidské pomoci. Před lidmi mohu ledacos zakrýt, ale co zakryji před tebou? Hlavní dějství začíná. Jsem přítomen i svou ochotou být spolu-obětován? Slyším, jak umírá můj Bratr. Tak tedy končí láska — smrtí — aby se stála počátkem i mého života. Slyším dobře? Jaký to dostáváš dar, Matko! Darovat je božské. Co ti já mohu nabídnout? . Ty největší věci se dějí bez okázalosti, potichu. Nedovedu to teď říci slovy. Vím, co dnes udělám! Přijímáš to, Pane? b) Komunismus. Komunistická víra i se svými nedostatky, herezemi, rozkoly a různými výklady vyzařuje něco skoro zázračného a oslňuj ího. Werfel to říká takto: » Prastaré tóny, zaznívající z hloubi dějin, mesiánská, apoštolská jistota o blízkosti království Božího i představa ráje znovu nabytého, kde se lev a ovečka pokojně pasou vedle sebe.« Komunista se ovšem pokládá za racionalistu od kosti. Pohrdlivě se směje srovnání své víry s náboženstvím. Protože je fanatikem své víry, nelze ho přesvědčit. A přece zdravý rozum, opřený o obecnou zkušenost, ho poučuje, že dějinný život má dynamickou povahu, že byl a je rytmickým sledem stavů vzájemně si odporujících. Dějiny svým způsobem a na vyšší rovině napodobují dvoutaktový průběh organického života: vdech-výdech, budování-ničení, zrození-smrt. Chce-li někdo zabsolutnit určitý stav společnosti, třebas i ten nej spravedlivější moment, upadá nutně do utopie, která sní o věčném míru v čase, a zapomíná, chce zapomenout, na temné destruktivní síly v dějinách. Ve skutečnosti neznáme žádné pozemské světské vykoupení ani světskou spásu. S určitou vědeckou pravděpodobností se dá tvrdit, že naše planeta zaručuje člověku slušný pobyt ještě po mnoho milionů let. Werfel se ptá: » Měla-li by tedy snad anno 2033 vypuknout beztřídní společnost, jež by pro všechen čas odstranila panovačnost jednotlivce, jeho chamtivost «, útočný pud, sadistickou vášeň po uplatnění, pak se nelze vyhnout otázce: co se bude dít v dalších milionech let? Zastaví se dějiny, zrodí se nadčlověk, vstoupíme do eschatologického stavu vesmíru? Celý komunistický sen se zakládá na starém omylu liberálů — který není nic jiného než sekularizovaná a deformovaná biblická myšlenka — o přímočarém pokroku a na pověře o stálém vyšším vývoji lidstva. Působí tu též zásada hegelovské filosofie, že jedinec je pouze abstraktním momentem a článkem v dějinném pohybu, a že jen celek, společnost, lidstvo a jejich dějiny jsou skutečné, konkrétní, a že tedy společenské struktury — hlavně hospodářství — tvoří člověka, a nikoliv člověk hospodářství. Podle Wer- fela komunismus je náhražkou náboženství s vědeckou maskou rozumu a primitivní herezí v šatě národohospodářském. Náš autor dodává na vysvětlenou: » Proto také vzal komunismus vážně jen národ poměrně náboženský. Rusové jsou dnes asi ve stejném stavu jako byl Západ ve 12. a 13. století. Tento národ prožívá nyní svou gotiku, vroucí touhu po uskutečnění tisíciletého království, pochopitelně s obsahem naší doby a v jejích formách. « Na náboženský, tém ěř mystický ráz ruského komunismu upozornil také Nikolaj Berďajev. Moskva se i dnes považuje za třetí Rím a osvojuje si právo na vedoucí, neomylnou autoritu pro celé světové komunistické hnutí. Vztahuje na sebe a podle svého ideologického výkladu heslo » Ex oriente lu x « — Světlo z Východu. c) Nacionalismus. Druhá pozemská víra, která slibovala a doposud slibuje řád a spásu mládeži unavené nihilismem a materialismem a která chce zapojit člověka na vyšší hodnoty, je nacionalismus. Podle Werfela bylo by upíráním hodnoty 56 [pageend8]a důstojnosti člověku, kdybychom chtěli upřít národům jejich svébytnost a nahradit lásku k vlasti rozbředlým kosmopolitismem. Jedinec, rodina i národ jsou organické, Bohem dané skutečnosti života. Tajemství velkých hodnot daných stvořením a vepsaných v duchovním řádu tkví v tom, že mohou opravdu kvést a rozvíjet se jen v ovzduší pokory, čistoty a nevinnosti. Přímým, zaostřeným uvědoměním a zdůrazněním ponenáhlu vadnou. » I žena — říká Werfel — je v nejčistším smyslu jen potud krásná, pokud neví, že je krásná, Uvědomí-li si to, je snadno její krása otrávena ješitností. Stejně si národ podrží jen potud svou hodnotu danou stvořením, pokud není otráven nacionalismem, tj. ješitným, agresivním sebevědomím « (32-3). Jakmile se odtrhne od řádu stvoření a prohlásí se za absolutno krve, rasy a půdy, začně ztrácet lidskou kvalitu a vyvolá v sobě a kolem sebe řetězový proces ničivých, zvířecích pudů. Vytržení z řádu stvoření, odpoutání od transcendentních a vertikálních hodnot, má svou dějinnou logiku. Začíná to obyčejně opojným zdůrazněním naprosté autonomie člověka, zbožště- ním humanity. Protože lidskost jednotivce je příliš vratká a časově podmíněná, přejde se brzy k nacionalitě jako jediné, řádově vyšší hodnotě. Rozpoutaná nacionalita upadá snadno do bestiality. Vybičované a zoufalé nacionalismy se dříve nebo později hroutí a strhují s se- bou do zkázy celé národy a někdy i kontinenty. (Pokračuje) Ignác Weirich: UKŘIŽOVANÝ. — Bronzové originály najdeme v Jemnici, ve Valticích, Brandenburgu a Beuronu. Recenzi italské přednášky Remigia Strina- tiho o Weirichovi, která byla vydána spolu s 22 fotografiemi hlavních prací tohoto našfeho krajana sochaře jsme přinesli v 2. čísle na str. 47. Publikaci možno objednat prostřednictvím redakce Nž, která také spojí s rodinou zájemce o některá sochařská díla. JINDŘICH STŘEDA ZÁKLADNÍ CTNOSTI V DNEŠNÍM SVĚTĚ IV. Spravedlnost. V Písmě svátém je řada takových otázek, kterým staří říkali » aporiai« — tedy bezcestí, kde možno zbloudit. Dva verše slova Božího zdají se říkat pravý opak. Ale nesmíme v Písmě vidět chyták, kde se můžeme se spasitelnou pravdou minout nešťastnou náhodou. Vždyť je psáno, že » všechno Písmo je psáno k našemu poučení.« A proto se pokaždé přesvědčíme, že pobožný čtenář právě spojením obou postřehů postihne plnější pravdu. To se ukáže také při rozjímání o ctnosti spravedlnosti a jejího místa v soustavě ctností. Výslovná a výmluvná slova Apoštolova nám říkají, že mezi všemi ctnostmi největší je láska, čtem e o tom, jak »Bůh miloval svět«; ba víme, že » Bůh je Láska.« Ale tentýž Bůh je nazýván Spravedlivý; ba tajemným veršem žalmu se modlíme o spravedlnost pro Spasitelé. » Bože, soud svůj dej králi; a spravedlnost svou královskému synu! « To je ovšem doslova řečeno o předobrazech Mesiáše, židovských králích z rodu Davidova; ale platí to prorocky o Davidově Synu po výtce — o Spasiteli. A v biblické řeči se nazývá spravedlivým ten, kdo má být označen jako člověk dokonale bohulibý; to není jenom řeč Starého zákona, tak mluví Nový zákon o světci vyznamenaném nej- 57 [pageend9]vyšší pozemskou ctí, o Pěstounu Páně. » Josef pak když byl muž spravedlivý...« — jazyk východní církve ho prostě nazývá Josef Spravedli- vec. Jaký je tedy poměr těchto dvou ctností? Největší z nich je láska — to říká Písmo. Z ní zajisté vychází spravedlnost vůči bližnímu — ač by se mohlo říci, že naopak vůči Bohu pramení láska ze spravedlnosti; nejvyš- šímu Dobru jsme zajisté láskou povinni... Ale ne, Písmo mluví ovšem pravdu. Spravedlnost, a každá jiná mravní ctnost, je založena na představě, že nějaké svrchované Dobro tu je, že svrchovaná Dobrota vydala své závazné příkazy, že chceme ta přikázání dodržet a toho dobra dojít: a to vše už je láska k Bohu. Z ní pramení láska k jeho druhým tvorům a dětem jeho lásky — k bližním; z té pramení vůle jim neukřivdit — spravedlnost. To vše se zdá na první pohled velmi chladné a neživé. Což není vůči bližnímu láska víc nežli spravedlnost? Za touto otázkou vězí pocit, dnes velmi rozšířený, že spravedlnost je vlastně celkem něco hodně nepěkného. Spravedlivý člověk, že ano, vyžaduje také svoje práva; kdežto pravý křesťan nastaví po políčku druhou tvář, nebrání zlému, nevyžaduje svého práva, všeho se naděje... To je křesťanství! Jsou křesťané, kteří, ve svém odporu proti každému juridismu se neobyčejně přibližují světovému názoru nebožtíka Markiona a jiných prvotních bludařů. Zde zlý bůh — bůh Zákona, v jehož říši panují práva a povinnosti; onde dobrý Bůh přicházející říše lásky, kde nebude předpisů ani p rá v ... neřku-li, aby v této Živé církvi mohly být krojové předpisy. Hanba biskupům, kteří by chtěli mít zvláštní fialové límečky! mši svátou si bude každý kněz říkat po svém ... a musíme být rádi, když tyto láskyplné novotáře anděl strážný uchová před nápadem, že v dokonalé lásce bychom se také mohli vzdát manželských práv (může-li lidská osobnost být předmětem práv jako kráva nebo akcie?!) a že bychom se mohli o manželky dělit jako ti naháči tehdá na Lužnici. (Nebo to byla Nežárka? Viz v Jiráskovi.) Ti, kdož takhle cítí, netají se ovšem tím, že své city a (možno-li je tak nazvat) myšlenky čerpají z oboru politiky a zejména sociální snahy. Jinými slovy — oni (nebo jejich otcové; vždyť oni to nezažili) zanevřeli na spravedlnost, protože právo a spravedlnost si představili v podobě domácího pána, který má právo na činži a když ji nedostane, má právo partaj vyhodit na ulici, třeba na mráz. Takové představy ovšem činí skoro nemožným vysvětlit čestné pořadí spravedlnosti — a přece je to nezbytné. Je to starý posměšný postřeh, že někteří lidé mnohem raději konají dobročinnost, nežli by plnili závazky spravedlnosti. Jsou či za starých časů bývaly nábožné paní, které různými dárky podílely dobročinné podniky a vděčné chuďasy — ale neplatily své dodavatele, hladem a zimou mořily své služky, a chudobným příbuzným se stavěly hluché jak pařezy. A není třeba zvláštní psychoanalysy, abychom věděli, proč někdo raději vykoná skutek dobrovolný a tudíž chvályhodný, nežli povinný a tudíž samozřejmý. Ostatně je tu ještě jeden novověký blud, kterým se vyvolává opovržení vůči spravedlnosti. V křesťanském státě vládla představa, že nejvyšší obdobou a vzorem osobní spravedlnosti je spravedlnost veřejná. Na soudní síně se psalo z Písma: » Spravedlivě suďte, synové lidští«; a pozoruhodné jsou modlitby, které Rád Karla IV. dává říkat českému králi, když se odívá k soudu. » Abych miloval spravedlnost a nenáviděl nepravost: proto pomazal mne Bůh, Bůh můj, olejem radosti nad soudruhy mé. Dědictvím získal jsem svědectví tvá na věky, protože jsou jásáním srdce mého. Naklonil jsem srdce své ku konání rozsudků tvých na věky, kvůli odplatě. Hospodin ochuzuje a obohacuje, ponižuje a povyšuje, zvedaje z prachu nuzáka, a z bláta vzpřimuje chudáka. Nohy svátých svých uchová a bezbožníci ve tmách zmlknou, neboť vlastní mocí muž posílen nebude. « Není lehko nalézti silnější výraz všeho, co křesťan hledá v demokratických a sociálních program ech... Ale dnešní myslitelé prostě nevěří, že by vladař, že by soudce mohl takhle myslit. Nejdříve právničtí positivisté buržoasního právního státu popřeli, že by takhle myslit směl. Svéprávný stát se neřídí mravnostními předpisy — oblíbeným předmětem potupy byli panovníci, kteří si dávali radit zpovědníkem. Právo je, co stát za právo vyhlásí; načež dědicové tohoto učení se toho dožili, že stát jim oduznal právnické doktoráty a potom právo na život. Pak přišli marxisté s objevem, že každá justice je třídní. Tohle je ovšem nejen samozřejmost, nýbrž tautologie. A každý by se smál, kdybych to prostě takto vyslovil: » Za feudalismu — za buržoasního právního státu — za diktatury proletariátu bylo soudnictví pokaždé v rukou těch lidí, v jejichž rukou bylo soudnictví. « Ale z tohoto objevu byl učiněn také závěr: » ... a proto není třeba, aby se soud a stát staral o nějakou odtažitou spravedlnost; 58 [pageend10]soud je tu od toho, aby chránil panující tříd u .« Haškův Švejk to konečně také vyjádřil, že prý na světě je tuhleto a ne spravedlnost. Učiníte-li ovšem tuto větu ústavní zásadou, skončíte stavbou těch či oněch koncentráků. A stát se také rád chová jako ten flamendr, co rád kamarády hostí, ale dluhy neplatí. Prokazuje raději dobrodiní nežli spravedlnost. Rád rozdává — ale z cizího. Však Hitler také očekával vděčnost od těch, komu rozdal židovské m ajetky... Zabrat a rozdat, to znamená spojit příjemné s užitečným: štědrost s výdělkem. Spravedlnost není dávno tak výhodná! Ba heslo, že » Spravedlnost je základem států «, je vysloveně otřepané a nudné. Tím obtížnější je spravedlnost mezi národy. A přece by se zdálo, že právě v této věci není těžko ji zjistit. Nečiň jinému, co nechceš, aby jiní činili tobě! Nebo zkusme toto kontrolní opatření. Zalíbil se nám řízný, nadšený, cituplný výklad našich národních požadavků, zájmů,-posvátných práv? Přeložme ho pěkně do řeči sousedního národa. Ptejme se, zda se nám teď opravdu zdá vhodným, příslušníky onoho národa přesvědčit. Pohoršil nás drzý, rozpína- vý, nesvědomitý výklad nároků a přání sousedního národa? Přeložme si ho do vlastní řeči, přehoďme jména národů v něm uvedených a koukejme, zda se nám teď nebude zdát docela rozumný. Náš národ je na cizím závislý a my si stěžujeme na útlak? Rozmysleme si, jaké výhody dopřejeme svým poddaným, až se vzmůžeme. Náš národ vyhrál a my věříme, že jsme stanovili spravedlivé podmínky míru? Považme, zda se nám ty podmínky budou zdát spravedlivé, až zase jednou prohrajenje. (Myslí- me-li, že už nikdy poraženi nebudeme, a proto musíme teď ukázat energii co největší — pak nejsme nespravedliví, nejsme nemravní: jsme prostě volové.) Tato mravoučná pravidla je snadno vyslovit, ale nesnadno prosazovat — a v tom není rozdílu mezi vládami. Pokušení nespravedlnosti je stejné u mladého krále, kterému se stýská po vavřínu dobyvatele, jako u demokratického voličstva, které hledá kandidáta, jenž by nejrázněji hájil naše zájmy a sloužil výhradně lidu, teda rozumějte, nám. A neprospějete spravedlnosti znatelně receptem, nahradit nepřátelství mezi národy třídním bojem uvnitř národa. Vždyť tu se stalo teprve programovým požadavkem, že není spravedlnosti, jsou jen mocenské poměry. A jejich výrazem je prý právo. Toto učení je právě takovým bludem jako předešlý přelud kapitalistických vlastníků, že smysl spravedlnosti, úkol státu, a poslání Církve je v vlastnictví tom, zaručit jim bezpečnou volnost, svého vlastnictví »užít a zneužít«. Marně říkáte, aby se Církev zdržovala vměšování do věcí veřejných; tyto bludy ona zatratit musí. Ovšem že se spravedlnost netýče jenom statků hmotných! Týče se i nehmotných: spravedlnost na příklad káže, abych v debatě mluvil poctivě, nezkresloval úvahy druhého; abych šetřil jeho pověsti, šetřil jeho oprávněných citů. Ba, příkazy spravedlnosti jsou mnohonásobné a těžké; a proto jejich splnění zasluhuje té chvály, které je Písmo plno. »Ve věčné paměti bude spravedlivý; zlé zprávy se nezalekne.« Nedá se postrašit oním: Můj drahý pane, vždyť si škodíte! Nikoliv: » nehne se, dokud neshlédne dolů na nepřátele své. Spravedlnost jeho trvá na věky věků; roh jeho bude vyvýšen ve slávě. « NAD SMRTI BRATRA Mertonův bratr John Paul byl vojákem v americkém letectvu Z náletu na Mannheim 17. dubna 1S43 se nevrátil. Báseň je reflexe nad zprávou o jeho smrti. Můj sladký bratře, nespím-li, mé oči jsou květiny na tvůj hrob; a nemohu-li jíst svůj chléb, mé posty budou růst jak vrby tam, kde jsi zemřel. Nemám-li v horku vodu k uhašení žízně, má žízeň se změní v pramen tobě, ubohý poutníku. Kde, v jaké bezútěšné zemi a plné kouře, leží tvé ubohé tělo, ztracené a mrtvé'} Do jaké krajiny pohrom zabloudil tvůj nešťastný duch? Pojď, najdi si v mé námaze místo odpočinku a vlož svou hlavu do mých zármutků, nebo spíše si vezmi můj život i krev a kup si lepší lůžko — nebo mi vezmi dech a mou smrt si vezmi a kup si lepší odpočinek. Až všichni vojáci padnou a vlajky klesnou v prach, tvůj kříž i můj nadále budou lidem hlásat, že Kristus zemřel v každém, za oba z nás, za nás oba. Vždyť v troskách tvého dubnového dne zabitý Kristus leží, a Kristus pláče v zříceninách mého jara, cena jeho slzí bude padat do tvé slabé opuštěné ruky a vykoupí tě nazpět do tvé vlastní země: tichost jeho slzí bude padat jak zvony na tvůj divný hrob. Slyš je a pojď: Volají tě domů. Thomas Merton (zemřel 11. prosince 1968) 59 [pageend11]Na*e travídka Milos m. sebor JOZÍFKOVY PRVNÍ KRTINY List z rodinné kroniky Dočetl lekci, devátou a poslední, a sklapl breviář, byla to Pars Věrna s ořízkou třpytící se v šeru. Vše se lesklo novotou: čerstvá malba bíle natřené světničky, vyleštěný nábytek, vysoko vystlaná postel, olejová stolní lampa. I obyvatel byl zbrusu nový. Přeměřil volnými kroky kaplánku, přidupával si a vyložil se z okna. Zhluboka vdechl klid jarního večera, vůni jasmínu a kvetoucí třešně. Nad Ralskem se úžila stuha západu a rozsvěcovaly se první hvězdy. Je to po prvé za posledních čtrnáct dní, co si může uspořádat kolotoč v hlavě. Nebylo toho nikdy tolik najednou. Poslední rok vyplnily přípravy na závěrečné zkoušky a s nimi se den ze dne silněji rýsovala představa velkého dne, vysvěcení na kněze. Zjara však přišly předtuchy. Voraři se vraceli z Německa a vyprávěli, že kraj kolem Magdeburku je hotový vojenský tábor. Noviny psaly o starém nepříteli, že přišel čas získat zpět Kladsko i Slezsko. Důstojníci litoměřicko-tere- zínské posádky, na nedělním korse sdílnější a sebevědomější než kdy předtím, byli jisti, že Prusa utlučou čepicemi. Zprávy se střídaly. S námi že jde Sas a možná i jiní; Francouz že se drží zpátky a přátelé Rakouska že sami vpadnou pruskému králi do zad. Než se kdo naděje, bude po všem. Pak si vyprávěly báby uklízečky v semináři, že Prušáci budou zabíjet nemluvňata, vypalovat vesnice, rekvírovat dobytek a odvádět chasu. Za jejich mladých let tu ještě byli pamětníci sedmileté války, a Pru- šák, říkejte co chcete, se nezměnil. Litoměřičtí seminaristé, probírá páter vzpomínky, nebyli u pramene zpráv. Klausura je držela stranou společenského života. Tušili však, že se blíží něco velkého, co změní historii a zasáhne každého. , Jozífkova rodina je z Jestřebí na Českolipsku, ale pod tím jménem zná obec málokdo. Českých rodin je tam sotva pět a i těm je název Habichstein běžnější. Otec, hostinský a rolník, je Němec, místní rodák, ale oženil se s Češkou dole z kraje, ze mlýna ve Březině u Mnichova Hradiště na Jizeře, česky nezapomněla a obě děti, Anna i Jozífek, mluví od malička oběma jazyky. Anna se vdala, bylo jí osmnáct a její muž, Karl, převezme jednou zájezdní hostinec, který je v Jozífkově rodině od nepaměti. Jozífek je stále první ve třídě a učitel radí s hochem na studie, někam to jistě přivede. Pro jistotu vychodil navíc dvě měšťanky v Hirschberku, Doksy se tenkrát neříkalo, než se rodiče usnesli, že půjde na piaristické gymnasium v Boleslavi. Bylo to o hodně dál než do Lípy, ale Jozífkova matka měla v Mladé Boleslavi sestru vdanou za krupaře, a tím bylo postaráno o byt a stravu za rozumnou cenu. Jozífek se oblomil dokonale v češtině a od vyšších tříd počítal s tím, že půjde na profesora; třídní doporučoval jazyky; přivydělával si kondicemi a 9 prázdninách dával hodiny latiny dětem ze zámku v Doksích. Přečetl, co mu přišlo do ruky, nejen Goetheho, Stiftera a Grill- parzera, ale i Vinařického a Máchu. Toho měl nejraději a byl hrdý, že dějiště Máje je Velký rybník, kde s otcem rybařil. To vše zastiňovaly teď vzpomínky velmi důvěrné, na Frýdu. Byla z Hirschberka, znali se z měšťanky a když šel do oktávy, zdálo se, že je ruka v rukávě. Pak se neviděli od masopustu, až když měl po maturitě; vyšli si k jezeru, Frýdě se příliš nechtělo a student poznal, že je nesvá. Než se rozešli, oznámila mu, že na podzim odjíždí do Lehnice v Pruském Slezsku opatrovat nemocnou tetu, která ji ustanovila dědičkou. A že se chce napřesrok vdávat, Sepp že má obchod v Javoru u Lehnice, seznámili se, když byla letos o velkonocích navštívit tetu, a rodiče že se vším souhlasí. .— To víte, Frýdo, že Vám přeji všechno dobré. Já půjdu do semináře, je ještě čas, vyhrklo ze studenta, z trucu. Měl slzy na krajíčku. Doma se divili, otec se snaží rozmluvit, ale nábožná matka souhlasí, když Jozífek stojí na svém. Na podzim mu chystají kufr do Litoměřic. O Frýdě neslyšel, až před dvěma lety; svatba že se zdržela, dokud tu byla lehnická teta, a že byli oddáni v Prusku na úřadě, protože se nemohli shodnout o vyznání. Jozífek po dlouhém přemýšlení napsal novomanželům blahopřání a dodal, od srdce, doufám, že první křtiny u Vás budou té naší víry. »A slibuji Vám, že si je vezmu na starost, ať je to kde chce.« Myslí si přitom ,. kdyby to tak vyšlo a byly to i moje první křtiny, první hned po primici. 60 [pageend12]Pak zčista jasna, bylo to letos začátkem května, Jeho Excelence pan biskup dal svolat ročník a krátce, suše, po latinsku oznámil, že zkoušky budou příští týden a ordinace ve zkrácené formě hned neděli po nich. Seminář se uzavře a novosvěcenci se ihned rozjedou na svá určení. Nemohl si přát lepší místo, dostal se na faru sotva půl dne od domova. Farář kdysi sloužil v Doksech a zná Jozífkovu rodinu, ba mluví obstojně česky. ★ ★ ★ Věci jdou teď ráz na ráz. Na radnici dosud visí císařova výzva do zbraní, vyhlášená poslední aprílovou sobotu. Za tři neděle hlásí noviny, že pruský král dal převést svá vojska na válečný stav. Napětí stoupá, až přijde další sobota, poslední v květnu a s ní zpráva, že se konečně pohnulo rakouské velitelství do olomoucké pevnosti, odkud se dá všechno řídit, ať je to ve Slezsku, na severní Moravě, nebo i, nedej Pán Bůh, v Čechách. Jsou horké červnové dny; neděle, sedmnáctého. Z Lípy dochází zpráva, že císař a král vyhlásil válku. Starosta uvádí manifest ve známost za zvuku kotlů a druhý den se farnost dovídá, že rakouské vojsko postupuje k Josefovu. Cítění je všude protipruské, jak u Němců tak u Čechů; vida, říká farář, musilo přijít tohle, abychom poznali, že jsme na stejné lodi. Sedláci odvádějí dobytek do lesů a velitel domobrany nařizuje, aby bylo vše připraveno k zasypání studní, kdyby se blížili Prušáci. I vzkazy od rodičů jsou plné poplašných zpráv. V městečku že je všechno vzhůru, lidé že se však nebojí, sami se chystají na Prusa; táta, starosta obce, že se právě vrátil z krajského hejtmanství v české Lípě. Přišlo povolení vystrojit domobranu a volit kaprály. Pak se hlásí od Jablonného, že labská armáda pruská už vtrhla do země u Rumburka a postupuje rovnou na českolipsko. Ale už se blíží i naši, generálmajor Gondrecourt s celou brigádou, táhne od Turnova přes český Dub, vítají ho s prapory a dochází k první bitvě v kraji, mezi kuřivodskými lesy. Píše se pětadvacátého června, pondělí časně zrána, na nebi ani mráčku, když se po prvé ozvaly pruské jehlovky, dobře kryté v okraji lesů; naši odpovídají, ale pruské zbraně jsou rychlejší, kosí husté řady našich myslivců, kteří ženou na bodák. Jozífek není bázlivec, pomáhá už pár dní vyklízet kostel pro raněné, snášet balíky cupa- Ř1M. — Kard. Josef Beran slaví 19. března své jmeniny. Jménem všech čtenářů NŽ mu blahopřeje, též jako svému věrnému přispěvateli, aby ho Pán Bůh i nadále sílil v jeho práci pro církev a vlast. niny a teď dělit raněné na dvě skupiny, umírající a ty, kterým se snad dá pomoci. Nesou sem Prušáka, hlava rozpolcená šavlí; je však při vědomí a poznává kněze: — Hochwiirdiger Herr . . . — Svěřte se mně, vybízí kaplan. — Můžete mě pokřtít? — Copak jste žid? ptá se Jozífek. — Nejsem, ale rodiče se rozešli a odkládalo se to, nevím proč . . . — Jak se jmenujete? — Sepp Birke, Slezák. Do kaplana jako když uhodí: — Sepp —■ říkáte Birke? Nejste z Javoru u Lehnice? Řekněte, vzal jste si Elfrídu Wagne- rovu z Hirschberka v Čechách? Voják už neodpovídá, a kněz plní svůj slib: » Joseph, ego te baptizo in nomine . . .« Když duše ze sebe úplně odstraní, co se protiví vůli Boží a není s ní ve shodě, přepodobní se láskou v Boha. Sv. Jan od Kříže 61 [pageend13]rozhledy JEŠTĚ K ČINU JANA PALACHA Světové mínění veřejné dalo najevo velkou solidaritu s těmi, kdo v ČSR trpí; ano, musíme se podílet na utrpeních a nadějích národa, jehož čest a svoboda byly narušeny; osud tohoto národa se stává jakoby symbolem toho, co naši civilizaci čeká nebo ji může čekat. Dále: lidé se táží po příčinách nynější situace, proč se projevuje tragickými událostmi, které má udivený svět stále před očima. Opravdu, něco schází u základů tohoto města lidí, a jsou to pravé a nenahraditelné principy opravdového humanismu, principy křesťanské moudrosti; budova naší vyspělé společnosti se bez nich neudrží. Všichni se musíme zamyslet nad tímto hlediskem krize, kterou už zpozorovali všichni. A kam směřuje tato krize? Její obětí je vlast, svoboda, pravda a demokracie. Zdá se, že jsme něco ztratili z těchto hodnot, ale v oblasti ducha září dál, a právě nyní se jim dostalo nového nesrovnatelného svědectví. Jistě, nemůžeme schvalovat tragickou formu, jíž se toto svědectví projevilo, ale můžeme si vážit jeho hodnoty, protože klade na nej vyšší stupeň oběť sebe a lásku k druhým. V tak bezmocném a šířícím se zmatku myslí může nás potěšit, když vidíme, že se k společné bolesti připojuje mlčící, jednotné spořádané množství lidí, kteří jako by byli ochotni znovu se smířit a bratrsky žít vedle sebe. I to nás může plnit obdivem a nadějí. Pavel VI. v neděli 26. ledna v poledne Braňte se depresi i pesismismu. Každá doba vyžaduje rozvahu a trpělivou práci. Jsou cíle, ke kterým lze dospět i oklikou, ale nikdy ukvape- ností... Naše současná situace potřebuje především váš cílevědomý život a vaši práci. Upírejte zrak vzhůru, učte se pevné moudrosti a rozvaze a mějte smysl pro dobrovolnou disciplínu, která vyžaduje někdy mnohem více sil než odvážný čin. Biskup Štěpán Trochta Vy, kdo jste se snad rozhodli jít za ním na smrt, pro velké lidské ideály, jděte s nimi, s těmito ideály do života a neste JANOVU pochodeň života! My všichni, ale ne bez vás, chceme uskutečňovat a naplňovat lidskou tvář tohoto světa. To nelze dokázat dobrovolným odchodem, ale životem, který je velkým darem živého Boha. Důrazně připomíná ,s'v. Pavel: »Nikdo zajisté z nás nežije pro sebe a neumírá pro sebe!« Každý nese odpovědnost za tento velký dar Boží, za život. Proto i my, čeští katolíci, se chceme zapojit, jak tomu bylo v minulosti, do dalšího celonárodního hnutí, které zesnulý student Jan PALACH vyvolal. Chceme ještě usilovněji pracovat a obětovat se za společné dobro našeho lidu. Jsme přesvědčeni, že tím nejlépe uctíme jeho památku jako obětavého hrdiny za lepší zítřek národa, státu a lidstva. (Ze společného prohlášení čs. biskupů) JAN PALACH — NEJVĚTŠÍ KRIZE V ČSSR OD SRPNA Gesto Jana Palacha, který 16. ledna v prvních odpoledních hodinách před sochou svátého Václava si zapálil benzinem polité šaty, byla bezpochyby vrcholná událost v lednových týdnech v ČSSR. Za pár hodin se zpráva o činu rozletěla do celého světa a také o důvodech, proč to udělal: »Měl jsem čest vytáhnout si los jako první« ze skupiny šestnácti dobrovolníků, kteří byli ochotni sebe- upálením protestovat proti situaci, v které se octla země. Žádají: 1) okamžité zrušení cenzury a 2) zákaz rozšiřování časopisu Zprávy. (Podle vídeňské Wochenschau se gestem domáhají dále odchodu Bi- laka, štrougala, Indry a Koldera z veřejných funkcí a návratu generála Josefa Pavla do ministerstva vnitra; dělníky závodu ČKD upozorňují, že mezi členy jejich klubu jsou i jejich synové.) »Jestliže nebudou naše požadavky splněny do pěti dnů, tj. do 21. ledna — toho dne uplyne pět měsíců od vstupu cizích vojsk do ČSSR — a ne- vystoupí-li lid s dostatečnou podporou, vzplanou další pochodně.« Tři dny Palach zápasil se smrtí. Než zemřel 19. ledna, bylo jeho posledním přáním, aby » pochodeň č. 2 « nevzplála. Palachův čin zachvěl celou zemí, po ony tři dny až do pohřbu byla situace krajně napjatá a výbušná; veškeré politické dění ustoupilo do pozadí, činem se zabývala vláda i strana, a president Svoboda se objevil na obrazovkách televize od Nového roku už po třetí; pro Palachův čin ukazovali největší porozumění a úctu, ale všemi způsoby zapřísahali mládež, aby tohoto příkladu nenásledovala a aby zachovali všichni klid a rozvahu. V rozhlasu nebo televizi vystoupili Jaroslav Seifert, Čestmír Císař, herec Horníček, představitelé studentstva, ano i biskupové mons. Tomášek, který přečti prohlášení biskupů a ordinářů (viz shora) a litoměřický mons. Štěpán Trochta. Rakev s Palachovým tělem byla vystavena v síni Karolina, čestnou stráž měli studenti, akademičtí funkcionáři v historických úborech a členové ostatních mládežnických spolků. Věnec bílých květin položil také biskup Tomášek, který se přišel k rakvi pomodlit. Za Palacha byla sloužena koncelebrovaná zádušní mše svátá u Svatého Tomáše na Malé Straně; tento kostel měl být neoficiálním studentským kostelem. Pohřeb se stal národní manifestací a holdem hrdinovi, mučedníku. Studenti se zaručili, že bude bez incidentů, a také byl. V Karolinu promluvil rektor prof. Starý: »Loučím se s vámi, kolego Jane Palachu, a hluboce vám děkuji za vaši čestnost, obětavost i horoucí lásku k vlasti. 62 [pageend14]Vaše památka bude věčně žít nejen v srdcích a mozcích akademické obce našeho staroslavného vysokého učení, ale i v paměti celého národa, celého lidstva.« — Dále mluvil ministr školství české vlády prof. Vilibald Bezdíček a zástupci studentů. Zase byl přítomen biskup mons. Tomášek. Z Karolina šel průvod s rakví k budově filosofické fakulty přes Staroměstské náměstí podél sochy mistra Jana Husa, s nímž mnozí oběť Palachovu srovnávali. Rakev měla být původně uložena na Vyšehradě, ale na přání rodiny byl pohřben na Olšanech, za přítomnosti příbuzných; duchovní českobratrské církve přirovnal Palachův čin k oběti Samsona, který na sebe svrhl palác Filišťanů, aby zachránil svůj lid. * Pohřeb 0 pořádek při pohřbu se starali studenti sami; zavázali se také, že hned po pohřbu zmizejí od sochy svátého Václava všechny nápisy, plakáty, Palachový fotografie a svíce. I to udělali. Těžké bylo však potlačit spontánní gesta. A tak už den po pohřbu policie zasáhla, jak předtím představitelé policie vyhrožovali. »Pro narušování veřejného pořádku « bylo předvedeno na útvary městské správy vnitřní bezpečnosti v Praze celkem 199 osob; z nich jen 21 bylo studentů vysokých škol; 14 osob nebylo v pracovním poměru a o několika, kteří v předcházejících dnech dělali hladovku nebo stáli čestnou stráž, řekla policie, že mají záznam v trestním rejstříku... Sedm osob bude trestně stíháno pro útok na veřejné činitele, oznámili po několika dnech. _ Palach před smrtí vyzýval, aby nikdo jeho příkladu nenásledoval; přece jen to tak udělalo (nebo se aspoň jím inspirovalo) na 30 osob; zdá se, že u některých šlo opravdu o případy psychopatické nebo dokonce rodinné a nešťastnou lásku; největší ohlas způsobil případ 171eté Blanky Nacházelové, studentky střední ekonomické školy, která se otrávila plynem a v dopise napsala, že sice umřít nechce, ale že musí, jinak že by jí hodili do tváře žíravinu na znamení zbabělosti; otevře kohoutek plynu, až pod oknem zatroubí černý mercedes. Byl dopis pravý? V LD z 8. února čteme, že bylo už 22. ledna zahájeno vyšetřování pro podezření z trestného činu účasti na sebevraždě; veřejnost se žádá o pomoc. Různé reakce Také případ Palachův nepřešel bez polemik; známý stalinista Vilém Nový prohlásil, že Palach byl oklamán; bylo mu řečeno, že se polévá neškodnou tekutinou, která vyvolává plameny, ale nespaluje; den potom jsme se mohli v tisku dočíst, že »studený oheň « neexistuje. A 17. února pražská Práce žádala trestní stíhání Aloise Indry pro urážku Palacha. — Kdežto všechen tisk psal o Palachoví s úctou — i když jeho čin neschvaloval — jiným tónem psali a mluvili přátelé Sovětů: sovětský tisk přikládal vinu antisocialistickým skupinám, imperialistickému vlivu, především ze západního Německa, a provokativnímu vlivu západního tisku; stanice Vltava rozhodně odmítla srovnávat Jana Palacha s Janem Husem, až na jednu skutečnost, »že se oba stali obětí politické reakce,« Palach » se dal zmást propagandou ideologických diverzantů imperialismu «, » svým činem dosáhl opačných výsledků.« čs. lid vesměs smýšlel jinak: před Palachovou rakví stála nekonečná fronta, aby se mu mohli poklonit, Palachově matce poslali telegram všichni čtyři nejvyšší představitelé státu a strany: Svoboda, Dubček, Černík a Smrkovský. K Palachovu gestu se symbolicky připojili studenti i dělníci, mladí i starší, kteří u sochy sv. Václava zahájili hladovku; v jednu chvíli jich bylo čtrnáct. Na podporu studentských požadavků vyhlásilo v Brně hladovku šestnáct studentů. Z rozhodnutí českého všesvazového odborového sjezdu 24. ledna se odmlčely stroje na pět minut; minuty ticha byly také v den pohřbu, v Praze byla odvolána sportovní střetnutí, divadelní představení a koncerty. Rozhlas i televize vysílaly vážné pořady, pořad »Houpačka« se omlouval posluchačům, že den po pohřbu vysílal šlágry — ale co dělat, když rozhlas i televize dostaly rozkaz okamžitě po pohřbu »normalizovat« pořady! — z přijímačů se ozvaly verše z evangelia sv. Jana, že větší lásku nemá nikdo než ten, kdo položí svůj život za své přátele (15,13), a verše o bolesti a úzkosti trpícího Joba. Palacha bylo vzpomenuto ve všech universitních městech českých zemí — v Olomouci péčí CM bohoslovecké fakulty bylo rekviem za účasti universitních představitelů; na Slovensku byly všechny smuteční manifestace zakázány; ministr vnitra Egyd Pepich řekl, že je bude považovat za ilegální. Splnily se Palachový požadavky? Těžko odpovědět kladně; sám ministr Havelka, vedoucí úřadu pro tisk a informace, řekl, že Zprávy budou vycházet tak dlouho, jak to budou chtít jejich vydavatelé — ostatně, říkají Sověti: v ČSSR lze dostat byť se zpožděním Le Monde, Frankfurter Allgemeine Zeitung atd., proč tedy ne Zprávy? — a cenzura prý vlastně ještě nebyla uvedena ve skutek; ve snaze zůstat v míru s novináři dosud nebyla učiněna opatření proti časopisům Reportér, Zítřek a Listy, které jsou Zprávám a stanici Vltava denním trnem v oku; dokonce koncem února má začít vycházet znovu Politika, zastavená v listopadu, a stanice Vltava přestala vysílat 12. února — prý zásluhou Vasila Bilaka, Jsterý několik dní předtím by ve východním Berlíně; na jejím místě vysílá International Rádio Berlin, jako před 21. srpnem. Černík ujistil, že čs. politika se dělá v Praze, a nikde jinde — proč tedy ty neustávající cesty do Moskvy a z Moskvy, někdy ohlášené, jindy utajované... Pod záminkou povýšení bylo z televize i rozhlasu odsunuto několik oblíbených hlasatelů a redaktorů, takže se už nebudou tak často objevovat před posluchači; nejznámější mezi postiženými je Kamila Moučková, velmi kritizovaná, protože před obrazovku předstupovala ve smutečních šatech a zprávy četla způsobem pro Sověty 63 [pageend15]méně přívětivým; Kamila Moučková je dcera Viléma Nového, který stojí na zcela protějším břehu... Postiženi byli též Vladimír Škutina, Karel Kincl a Bohumil Toninger. Politické dění Palachův čin a napětí, které z něho vzniklo, zastínilo úplně veškero politické déní, ano i zasedání ÚV KSČ, které 16. ledna začalo a které se Palachem také zabývalo. V hlavní řeči Dubček udal jako naléhavý program: konsolidovat jednotu strany, provést do důsledků federalizaci, vymezit úkoly Federálního shromáždění, přikročit k založení české komunistické strany, vyvarovat se extremismu, aťsi jde z kterékoli strany; také odsoudil brožurky, které v zemi kolují proti Smrkov- skému (»Politik dvou tváří«, »Metamorfózy Josefa Smrkovského «) — v následujících dnech to byly také proti němu osobně, proti Svobodovi atd. Podle německého »Der Spiegel« tříčlenná komise zjistila původce pamfletů v Bilakovi, Kolde- rovi a Miloši Jakešovi, předsedovi stranické kontrolní komise; Dubček prý však už nemá moc na ně sáhnout. Odnesl to zaměstnanec v TÍV Sýkora. Ve velkou manifestaci solidarity se studenty vyzněl český všesvazový odborový sjezd, i on sdílí obavy o osud naší vlasti, program studentů přijal, žádal urychlenou přípravu voleb do FS, zrušení cenzury a odmítal kritiku tisku, rozhlasu a televize. Opačným tónem se nesl projev Lubomíra Štrougala na aktivu pražských a středočeských milicionářů: pro uskutečnění požadavků studentů a odborářů ještě nenadešla vhodná doba; napřed třeba »konsolidovat« stranu a vnitřní situaci, a pak bude možné vyhlásit volby; útočil proti antisocialistic- kým silám, které bují především v tisku a rozhlase — jim kladl za vinu čin Palachův. Třeba poznamenat, že jak čs. tisk, tak rozhlas přinesl z řeči jen výňatky, celou ji vysílala Vltava na pokračování. . Federální shromáždění Za poměrného klidu a skoro až nezájmu začalo 29. ledna své zasedání Federální shromáždění. Obě jeho komory — Sněmovna lidu a Sněmovna národů — se nejdříve sešly na první ustavující schůzi, aby zvolily svá předsednictva, zkonstituovaly své orgány a zvolily po dvaceti členech do předsednictva FS. Předsedou Sněmovny lidu byl zvolen tajnou volbou Josef Smrkovský (186 hlasů pro, 85 proti), předsedou Sněmovny národů dr. Dalibor Hanes (134 hlasů pro, jeden hlas neplatný). Den potom obě sněmovny odděleně volily předsedu Federálního shromáždění; navržený dr. Peter Co- lotka dostal ve Sněmovně lidu z 265 platných hlasů 251 (pět poslanců se hlasování zdrželo, ostatní byli proti) a ve Sněmovně lidu 131 hlasů ze 135; zajímavější byl výsledek volby místopředsedy: ve Sněmovně lidu dostal Josef Smrkovský jen 178 (pět se hlasování zdrželo, takže 82 bylo proti) a ve Sněmovně národů 124 zase ze 131. Velký počet hlasů proti Smrkovskému si lze vysvětlit složením Sněmovny lidu, je to někdejší Národní shromáždění, v kterém stará komunistická garda má stále silné pozice; není divu, že se pořád ozývají hlasy po nových volbách, žádal je na samém zasedání Čestmír Císař; podle předsedy slovenské vlády Sa- dovského volby nebudou tento rok, ale až po konsolidaci politické a ekonomické. Ministerský předseda federální vlády Černík v tiskové konferenci řekl, že datum voleb bude uveřejněno před červnem. — Řeč jak Colotkova, tak i Černíkova — to byl program vlády — byly podle západních pozorovatelů dost pesimistické: nesmíme čekat ekonomický zázrak, je třeba bojovat proti extremismu, ČSSR zůstane nezdolně spojena se socialistickými zeměmi. Černík se dotkl také problémů církevní politiky: vláda zajistí každému občanu ústavou zaručené právo vyznání, bude usilovat, aby si stát i církev vzájemně rozuměly a důvěřovaly; bude pokračovat v odstraňování pozůstatků represivních zásahů v minulosti a cestou jednání optimálně řešit dosud otevřené otázky; také ze strany církví očekává plné pochopení a podporu. Colotka ve svém projevu mj. slíbil do tří let novou ústavu. — Velký rozruch, zvláště v zahraničí, vyvolalo, že zasedání FS se zúčastnili také Ota Šik a Eduard Goldstůcker, kteří žijí od srpna v zahraničí a jsou stále členy i nového parlamentu. Oba za hranice zase odjeli a prohlásili, že po skončení závazků, které přijali, se vrátí definitivně do Prahy. V Praze byl v oněch dnech také Jiří Pelikán, který teď pracuje na římském čs. velvyslanectví. — Na místo dr. Petra Colotky v úřadě místopředsedy vlády byl jmenován dr. Karol Laco, zase Slovák. Za napjatých dnů v druhé půli ledna Smrkovský a Dubček na veřejnosti nevystupovali, prý byli nemocní. Proto dost překvapila slova, která Dubček znenadání pronesl ve svém rodišti Uhrovci na Slovensku k členům JZD: rozhodnými slovy se vrátil k svému polednovému programu, odsoudil konser- vativní křídlo strany a opakoval, že budeme budovat socialismus podle našich národních vlastností. A na celoarmádním shromáždění za přítomnosti nejvyšších představitelů, Svobody, Štrougala, Husáka atd. přiznal, že leden znamenal pro ČSSR největší krizi od srpna. Armádě děkoval za pevný postoj — že by vojáci už podruhé odmítli zásah do situace, k němuž ji hleděli zatáhnout stalinisté? Je pravda, že ve dnech 17. až 25. ledna armáda měla pohotovost a také sovětští vojáci se hýbali. Tyto obavy by potvrzovalo mnoho vět, uveřejněných nebo pronesených, otevřeně i mezi řádky, které jsme mohli tehdy číst a slyšet; např. že »nový pokus o sebevraždu jen zhorší pozici těch, kdo tvoří záruku naší budoucnosti« (TV), nebo že »obyvatelstvo musí podpořit nynější vedoucí, jinak ti budou muset podat demisi a pak přijdou k moci noví lidé, jejichž pojetí je odlišné od těch, kdo nás nyní vedou« (RP); nebezpečí puče za dnů napětí kolem Palachový smrti potvrdil Milan Hubl v Práci; odvážný Jiří Hoch- man neváhal srovnat ČSSR s Biafrou, protože každý okamžik hrozil nový vojenský zásah. 64 [pageend16]Co chce Moskva? Situace v ČSSR je tedy stále nevyjasněná. Strana je rozdělena na »konzervativní«, mezi nimiž začíná víc a více vynikat na české straně Lubomír Štrougal (na slovenské straně sem řadí Husáka; po zákazu manifestovat pro Palacha mu studenti rozbili okna bytu), na »pokrokové« a na »realisty«. Tohoto rozdělení a pak jisté pochopitelné unavenosti Moskva bude chtít využít, aby si pro květnové zasedání komunistických stran připravila takovou delegaci, která veřejně řekne, že Sověti udělali dobře, že v srpnu vtáhli do ČSSR a zachránili socialismus, že by si za mluvčího této delegace připravovali předsedu NF Evžena Erbana? Dalo by se to usuzovat z jeho bojácného projevu na sjezdu Italské komunistické strany: její mluvčí se srpnovou invazí nesouhlasili, a Erban se omezoval na neurčitá slova o těžké situaci a o bratrství s ostatními socialistickými zeměmi. J. H. JEDINÉ NEJ— Dotazníkové ankety typu nej- nemám ráda. Superlativ je totiž hrozně divná věc. Neomezeně omezena v prostoru, nestabilně stabilní v čase. Náladová a módní. Vtíravě štěpící a bezohledně odhazující to, co se jí nehodí. Jako když opracováváme dřevěnou krychli, chtějíce se dobrat toho NEJdůležitějšího, což spatřujeme v tom NEJmenším. Který hudební skladatel se ti NEJvíc líbí — otázka napohled nezáludná už v první své fázi odhodí všechny ostatní do odpadu, a to jen proto, že tě v daném momentě nenapadli. Ale ani ten jeden není zcela uchráněn od nevyčerpatelné obsažnosti slůvka NEJ-. Dělení pokračuje nezadržitelně dopředu. Který druh skladeb, která skladba, která věta, která část věty, který takt, který tón. Ani tím není proces u konce. Přechází se do terminů akustiky až k nějakým kmitům. Všechno ostatní je v odpadu. Tak ti z tvrzení — mám rád hudbu — zbude houslový klíč, který jediný, jako skromný uváděč, zůstal v dělivém řetězu opominut. Problém superlativu mě trápí už od dětství. Svědek leží někde na půdě v bedně, zavalen prachem i časem. Na zpola otrhaném štítku možno ještě číst vybledlá slova — NÁBOŽENSTVÍ 4. B. Obsahem je spousta jedniček, gramatických chyb, malovánek. A jedna stránka, na které je jen jedna věta na tři řádky. Jedna veliká věta s jedním velikým superlativem, který se mi tenkrát hrozně nelíbil. Byl to vlastně domácí úkol, formulovat slovy podstatu mého postního odříkání. A co znamená » si něco odříci« ve skutečnosti? Jako příklad nám byl uveden chlapec a krabice bonbonů, které si tam ukládal během postu, a o velikonocích je rozdává spolužákům. Napodobení jsem odmítla okamžitě, neboť jsem nebyla schopna si představit velikost té krabice. Úporné přemýšlení o formě a formulaci oběti bylo vykoupeno spásnou myšlenkou. — PIUS XII., od jehož zvolení papežem uplyne 2. března třicet let; polemika kolem jeho osoby pozvolna tichne a zvláště uveřejnění nových dosud neznámých dokumentů vrhá jasné světlo na jeho mírovou a charitativní činnost za druhé světové války. Byla jse... mou jedino různé knih se knihy len sezná: možno poL ukládaly ni dělovaly p se »zamlo Obzvlášť j Kdo ji če netrpělivý pagandou menalo ve Co pro jenom já. žila jsem : jsem byla dne —- — Spásná boženství výmluv i pro určité formulace, definici, a slovo, m tehdy vášnivou čtenářkou, četba byla u činností, pozitivní i negativní. Mimo ovny, ať státní či soukromé, půjčovaly také ve škole. Každá třída měla přidě- titulů, které kolovaly. Nezábavné bylo iznat podle toho, že se v den půjčovní a hromadu na stupínek a povinně při- odle abecedy. Jejich pozitivní protějšky úvaly« předem a šly z ruky do ruky. edna kniha tohoto druhu byla pověstná, tl, byl uchvácen, kdo na ni čekal, byl kdo ji měl přečtenu, rozšiřoval pro- řady čekatelů. Držet tuto knihu zna- Ikou čest a nemenší závist, mne tato idea knihy znamenala, vím Bohužel jsouc dítě nevýbojné, nesnaže dostat ani do pořadníku. Ale v duchu pevně přesvědčena, že určitě jednoho jede: myšlenka v rámci postního úkolu z ná- dodala odvahu pokusit se. A shodou přímluv jsem byla jediným čekatelem datum. Forma připravena, ještě vhodná Dalo mi to námahu nalézt vhodnou stejně se mi nelíbila. Obzvlášť jedno :n superlativ, za který jsem nebyla 65 [pageend17]VERONIKA Preface ke sbírce básní Nikdo si nezapamatoval nikdo se nezeptal jak se jmenovala jenom věděli že se protlačila až k Odsouzenému a podala mu bílý šátek. Její jediné jméno bylo žena I začali jí křesťané říkat Věra ikon prorockým viděním tak zmapovali tajemství Krista v ní a obrazu který nosí.... a Jeho obraz musíme mít je malován krví na bílý šátek. Ludvík Chlum schopna nalézt synonymum. A proto až dodnes zůstal nenahrazen. Více mně ovšem působila starosti vlastní podstata, význam slova »odříci s i«. Je to skutečně odřeknutí, co chci udělat? Kamarádka se mi smála. Krabice bonbonů byla názornější. Je to skutečně, co chci udělat, oběť? Nevěděla jsem. Ani v momentě, kdy sledována závistivými pohledy jsem nesla drahocenný poklad do lavice. Ležela přede mnou. Velká a tajemná. Ležela přede mnou i doma, když právě rodina neměla čas si v ní listovat. Kolikrát tatínek pobízel: »No tak si ji přece přečti! « Jednou jsem skutečně zaváhala. Uchopila knihu — dva kroky vpřed — Je těžko si představit vnitřní boj v duši dítěte. Dítěte, které neví, co znamená slovo »odříci si«, ale které cítí, že mezi knihou a úkolem je jistá nevyslovitelná souvislost. Dva kroky zpátky — a kniha znovu leží jakoby nic na stolku a věta v sešitě neztrácí na platnosti. Ani během celého měsíce až o dne, kdy opět řady čekatelů ji vzrušeně přijímají do svého středu. Přišly velikonoce. Krabici nikdo nepřinesl. Nestalo se vůbec nic. V .sešitě se obrátila stránka a zakryly se tři řádky. Odříkání bylo naučeno, nyní se probírala tématika mariánská. Dnes je odkrývám a vidím v nich jedno velké tajemství mého života. Tajemství nepřečtené knihy, tajemství nepoznané oběti, tajemství nelíbivé- ho superlativu. Dnes už dovedu pojmenovat slovně tu tenkrát nevysvětlitelnou souvislost mezi knihou a úkolem, ale nedovedu vyjádřit srdcem. Do dneška jsem přečetla stovky knih, stovky knih jsem byla schopna zapomenout. Ale na tu, kterou jsem nepřečetla, nezapomenu nikdy. Zůstane provždy tou NEJKRÁSNĚJS1 knihou. Jediným superlativem v mém životě, který byl pravdivý. Nikdy víc jsem totiž nebyla schopna si z půjčené knihy života něco nepřečíst... M. F. stalo se doma, v mílu a jinde ve svété VE VATIKÁNE A V ITÁLII Také ve Vatikáně věnovali pozornost činu Jana Pa- lacha. Vatikánský rozhlas ve své Poznámce ke dni uvedl jeho jméno vedle křesťanských mučedníků, kteří ukázali, že život není absolutním statkem a dobrem ani posledním cílem člověka. Událostem v ČSSR věnoval svou kurzívu vatikánský L’Osservatore Romano 26. ledna; její autor hledal příčiny tragických činů u těch, kdo narušili řád ve sféře intelektuální a mravní, ale též v politické, sociální, hospodářské a vojenské. »Strach před větším zlem ochromuje ty, kdo by se mohli pozvednout na obranu slabého, jemuž bylo ukřivděno. Ale hlas pravdy nemůže zůstat němý. Existuje vyšší spravedlnost, než jsou všechny tribunály naší zeměkoule; Bůh je s těmi, kdo trpí. A jestliže je u odpovědných činitelů doposud trochu lidskosti, ať se zamyslí nad vážným napomenutím, které jim dávají sebevraždy v ČSSR. A národy, které se ještě těší ze svobody, aniž si jí možná dostatečně váží, ať nezapomenou na své utlačované bratry a ať se za ně modlí; tomu, kdo nevidí východisko ze své strašné situace, může v jeho úzkosti poskytnout naději a posilu, když ví, že ho jeho bratři chápou, milují a morálně podporují.« Československu byl věnován papežův projev v poledne 26. ledna (viz str. 62). A když 29. ledna zval při generální audienci k modlitbě za mír, jmenoval mezi zeměmi, kde tento největší statek lidí je v nebezpečí, také ČSSR; při zmínce o Iráku, kde právě bylo více osob odsouzeno k smrti a veřejně popraveno, uvedl, že pro odsouzené žádal o milost. V soukromých audiencích Pavel VI. přijal v lednu rožňavského apoštolského administrátora biskupa Roberta Pobožného; vdovu po zavražděném bojovníkovi za rovnoprávnost černého obyvatelstva Martinu Luthe- ru Kingovi paní Corettu Ringovou; kanadského ministerského předsedu Pierra Elliota Trudeaua; ministerského předsedu Nového Zélandu Keitha Holyoaka; dále soudce a advokáty Svaté římské roty, nejvyššího odvolacího církevního soudu — v proslovu řekl, že i soudní moc má své místo ve správě církve. Velký ohlas vzbudila audience udělená biskupům ze tří církevních provincií, na něž je rozdělena Nigérie a Biafra; ujistil je, že ze své strany udělal vše, aby přiměl 66 [pageend18]odpovědné představitele k pokojnému vyřešení sporných otázek; ale ani do budoucna se nevzdává naděje. »Církev je jedna, je povýšena nad jakýkoliv spor a válku, chce pomáhat trpícím; není ani v Naší, ani ve vaší pravomoci podávat nějaký konkrétní politický návrh, ale je to Naše i vaše povinnost hlásat, že vyřešení tragického sporu je v upřímném vyjednávání a v spolupráci.« Biskupové přijeli do Říma na pozvání sv. Otce, aby se poradili o různých společných náboženských a pastoračních otázkách. V prohlášení děkovali všem, kdo pomáhají obyvatelstvu jejich zemí, opakovali, že církev nemá nic společného s politickou stránkou sporu, a odsoudili zabíjení nevinných občanů, vědomé ničení majetku a jakýkoli projev nenávisti a pomsty. — Generální audienci 22. ledna bylo přítomno 12 členů alpinistického klubu Hoggar z Liberce, kteří odjížděli na expedici do Afriky. Blahopřejný telegram Pavel VI. poslal presidentu USA Richardu Nixonovi, když se 20. ledna ujal svého úřadu. * Tři telegramy stejného znění byly adresovány k zahájení vyjednávám o mír ve Vietnamu vládám severního i jižního Vietnamu a USA: Pavel VI. se raduje z toho, že k vyjednávání došlo, a přeje si, aby bylo úspěšné. * Kongregace obřadů jednala o blahořečení Maximiliána Kolbeho, polského minority, který šel v Osvětimi dobrovolně na smrt hladem místo otce rodiny a skutečně zemřel 14. srpna 1941, a Damiana de Veustera, apoštola malomocných na Molokai, v Havajském souostroví, který se nakazil malomocenstvím a na ně zemřel r. 1899. * Orchestr a pěvecký sbor Víta Nejedlého měl v římském kostele sv. Ignáce dva koncerty; čistý výtěžek jednoho koncertu byl věnován mezinárodní pomocné organizaci Oxfam ve prospěch hladovějícího obyvatelstva v Biafře. * Litoměřický biskup Stepán Trochta byl jmenován členem sekretariátu pro nevěřící, jehož předsedou je vídeňský kardinál Kónig. * 6. března vydaly vatikánské pošty sérii tří známek s velikonoční tématikou: se Zmrtvýchvstáním od Fra Angelika z kláštera sv. Marka ve Florencii. * Svatá stolice zdvojnásobila letos svůj příspěvek na fond OSN pro děti UNICEF s přáním, aby polovina jejího příspěvku byla dána pro děti v Nigérii. * Itálie má už své jáhny: 22. ledna udělil jáhenské svěcení biskup z Vicenzy sedmi řeholním bratřím z diecézní společnosti sv. Kajetána. Jáhny bude mít také Belgie: z pěti mužů, kteří se připravují, jsou dva svobodní, jeden je vdovec, jeden ženatý bezdětný a jeden otec dvou dětí. Ve vídeňské arci- diecézi se připravuje na jáhenství dvanáct mužů. V Rottenburgu v Německu vysvětil jáhny tamější biskup už loni. * K 500. výročí založení vídeňské arcidiecéze sv. Otec poslal list arcibiskupovi kard. Konigovi; nabádá věřící, aby si i v budoucnu uchovali neporušenou víru a dokazovali ji skutky lásky blíženské. Památníkem na výročí má být rozšířený arcidiecézní Dům milosrdenství pro nevyléčitelně choré. TÝDEN MODLITEB za jednotu křesťanů byl příležitostí k řadě ekumenických pobožností a gest, jimiž katolíci spolu s ostatními křesťany dali najevo bolest nad rozdělením a ochotnou vůli přispět k jeho odstranění. Tak např. v Římě kázal v katolickém kostele Panny Marie in Cosmedin duchovní valdenské církve dr. Mario Sbaffi a ve valdenském kostele jezuita P. Martini. — V Londýně kázal westminsterský arcibiskup kard. Heenan v metodistickém kostele a v hlavní londýnské anglikánské katedrále sv. Pavla. Ve štrasbur- ské katedrále začal pobožnost pastor reformované církve Wagner a zakončil ji biskup Elchinger, který ve svém proslovu vzpomněl zemřelého Karla Bartha, a teolog prof. Oskar Cullman zase vyzvedl ekumenickou ŘÍM. — Společné požehnání sv. Otce s českými a slovenskými biskupy po audienci 14. února. První nalevo je mons. Stanislav Zela, světící biskup olomoucký, který v bazilice nekoncelebroval. práci kardinála Bey. — V Paříži byla společná pobožnost v řeckopravoslavném kostele; promluvili katolický arcibiskup Marty, pravoslavný metropolita Me- letios a pastor Westphal, který je předsedou Federace francouzských reformovaných církví. V ČESKOSLOVENSKU NÁBOŽENSKÉ ZPRÁVY V Olomouci zahájili Cyrilometodějský rok víry o svátku Panny Marie Matky křesťanů v chrámu P. Marie Sněžné. Ke dni výročí 'bylo uspořádáno v metropolitním chrámu sv. Václava triduum s pobožnostmi pro mu^e, ženy a mládež. Ostatky sv. Cyrila budou postupně vystaveny ve všech olomouckých kostelích. Jubilejní cyrilometodějský rok mají nyní ve všech českých diecézích. Biskupové a ordináři vydali k němu společný pastýřský list. * V CSSR je 18 uznaných náboženských společností, píše Svobodné slovo; nejpočetnější jsou katolíci, na druhém místě je církev československá, počet jejích věřících se odhaduje na 550 000, pak přijde českobratrská s 260000, jednota bratrská s 15 000 věřících, metodisté s 8000 atd. Počet řeckých katolíků se udává na 300 000. O řeckokatolí- cích uveřejnila zajímavý článek Obroda; napsal ho Ivan Márianov: zmiňuje se o dějinách řeckokatolické církve, o jejím násilném potlačení v r. 1950 a o jejích nadějích, když jí bylo nyní dovoleno znovu pracovat. K 8. září řeckokatolíci převzali z 246 far, které měli před 18 lety, 180. Také oni touží, aby už nebyli »jako ovce bez pastýře« a měli svého biskupa. * Dr. Erika Kadlecová, která zůstala i v české vládě vedoucí sekretariátu pro církevní záležitosti při ministerstvu kultury, se vyslovila v rozhovoru s novináři pro pokračování liberální politiky vůči církvím; diskriminace věřících že vedla k nespokojenosti velké části obyvatelstva. »Když dopustíte, aby váš soused byl pronásledován, protože má jiný světový názor, pak jsme všichni ohroženi. Církev si sama musí najít své místo v socialistické společnosti. Musí dokázat, že má co říci i dnešnímu světu. Když se ji to podaří, pak ji budou druzí respektovat, ne-Ii, pak sama umře.« * Rok před likvidací řeholníků (13. dubna 1950 a násl. měsíce! pracovalo v ČSR 258 mužských řeholních společností, které měly 2193 členů (1197 bylo kněží), a 720 společností sester s 10451 členkami. 5000 řeholníků 67 [pageend19]podepsalo žádost, aby byl přezkoumán právní základ onoho administrativního opatření. Už v minulém čísle (str. 20) jsme uvedli, že státiií prokuratura prohlásila ono opatření za ilegální. * Missa sollemnis od J. Š. Bacha měla zdá se světovou premiéru ve Varnsdorfě v červnu 1830, píše lednové číslo časopisu V srdci Evropy, který v ČSSR vydávají pro zahraničí; dirigoval ji městský hudební ředitel J. V. Richter. Teprve potom se skladba vydala na svou pouť světem. Apoštolského administrátora pražského biskupa Tomáška navštívil 14. ledna pravoslavný metropolita pro ČSSR Dorotej; mluvili spolu hodinu o ekumenické spolupráci; v arcibiskupské kapli se potom společně pomodlili a vzájemně si udělili požehnání. * Biskupa Tomáška navštívil též anglický katolický spisovatel Graham Greene za své projížďky Prahou. * Na závěr své návštěvy v Severočeském kraji navštívil ministr kultury Miroslav Galuska biskupa Trochtu v Litoměřicích. A slovenský ministr Miloslav Válek se setkal se všemi představiteli církevních společností slovenských; první byl trnavský biskup Ambrož Lazík. * Z 69 bohoslovců v olomouckém semináři jich studuje pro brněnskou diecézi 24 a pro český Těšín 4; 56 bohoslovců je v prvním ročníku, 13 v druhém. Přímo po maturitě nastoupilo do bohosloví 16 bohoslovců, 53 přešlo z civilního zaměstnání. V brněnské diecézi vybrali na seminář celkem 1 025 164,20 Kčs. * 7. února uplynulo 100 let od narození kněze spisovatele Jindřicha Šimona Baara. * V LD z 4. února vzpomíná pět- aosmdesátin jezuity P. Blažeje Ráčka, autora Československých a Církevních dějin, jeho žák na bubenečském arcibiskupském gymnasiu dr. Z. M. Zenger. * Obroda v čísle z 12. února uveřejnila celý text projevu otce kardinála Berana k smrti Jana Palacha; na vedlejší stránce vzpomíná na kardinála Berana jeho spoluvězeň z Dachau Ludvík Švančera a končí přáním, aby se mohl brzy vrátit domů; návrat kardinálův žádá v otevřeném dopise »ve jménu lidskosti« Vlastimil Kůtek z Plzně; dopis byl uveřejněn v KN z 16. února. RŮZNÉ ZPRÁVY 1. února oslavovala Československá strana lidová 50. výročí založení. Slavnostním řečníkem byl poslanec Antonín Pospíšil, předseda dnešní strany. Věnce byly položeny k hrobům zakladatelů mons. dr. Jana Šrámka, dr. Mořice Hrubana a záslužných pracovníků, jako preláta Staška a ministra Petra. * Z otevřeného listu šachového mistra Luďka Pachmana v Reportéru se dovídáme, že Emil Zátopek byl propuštěn z ministerstva obrany a jmenován zástupcem trenéra atletického mužstva armádního klubu Dukla. * Bratislavský Večerník si stěžuje 16. ledna na nedostatek českého tisku na Slovensku; také »Reportér« má pro Slovensko vydání »přepracované« ... * Ve Sněmovně národů z 75 jejích českých členů má ČSL osm svých zástupců. * V ČSSR stále bojkotují země, jejichž vojska se v srpnu účastnila invaze: Svaz spisovatelů neposlal svou delegaci na sjezd polských spisovatelů; čs. cyklisté se nezúčastní Závodu míru, konaného každoročně mezi Prahou, Varšavou a Berlínem. Čedok odřekl další zájezdy do Sov. svazu a NDR pro nezájem. * FS přijalo zákon o Radě obrany státu, která určuje hlavní směry přípravy a organizace obrany ČSSR a činí opatření s tím spojená; její členy, předsedu a místopředsedu, jmenuje a odvolává president; Rada je odpovědna za výkon své funkce FS; své Rady obrany mají i obě federativní republiky. * K 1. lednu bylo v Čechách 8822 a iia Slovensku 2196 osob ve výkonu trestu a 3129 osob ve vazbě; 59,8 % pro trestný čin majetkový a hospodářský, 20,9% pro příživnictví a zločin násilí; politický delikt se připisuje 82 osobám. ★ Listy Práce a Mladá fronta odmítly nový společný název pro české země »česko«. Co k tomu řeknou Moravané a Slezané? * 18. ledna byl odevzdán představitelům města Brna nově přijatý zákon o jejich městu, které je zatím prvním městem řízeným přímo vládou české soc. republiky. * Úřadujícím ústředním ředitelem Čs. rozhlasu byl jmenován 30. ledna Odon Závodský, který dosud vykonával funkci vládního zmocněnce. Ústředním ředitelem ČTK jmenovala vláda Jindřicha Suka. * 750. výročí založení oslaví letos Litoměřice — existovaly sice už v 11. století, ale teprve začátkem 13. století se staly sídlem státní i církevní správy. 700 let bude Krnovu a Bruš- perku a 500 let oslaví Toužím v západočeském pohraničí, proslulá ševcovstvím, soukenictvím a plátenic- tvím. Luhačovice vzpomínají svého 300. výročí. * Podle předsedy federální vlády inž. Oldřicha Černíka (7. února) zůstalo po 21. srpnu v zahraničí 35 000 čs. občanů, 10 000 z nich si udržuje legální pobyt. Loni přijelo do ČSR asi 4 166 000 návštěvníků, tj. skoro o půl milionu méně než v r. 1967 ; 3 342 000 návštěvníků bylo ze socialistických zemí (o 424 000 méně než před dvěma roky) a 824 000 z ostatního světa. Příliv zahraničních turistů negativně ovlivnily srpnové události. * Čs. spoje vydaly nové poštovní známky: k 50. výročí Čs. červeného kříže (kříž z 12 červených křížů); k 50. výročí Ligy společnosti červených křížů, červeného půlměsíce a červeného lva a slunce (holubice ve tvaru srdce se symbolikou připomínaných organizací); k 50 letům Mezinárodní organizace práce (symbolická kresba znaku organizace). * Gesto Palachovo vyvolalo velký ohlas také v zahraničí a ovlivnilo jeho politické dění. V Římě se vybíralo na pomník Palachoví a bude po něm nazvána ulice. V Brně budou mít Palachový koleje a v Praze podali návrh, aby mu byl postaven pomník v blízkosti sochy svátého Václava. Svaz čs. výtvarných umělců zhotoví návrh zdarma. Na uctění památky zemřelého studenta a na podporu studentského hnutí má být založen »Fond 16. ledna«. * V Listech z 30. ledna popisuje Václav Havel, přední »pokrokový« spisovatel, jak našel ve svém bytě odposlouchávací zařízení; žádný z policistů nebyl ochoten o nálezu sepsat protokol. * »Polygrafie« odmítla tisknout revui Bulharsko, pokud se časopis Rabotničeskoje Dělo neomluví za uveřejnění karikatury, »urážející demokratické a vlastenecké city čs. lidu«. Karikatura vyobrazovala Šiká a Goldstůckera se strýčkem Samem a se slovy: »Jak milé, že jste odjeli, a jaká škoda, že jste se nezapálili?« * V Olomouci požádalo velitelství sovětských vojsk o pozemek na postavení tří domů o ’ 12 podlažích se 300 byty pro sovětské vojáky; podobnou žádost předložili Sověti také v Trutnově. * Poměr mezi sovětskými vojáky a obyvatelstvem v Mladé Boleslavi je velmi napjatý: velitelství znovu vyhrožuje uzavírací hodinou; napětí pochází mj. z velkých nákupů, které vojáci dělali, např. obuvi, kterou potom posílali do Sovětského svazu; podle poslední úmluvy vojáci mohou nakupovat už jen ve svých kasárnách. * Slovenská národní vlajka má svislé pruhy bílé, modré a červené, kdežto česká vlajka má pruhy červeno-bílé, odpovídá Práce na dotaz svému čtenáři. * Připravuje se ustavení Svazu cikánů-Ro- mů. * Podle KNA bývalý lidovecký ministr Josef Plojhar musel vyklidit služební vilu na předměstí Prahy a přesídlil do dvoupokojového bytu. Je ještě stále členem parlamentu, dostává penzi jako ministr a v posledních dnech prosincových se dvakrát objevil na sovětském velvyslanectví — že by s nim ještě 68 [pageend20]počítali? * Na auta čeká 220 000 osob. Loni bylo prodáno soukromým zájemcům necelých 70 000 vozů. KULTURNÍ ZPRÁVY V březnu se má konat v Bratislavě — bude-li z technických důvodů možný — sjezd Svazu československých spisovatelů, na kterém bude provedeno rozdělení na český a slovenský Svaz. Oba budou týden potom mít své samostatné sjezdy. ★ 23. ledna zemřel v Praze nestor českých hudebních spisovatelů 861etý Jaroslav Kfička, rodák z Kelče, autor Bábinčina marsovského valčíku, řady oper a úspěšné vánoční hry » České jesličky « ; dále zemřel Ladislav Vycpálek, rovněž hudební skladatel, autor Kantáty o posledních věcech člověka z r. 1921 a Českého rekviem z let druhé světové války. * Přihlášky ke studiu na českých vysokých školách pro rok 1969/1970 měli maturanti odevzdat do 15. března. Od letošního roku se upouští od tzv. komplexního hodnocení uchazečů. * 28. ledna vzpomínala svých padesátin universita v Brně: Masarykova, pak Brněnská a nyní Universita J. E. Purkyně. Oslavy jsou plánovány na jarní měsíce. * Vědecké kolegium ČSAV uctilo 28. ledna památku Václava Hlavatého, býv. profesora Karlovy university, který žil od roku 1948 v USA a zemřel 11. ledna v Bloomingtonu, kde přednášel na universitě státu Indiana, * Rozhlas zařadil začátkem ledna cyklus pořadů »Z tradice českého myšlení«, bohatství myšlenkového odkazu dochovaného v dílech předních českých vědců a umělců z pěti století; jsou to Hus, Chelčický, Komenský, Havlíček, Palacký, Neruda, Masaryk, šalda, Nejedlý. * 7. ledna zemřel spisovatel František Kupka, autor historických románů » Palečkův úsměv «, » Palečkův plášť « a cyklu »Veliké století«, v němž sleduje vývoj čs. společnosti od r. 1848 až do května 1945. * Nové časopisy ; »Doba«, kterou vydává pod záštitou ČSAV ministerstvo plánování, výbor pro vědecký a investiční rozvoj a ministerstvo školství; »Mona «, časopis moderní ženy, který jí chce pomáhat řešit problematiku společenskou i ryze ženskou — tuto modernost vyjádřil Miroslav Horníček takto: »K pojmu modernosti patří nejen umění dovedně si obkreslit oči, ale, a to především, umění žít v podmínkách 20. století, v plném souladu se starozákonným posláním lidského rodu.« * Ve dnech 22. až 28. ledna zasedala v Praze česká část Svazu čs. spisovatelů; předsedal také prof. dr. Eduard Goldstucker; šéfredaktorem svazového měsíčníku Plamen byl jmenován Karel Kosík a jeho zástupcem K. Kostroun; členy řídícího výboru jsou dále M. Kundera, L. Sochor a J. Škvorecký. Slovenští spisovatelé stále ještě nemají svůj svazový týdeník. 10. ledna se designovaný šéfredaktor Štefan Drug této funkce vzdal. * Osmdesátiny kard. Berana připomněly svým čtenářům také Listy. * Nakladatelství Mladé fronty chystá vydání románu Zdeňka Němečka » Ďábel mluví Španělsky«. Němeček opustil před 20 lety ČSR a před deseti lety zemřel. * Dramatik Václav Havel řekl v rozhovoru v rozhlase 3. prosince, že Kruh nezávislých spisovatelů, jehož je předsedou, pokračuje ve své práci; není to samostatná organizace, sdružuje ve Svazu spisovatelů nestraníky a usiluje o jejich rovnoprávné postavení s kolegy komunisty. * Režisér Hynek Bočan natáčí film » Čest a sláva« ; za třicetileté války dva čeští emigranti, emisaři francouzského krále, hledí přemluvit českého rytíře Ryndu, aby se dal do boje proti tehdejším okupantům české země... * A režisér Herz se dal inspirovat novelou Ladislava Fuchse »Spalovač mrtvol« ; líčí tragédii člověka, v němž slepá víra v určitou politickou ideologii zabila lidskou tvář do té míry, že je schopen ve jménu PRAHA. — V kostele božského Srdce Páně na Vinohradech byla v rámci týdnu modliteb za jednotu křesťanů uspořádána ekumenická bohoslužba slova na téma »Aby všichni jedno byli«, jíž se zúčastnili dr. Vladimír Čapek, náměstek synodního seniora církve českobratrské evangelické, dr. Stanislav Novák, patriarcha církve československé, pražský pravoslavný metropolita Dorotej a katolický světící biskup mons. dr. Kajetán Matoušek (na obrázku zleva). Všichni tito představitele pronesli krátký proslov, pomodlili se modlitbu své církve a její příslušníci zazpívali své charakteristické písně. Pobožnost, která bezpochyby tvoří mezník v náboženských dějinách českých zemí, byla zakončena Otčenášem v evangelickém znění a společným požehnáním všech čtyř hodnostářů. této ideologie sám zabíjet. Naráží na nacismus, nebo na komunismus? * Nové časopisy: od 10. ledna už vychází »Naše vesnice« a naděje na povolení se nevzdal »Ježek «, humoristický časopis pro deseti až patnáctileté. Akademie věd začíná publikovat dlouho připravovaný Staročeský slovník, zatím vyšly úvodní stati, soupis pramenů a zkratek. Nepřímo se tam dovídáme, že byly zabrány nejen knihovny zrušených řádů a šlechtických rodů (mluví se o nich jako o bývalých knihovnách), ale jako bývalá je označena i Kapitulní knihovna v Praze (nyní Archív Pražského hradu) a Kapitulní knihovna v Olomouci. V EXILU A JINDE VE SVĚTĚ USA. — 11. ledna zemřel v Bloomingtonu ve věku 75 let vynikající český matematik světového jména Václav Hlavatý. Proslul především tím, že domyslil řadu problémů z teorie relativity, které jeho přítel Albert Einstein nadhodil. Celkem publikoval 158 vědeckých prací. Do r. 1948 byl profesorem matematiky na Karlově universitě; tehdy zvolil exil a působil na matematickém ústavě university státu Indiana. V r. 1958 byl jedním z hlavních iniciátorů založení Československé společnosti pro vědy a umění, jejímž se stal prvním předsedou; byl též členem Zastupitelstva Rady svobodného Československa. 19. ledna zemřel v Novém Yorku filmový herec a režisér Ladislav Brom, autor mj. Harmoniky, Tuláka Macouna a Klapzubovy jedenáctky. Poprvé při slavnostní přísaze nového presidenta v Bílém domě byl konán ekumenický náboženský obřad; účastnili se ho washingtonský arcibiskup kardinál O’Boyle, metodistický biskup, rabín a představitelé dalších církví. 69 [pageend21]Lednové Proměny, první číslo šestého ročníku (1969) tohoto čtvrtletníku SVU, přináší básně Medvěda, Listo- pada, Kováře, Pachnerové a Zvěřiny, výklad očitého svědka vojenského přepadení Československa s názvem »Imperialismus bez legend a iluzí« a pojednání o Klubu angažovaných nestraníků. Dále čtenář nalezne v čísle úvahu E. C. Koeppla o zásadách odboje a brannosti v sokolství, článek Antonína Cekoty o plánování života jedince jako jeden ze základních úkolů nové průmyslové společnosti, filosofický esej Věry Stárkové, nazvaný »Logika Boha«, úvahu Pavla Želivana o experimentu Samuela Becketa a ocenění poezie Offrovy Pavlem Javorem. Antonín Kratochvil pokračuje ve svém přehledu kulturní situace v Československu. Beletrie je zastoupena jmény Horečného, Kaleše a Zástěry. Číslo obsahuje zvláště četné recenze a kritiky knih, výstav a události nás zajímajících, číslo možno objednat nebo Proměny předplatit na adrese: Czechoslovak Society of Arts and Sciences in America, Room 1121, 381 Park Avenue South, New York, N.Y. 10016. NSR. — Stuttgartská universita spolu s psychologickým ústavem Ukrajinské svobodné university uspořádala cyklus přednášek na téma: »Nový« člověk a »primitiv« jako psychologický problém. Promluvil též náš krajan prof. dr. Josef Kratochvil o »Některých psychologických a sociologických aspektech v životě bušmanů v poušti Kalahari«. Referoval zvlášť o vztazích mezi »primitivními« kmeny a zvířaty. Materiál k přednášce, provázené světelnými obrázky, byl čerpán z cest k Laponcům u polárního kruhu a k buš- manům v Jižní Africe. RAKOUSKO. — Koncelebrovanou mší svátou ve vídeňském dómu skončilo 19. ledna první zasedání synody vídeňské arcidiecéze a oslavy 500. výročí jejího založení. Bylo přítomno všech 340 účastníků synody a dále zástupci episkopátů z ČSSR, Maďarska, Německa a Jugoslávie, nekatoličtí pozorovatelé a hosté a další osobnosti. Druhé zasedám synody začne 3. května. Na závěrečném zasedání byl přečten pozdravný list cařihradského ekumenického patriarchy Athena- gory. Synoda zasedala v kostele sv. Ignáce na vídeňském předměstí v Lainzu; rozhodla reorganizovat strukturu farností a rozdělit velké farnosti na několik menších, které zaručí opravdový a plodný život jednotlivých komunit. Každou komunitu povede kněz, případně i jáhen nebo laik. K výročí vídeňské arcidiecéze vydaly rakouské pošty sérii známek s vyobrazeními světců z arcibiskupského dómu. Kroužek mládeže a dětí Jednoty sv. Metoděje ve Vídni vydává — když na to má — svůj časopis » Rozhledy «. Z pátého čísla z ledna 1969 se dovídáme, že si mládež vykonala o vánocích duchovní obnovu ve Pfalzenu v severní Itálii. Přednášky měl mons. dr. Josef Benáček z Assisi, po materiální stránce se o účastníky staral P. Blažej. Po skončení duchovní obnovy si všichni udělali výlet na známá místa: k jezeru Braies, do Cassies a Sv. Martina. Rok 1969 přivítali »popůlnoční« mší svátou. Únorové číslo ohlašuje masopustní odpoledne, taneční zábavu. V obou číslech najdeme také různé fotografie, jak se vídeňská česká mládež tuží. ANGLIE. — Liturgická komise anglikánské církve připravila nový liturgický kalendář; mezi 34 novými památnými dny, které mají být zavedeny, jsou též svátky svátých Tomáše Akvinského, Terezie z Avily a Vincence z Pauly. Zařazením těchto svátků má kalendář dostat ekumenický ráz; proto mají být zařazeny též památné dny metodistů Johna a Charlesa Wesleye, puritánského teologa Johna Bunyana a zakladatele kvakerů George Foxe, kteří se vlastně od anglikánů odloučili a založili vlastní náboženské skupiny. Naši londýnští krajané měli 26. ledna v kostele na Farmstreet ekumenickou pobožnost za všechny oběti přinesené za šťastnou a svobodnou budoucnost naši vlasti; mši svátou sloužil a kázal duchovní správce P. Jan Lang, epištolu přečetl metodistický duchovní rev. David Head, který je generálním sekretářem Studentského křesťanského hnutí. Následoval průvod, v jehož čele byla nesena čs. vlajka; za ní šli zástupci spolků a krajanských organizací, mnozí v krojích; dva mladí mužové nesli standardu s nápisem: »Free Czechoslovakia«. U pomníku padlých byly položeny věnce a zazpívány hymny, československá a polská. Petice byly doručeny britskému ministerskému předsedovi a na čs. a sovětské velvyslanectví. — 14. února, ve výroční den smrti sv. Cyrila, byla ve Velehradě ve večerních hodinách mše svátá ve staroslověnském jazyce a po ní přednáška Pavla Gana: »O pátrání po soluňských bratřích« — o výsledcích posledního bádání archeologů a jazykovědců. — Masopustní večer si naši krajané uspořádali už 31. ledna. Duchovní správce děkuje všem, kdo se přičinili o úspěch ať už dobrou náladou, nebo hmotnou pomocí. BIAFRA. — Světová rada církví dala náboženským organizacím, které stále ještě pomáhají biaferskému obyvatelstvu, 250 000 dolarů. Mezinárodní červený kříž už svou pomoc zastavil. Dalších 250 000 dolarů Světová rada církví dala k dispozici Nigerské radě církví. Pomoc Biafře se děje téměř výhradně letadly z ostrova Sao Torné. Do 1. února bylo těchto nočních letů vykonáno na 1400; bylo s nimi započalo loni v březnu. V lednu jich bylo 309. Nouzové letiště, na kterém letadla přistávají, bylo znovu bombardováno v noci z 10. na 11. únor, takže pro neustálé nebezpečí bylo nutné snížit počet nočních letů z 19 na 5, Několik dní předtím sovětský Iljušin bombardoval tržiště v Biafře; bylo zabito na 300 osob. — Podle slov arcibiskupa Arinza z Anicy v Biafře by mohl nastat mír už zítra, kdyby velké světové mocnosti zastavily dodávání zbraní. Dík vzdušnému mostu katolických a protestantských organizací umírá v Biafře hladem »jen« 2-3000 lidí, místo 6000, které umíraly před zářím m. r. Počet obětí války v Nigérii se odhaduje na víc než milion. MAĎARSKO dostalo 23. ledna čtyři nové biskupy; současně byla reorganizována celá hierarchie, takže z jedenácti diecézí stojí deseti v čele biskup, buď v hodnosti sídleního biskupa, nebo jako apoštolský administrátor. Celkem má Maďarsko 13 biskupů, kteří mohou vykonávat své funkce; kromě primasa kardinála Josefa Mindszentyho ještě dva, mons. Bard z Káloče a Endrey z Egem, nejsou uznáni státem; další, mons. Bellon, byl jmenován biskupem r. 1957, ale doposud nebyl vysvěcen. Mons. Hamvás z Káloče a Kovács z Egem se pro věk a nemoc vzdali svého úřadu; své funkce se vzdal též opat z benediktinského opatství v Panonhalmě; protože stanovy jsou revidovány, vede prozatím opatství prior. Kard. Mindszenty je stále v budově amerického velvyslanectví; jeho ar- cidiecézi řídí biskup apoštolský administrátor za pomoci jednoho světícího biskupa. INDIE. — Ve výroční den smrti Mahátmy Gándhího, 30. ledna, byla v Dillí velká interkonfesijní manifestace za mír; byly čteny úryvky z posvátných knih a recitovány modlitby různých náboženských vyznání. Zúčastnil se jí též arcibiskup mons. Fernandes. 70 [pageend22]p o z n á m k y K náboženským dějinám českého středověku Přemysl Pitter, Geistige Revolution im Herzen Europas (RotapfelVerlag, Zürich-Stuttgart 1968). Známý český evangelický kazatel a duchovní spisovatel v této knížce pojednává o » duchovní revoluci v srdci Evropy«. Stručným přehledem českých duchovních dějin, v kterých zdůrazňuje několik vzorných osobností, chce západnímu čtenáři ukázat »prameny české obnovy « posledních let a měsíců. Spisovatel a režisér Peter Lotar v předmluvě autora představuje (srovnává ho s Albertem Schweitzerem). Za pilíře českých duchovních dějin považuje Pitter svátého Václava, Jana Milice z Kroměříže, Jana Husa, Jeronýma Pražského, Petra Chelčického, bratra Řehoře (vlastního zakladatele jednoty bratrské), Jana Amose Komenského a Tomáše Masaryka. Již tento výběr je poněkud jednostranný. K tomu přistupuje autorovo zjednodušování, při stručné informaci pro cizince pochopitelné, ale místy přece dost rušivé. Z katolických postav českých duchovních dějin přichází ke slovu vlastně jen svátý Václav (»kníže pokoje«, ale asi vlivem Bartošova pojetí trochu zkreslený), Milíč z Kroměříže a kardinál Beran. O kardinálově projevu na 2. vatikánském koncilu se Pitter zmiňuje vřelými slovy na str. 28-30. Katolický čtenář by však uvítal aspoň náznak o tom, co znamenal pro »pražské jaro« i osobní příklad pražského arcibiskupa a jeho spolubratři v katolickém episkopá- tu Československa v jejich nenásilném odporu proti mravnímu útlaku od roku 1948. Při všech těchto výhradách si může ekumenicky smýšlející katolík přečíst Pitterovu knížku s užitkem. Předně nelze popřít, že významné postavy české reformační tradice, zvláště Hus a Masaryk, měly na loňskou etickou obnovu, ostatně už po léta připravovanou, značný vliv. U Husa přitom našim intelektuálům této doby ani tak nejde o jeho konkrétní učení a historickou při, jako hlavně o jeho odhodlání řídit se svým svědomím i proti přesile mocných, i za cenu života. To je ryze křesťanský prvek české morální obrody, kterého se katolíci nemohou zříkat, nechtějí-li sami propadnout sektářství, tedy opaku » katolictví« v původním smyslu slova. — Za druhé máme v Pit- terově zjednodušeném pojetí českých duchovních dějin ukázku, jak v našem národě smýšlejí mnozí, a tím zároveň i výzvu k nám, českým katolíkům této doby. Domnívám se, že to nemá být chápáno jako výzva k polemice, k opačnému, ještě méně objektivnímu zjednodušování, k postoji křečovitě apologetickému. Český katolík se bude muset naučit jakémusi historickému ekumenismu, který nejen snad přiblíží vzdálenou hodinu sjednocení s odloučenými bratry, ale už teď pomůže zahojit jizvy v české náboženské duši. K tomu bude třeba pokory, která uzná chyby na vlastní straně, lásky, která nezavře oči před pravými hodnotami u bratří více nebo méně odloučených, a ovšem naprosté objektivnosti. Tato objektivnost nepolemicky obhájí pravé křesťanské hodnoty také u mnoha významných katolíků našich dějin a ukáže katolickou stránku osobností, které si někdy s přílišnou simplifikací zabavila naše reformační strana, zvláště takzvaných předchůdců Husových, a aspoň zčásti i Husa samého. Naši učení katoličtí monografisté se snad budou cítit trochu povzneseni nad Pitterovu »historii z ptačí perspektivy «. Neměli by však zapomínat, jak palčivě bychom potřebovali podobný pokus o syntézu našich duchovních dějin, který by byl dílem katolického ekumenismu na výši doby. A. Heidler Osmý svazek Feierabendových Pamětí Dr. L. K. Feierabend: Pod vládou Národní fronty. Washington 1968, stran 240, cena 4,50 am. doj. Možno objednat u autora: 3821 Newark Street, N. W., Washington, D. C., 20016. Na podzim minulého roku publikoval Ladislav K. Feierabend osmý svazek svých Pamětí. (Sedm předcházejících dílů jsme recenzovali v NŽ 1962, 210; 1963, 227; 1965, 71 a 199; 1966, 68; 1967, 75 a 255.) Tento svazek popisuje a rozbírá politickou atmosféru u nás od konce druhé světové války do února 1948, ale je jasné, že všecko to líčení je už předznamenáno metodami budoucího Února 1948, i když se vypravované události staly ve třech dřívějších letech. Feierabend — ať chtěl, nebo nechtěl — psal ve znamení Února, ale čtenáři této knihy — zase ať chtějí, nebo nechtějí — ji čtou očima poučenýma Lednem 1968. Tato živelná konfrontace »únor - Leden«, která se odehrává v duchu ne spisovatele knihy, ale jejího čtenáře, vede k závěrům téměř neuvěřitelným. Sám jsem žil do konce roku 1948 v Praze, a to s očima otevřenýma pro tehdejší dění. Mohu tedy plně potvrdit, že v té době (1945-1948) metody komunistů byly skutečně ty, které Feierabend popisuje: lest, podvod, násilí, mac- chiavelismus nejhrubšího zrna atd. A víme, že na vedoucích místech státu a strany byli i lidé, jako ministr národní obrany generál Svoboda, předseda Zemského výboru Smrkovský nebo Josef Pavel, polednový statečný ministr vnitra — kteří roku 1968 se stávají předními a poctivými bojovníky za skutečné duchovní statky, jako je svoboda, nefalšovaná demokracie, lidskost — vesměs hodnoty, které před Lednem neplatily v KSČ vůbec nic. Teprve pozdější historik, ne už tak osobně zaujatý dnešními ději v ČSSR jako my, bude moci objektivně ocenit hodnoty Feierabendovy knihy, které právě nám zúčastněným unikají. Jsou to hlavně podrobnosti kolem odmítnutí Marsha- lova plánu v létě 1947 a podrobná zpráva očitého svědka o posledních dnech Jana Masaryka. Hlavní cena tohoto dílu — stejně jako svazků předešlých — je v její historické dokumentaci, osobní i dokladové. Ale právě proto nám tam tentokrát něco chybí. Z líčení v knize by člověk mohl mít dojem, že proti komunistům bojovali aktivně vlastně jen agrárníci, a teprve později více méně nesměle socialisté a lidovci. Snad by však bylo dobře v této souvislosti připomenout aspoň náznakem, jak jediný skutečný odpůrce — hlavně v oblasti ideologické — byla církev. Bývalo by stačilo uvést jediné jméno jako symbol: arcibiskup Josef Beran a jeho článek v novinách »Arcibiskupe, nemlč! « Jiří Ryšánek Redakci došlo Zelená do života. Vyšlo jako 16. svazek náboženské edice Křesťanské akademie v Římě 1. P. 1969. Cena 900 lir. Josef V. Tománek, Záblesky. Verše z let 1964-1968. Vydal Hlas-Voice, Edice knih a hudebnin, číslo 2. Adresa: 87-11, 168 Street, Jamaica, N. Y. 11432, USA. Cena dva dolary, nebo 15 Kčs. 71 [pageend23]dopíši# * d o t a z u • o d p o v é d í člověk v blízkosti Měsíce Loňské vánoce zůstanou navždy spojeny s prvním pokusem člověka přiblížit se fyzicky k Měsíci, své nejbližší planetě. Celý svět sledoval odvážný let tří Američanů vesmírem, a ještě více se obdivoval jejich lidské skromnosti — známce to každého velkého ducha — a srdce nás lidí věřících si všichni tři získali svým vyznáním víry v Boha Stvořitele. Dojatým hlasem četli střídavě při jednom z přímých vysílání ze své kosmické lodi první verše z knihy Geneze, že na počátku Bůh stvořil světlo, rozdělil vodu a souš, a tak vznikla země, na kterou se oni dívali ze vzdálenosti tisíců kilometrů. Vesmírem se také neslo poprvé evangelium o Kristově narození. Dolů k nám na zem se nesla modlitba Franka Bor- mana, lektora ve farním kostele episkopální církve: » Dej nám, Pane, milost, abychom přes všechny lidské slabosti viděli ve světě tvou lásku. Dej nám víru, abychom přes své nevědomosti a slabosti se rozhodli pro dobro. Nauč nás modlit se s upřímným srdcem a ukaž nám, co každý z nás by měl vykonat, abychom uspíšili příchod dne, kdy zavládne všeobecný mír.« Také v Praze pověděli o jejich věřícím smýšlení a o tom, že před samým startem šli všichni do katolického kostela nedaleko odpalovacího střediska na Kennedyho mysu na bohoslužby. Také Pavel VI. se připojil k radosti světa a několikrát kosmonautům a všem, kdo odvážný let připravovali, veřejně blahopřál: »Modlíme se za ně a za celý svět oslněný vymoženostmi vědy a lidské práce; kéž tato nová událost zvětší sebevědomí člověka, že je občanem tohoto podivuhodného vesmíru, v němž vždy víc a více se zjevuje před našimi zraky velikost, moc a moudrost Boha Stvořitele.« Z dopisů Píšu Vám z cesty domů. Následuji Vaši radu a vracím se do vlasti, protože za ty tři měsíce pobytu venku jsem dospěl rovněž k názoru, že nemám právo svou zem opustit. Pokud jde o vezdejší blaho, je ve Švýcarsku ráj na zemi, ale —■ jak řekl Ota Šik na přednášce v St. Gallen: »Český národ zná ještě vyšší hodnoty, než je plná kapsa. « — Čeká nás tvrdý boj a věřím, že ho jednou vybojujeme, i když bude stát ještě mnoho obětí. Ruský kolos musí jednoho dne padnout, stejně je v základech prohnilý. Ale ta západní Evropa, bohužel, taky. Chtěli jsme vytvořit něco zdravějšího — syntézu mezi západní demokracií a východním socialismem. Dá Bůh, že se nám to jednou podaří. Netoužíme po tom vejít do dějin, ale chceme vrátit lidem jejich pravou lidskou tvář. Modlete se za nás, za svou vlastní zem, ať nám Bůh pomůže. (Mladý akademik z Čech) Byl jsem před časem v Arménii, jak už vlastně víš, poněvadž jsem Ti psal z Jerevanu. Bylo to po všech stránkách nesmírně zajímavé. Země je to velmi chudá, lid v průměru také, ale má tak nesmírnou národní hrdost a vitalitu, že se tomu opravdu podivuješ. Asi proto, že v minulosti — a v současné době není na tom o mnoho lépe, poněvadž jako národ jsou rozpolcení — tak nesmírně trpěl. Kdo pojede do Arménie, tomu bych doporučil nejdříve si přečíst Werfetovu knihu » Čtyřicet dní«. Nevím toho moc o arménské církvi. Odtrhla se, tuším, ve 3. něho 4. století a myslím, že hlavní důvod bylo člověčenství Kristovo, avšak to, co jsem měl možnost slyšet o slavných bohoslužbách v duchovním centru Ečmiadzinu, bylo nad všechno mé očekávání. Především zpěvy jsou značně podobné grego- riánskému chorálu (i když byly upraveny pro sborový zpěv a zpracovány spíše polyjonně). Zpívala je schola, protože obecný lid se vlastně bohoslužeb nezúčastní. Jediné smutné na tom je, že jsou to odtržení bratři a že patrně — a tento dojem jsem nabyl — celá chlouba o tom, že Arménie byla prvá země na světě, která přijala křesťanství jako státní náboženství, má zřejmě jenom historickou cenu. Moc mile jsem byl překvapen v hlavním městě Gruzínie Tiflisu. Tam jsem byl na svátek Krista Krále a čistě řízením Božím jsem se dostal na katolické bohoslužby. Jediný katolický fungující kostel v celé jihovýchodní části Sov. svazu, nejbližší je až v Oděse. Chtělo by to hodně psaní, abych Ti vypověděl vše o životě té hrstky katolíků, kteří v nesmírné směsici ostatních náboženství a sekt tu žijí. Jsou hrozně rádi, když se mezi nimi ukáže někdo z jiných částí světa. Moc to tam se mnou otřáslo a byl jsem nesmírně dojat např. tím, když lid v kostele zpíval latinsky Tantum ergo a na konci se rovněž latinsky modlí růženec. A přitom nemají k dispozici takměř nic, nemluvě o literatuře apod. Apoštolát modlitby V březnu se modlíme: za úspěch všestranného boje proti nemravné literatuře; misijní úmysl: aby obyvatelé misijních zemí znali přínos církve v práci o rozvoj národů a také ho přijímali. Česká města v Americe České vystěhovalce, kteří začátkem 19. století odcházeli za prací do ciziny, připomínají v USA četné názvy měst, obcí a osad. Najdeme jich asi na 200 v 26 státech USA. Nejvíce je jich v Texasu, célkem 48. Nalézá se zde Frýdek, Frenštát, Hostýn, Rožnov, Písek, Vsetín, Tábor a další. Město Tábor najdeme i v“ státě Jižní Dakota, Wisconsin, Kansas, Iowa, Nebraska, Oklahoma. V několika jiných státech najdeme i Písek, Protivín, Příbram, Kolín a další. Ani Praha není jen jedna na světě. Její jmenovkyně v USA jsou ovšem podstatně menší, je jich 7 v různých státech a s naší Prahou mají společné jen jméno a to, že tam žijí též Češi a Slováci. Největší z nich New Prague s 2500 obyvateli je ve státě Minnesota, další v pořadu je Praha v Oklahomě. Město Praha v Nebrasce oslavilo diamantové jubileum svého založení v roce 1962. V Texasu najdeme dokonce dvě Prahy (Prague). Nejmenší ze všech » českých měst« v USA je osada Kolín v Montaně, kde žijí dnes už jen dvě rodiny. Před lety zde byla pila, obchody, školy, dnes jen poštovní úřad a železniční stanice. Celkem jen devět z těchto míst s českým názvem má vyšší počet obyvatel než 1000, poštovní úřad je asi ve čtyřiceti místech. V některých místech jsou krajané ještě početní a zachovávají národní zvyky, lidové tradice, pořádají pravidelně své Československé dny. -ze- ve Světu práce 22.1.1969 3. číslo Nového života vyšlo v Římě 1. března 1969. Vytiskla P.U.G. Roma, Piazza della Pilotta 4, - Italia [pageend24]