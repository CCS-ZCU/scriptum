ČESKOSLOVENSKÝ SOKOL V ZAHRANIČÍ Ča so pis úst ř edí č esk o sl o vensk ého SOKOLSTVA V ZAHRANIČÍ Ročník XXVI Číslo 4 Duben 1976 Jarmila Uhlířová: VŠECHNY CESTY VEDOU VO CURYCHU na IV. slet Čs.Sokolstva v za- hraničí 2. - 5. července 1976 "Každý pravý, opravdu uvědomělý Sokol bude strážcem, tedy politickým a sociálním pracovníkem naší republiky, naši demokracie". T. G. Masaryk Představuji si v duchu čtenáře, jak kroutí nedůvěřivě hlavou a dumá: "Vidíte je, vždycky tvrdili, že jsou nepolitickou organizací a najednou se přiznávají k političnosti sletů." Politický význam sletů Máte pravdu. Jenže — Podívejme se na tuto záležitost trochu důkladněji! Sokol vždy byl a je nepolitickou organizací, znamená-li pro nás politika politické strany. Ty v Sokole neměly místa. To je nám všem ze sokolské minulosti jasné. Politický význam sokolské práce spočíval na jiných základech než bylo politické stranictví a projevoval se svérázně sokolskou cestou. Národ doma i svět okolo dovídal se o sokolské práci z různých veřejných vystoupení, z nichž největší a nejpozoruhodnější byly sokolské slety. Bylo jich šest od založení So- kolstva do I. světové války a po ní už jenom pět. Všecky slety do první světové války vyznívaly v nej silnější akord touhy po svobodě, uvolnění z rakouské nadvlády. Byla to doba národního růstu, sílení politického vědomí, které se sou- středovalo v úsilí k vytvoření samostatného státu. Sokolstvo pronikalo do nej širších vrstev a získávalo je pro své cíle. Do stejného šiku s námi se řadil myšlenkově po[pageend1]stupně celý národ. Tak se stával Sokol pro všecky jednotícím prvkem národního úsilí. 0 sokolských sletech se sjížděly v Praze nejen delegace Slovanů, ale zástupci spřátelených národů, čímž se vytvářel základ mezinárodního přátelství, které bylo postaveno na základech pokroku, demokracie, rovnosti a bratrství. Tu jsme u toho politického významu. - Ten chápala dobře rakouská úřední místa. Jen vzpomeňte na to, jak za I. světové války stačila sokolská legitimace k tomu, aby byl český voják prohlášen za zrádce monarchie! Mezi politicky nejvýznamnější patří VI. slet v roce 1912. Bylo to těsně před I. světovou válkou. Vedle sokolských delegací z ciziny, přijeli krajané ze všech částí světa, města Paříž, Londýn, Petrohrad, Moskva, Kyjev, Bělehrad, Sofie, Záhřeb, Lublaň poslala své zástupce. Celý slet vyzněl tak, že Journal des Débats napsal: "Ukáznění a sjednocení Čechové doufají, že uskuteční své národní tužby svým právem a svou silou." Tento slet působil také na Jihoslovany, žijící roztříštěně v několika zemích staré monarchie, že o sletě vystoupili všichni společně a skladbou svých prostných cvičení vyjádřili své naděje na osvobození. Vidíte, jak vystupuje politický význam sletů? Když brzy po VI. sletu vypukla balkánská válka, Česká Obec Sokolská poslala dvě lékařské výpravy na pomoc raněným Srbům a Bulharům. Sokolské smýšlení vyjádřil za všecky tehdejší starosta Obce Sokolské, Dr. Josef Scheiner, když odmítl návštěvu císaře na sletě, když se nehrála při zahájení sletu rakouská hymna a nebyl ani vyvěšen rakouský prapor, ač byl vydán striktní úřední rozkaz. Význam poválečných sletů se projevil nejsilněji v konsolidaci národa. Posiloval důvěru lidu ve vlastní sílu,stál proti rozvratu nekalých živlů zprava i zleva. Fakt, že na sokolských sletech vystupovala čs. armáda i zástupci armád Malé Dohody (Rumunsko, Jugoslávie, ČSR) přispíval k tomu, že upevňoval víru lidu v demokratický řád republiky a její rostoucí vnitřní sílu. Sokolstvo pokračovalo ve své práci v národě, prohlubovalo ji, rozšiřovalo a připravovalo další slety. Není možno minout IX. slet v roce 1932, k němuž se sjel celý kulturní svět. Byli na něm i Australané, Japonci, Chileánci a Jihoafričané. Politická situace se začínala měnit. Vrcholila hospodářská krise, Hitler se dral k moci. Nebezpečí jako plazivé býlí se projevovalo na všech stranách. Důsledky se obrazily i v Sokole. Bylo třeba myslet na obranu národa. A tak vedle dosavadní tělovýchovné práce počala se pěstovat i branná výchova. Poslední slet v roce 1938 těsně před II. světovou válkou, měl už na obloze hrozivé chmury Hitlerovského nacismu. Národ si to uvědomoval a semkl se opravdu v jeden celek. Hrozba rostla každým dnem, až během několika měsíců vyvrcho50 [pageend2]lila roztrháním republiky, odtržením Slovenska a konečně II. světovou válkou. Politický význam sokolských sletů podtrhuje také poslední, XI. všesokolský slet v roce 1948. Sokolstvo jasně ukázalo komunistickým uchvatitelům, kde stojí, co vyznává, za čím jde. Incidenty vyjadřující oddanost demokracii a svobodě, které se udály během průvodu Prahou (ženy) i na sletišti, kde žactvo volalo slávu presidentu Benešovi, nenechaly nikoho na pochybách o jeho smýšlení. Dopadla tvrdá pěst diktátorů a sokolské slety byly uloženy do paměti a archivů. Klademe si otázku: Je možno zničit ideu, která pronikla celým národem, zasloužila se o jeho národní uvědomění, dokončila jeho obrození a přispěla k uskutečnění staletého snu o svobodě a samostatnosti? Co je fysické, to možno zničit. Ale myšlenku nelze ani upálit, ani pohřbít, ani poslat do koncentračního tábora. Ta žije a bude žít, dokud budou vyznavači, kteří jí nedají umřít. A tu mluvím do našich řad. Máme před sletem v Cu- rychu. Na každém z nás záleží, jak vyzní. Jsme skromní, žijeme v cizích zemích, ale můžeme ukázat celému světu, že Českoslovenští sokolové zůstali věrni ideám, na nichž byli založeni. POCHOD SLOVENSKÝCH SOKOLOV Na slova Št. Krčméryho, složil K. Plicka Z horných pijú žriedel, v skalných hniezdach sídlia, na sochorcoch na najvyšších vystierajú krýdla. Jarný vietor zhudie po slovenskom lese: - kam letíte kŕdle jasné? - kam nás srdce nesie! Hej, Sokoli bratia, za vami, za vami! Před 50 lety, v březnu 1926, byl sokolskou jednotou v Turčianskom Sv. Martine vydán tento prvý sokolský pochod slovenský. Pochod byl také prvně zpíván v Praze členy slovenských jednot na VIII. sletu všesokolském. Mladšímu_člen- stvu Sokola je pochod neznámý. Má-li některý z čtenářů tento pochod s nápěvem prosíme, aby_nám jej zapůjčil pro zhoto- ní kopie pro sokolský archiv. Předem již dekujeme. NEPŘEHLÉDNĚTE! Konečná Ihůta pro objednávky sletového ubytování: 15. dubna 1976. Viz rovněž oznámení na str. 54. 51 [pageend3]25 LET SOKOLA MONTREAL 28. února 1976 Sokol "Masaryk v Montreale oslavil své 25. výročí tělocvičnou akademií, výstavkou a kulturním večerem. Oslavy byly zahájeny odpolední tělocvičnou akademií v bohatě vyzdobené tělocvičně v Confederation Centre, kde, v čele s praporem jednoty nastoupilo celkem 80 cvičenců jednoty - žactva, dorostu i členstva a 12ti členné družstvo oddílu odbíjené. Po přivítání přítomných vzdělavatelem jednoty br. Ing. V. Zajícem žactvo zahájilo rušnou rozcvičkou. Po rozcvičení pokračovali žáci cvičením na bradlech a žíněnkách, žákyně na kladině a trampolíně. Po žactvu cvičil dorost na kladině, žíněnkách a bradlech. Po dorostu cvičili muži na bradlech a koni na šíř, ženy na žíněnkách. Ukázky pokročilých cvičení na bradlech předvedli členové závodního družstva Sokola Toronto bratři náčelník J. Hale a W. Belan. Závěrečným číslem pořadu tělocvičných vystoupení byla společná prostná mužů a žen, nacvičená na IV. slet Čs. Sokolstva v zahraničí v Cury- chu. Početné obecenstvo předvedené výkony opětovně odměňovalo po zásluze velkým potleskem a když pak cvičenci za zpěvu sokolského pochodu "Hoj, vzhůru pestrý sokole" pochodovali z cvičebního prostoru, obecenstvo je doprovázelo dlouhotrvajícím nadšeným potleskem. Zdařilé cvičení řídili náčelník bratr J. Kořístká, náčelnice sestra J. Otrubová a sestra A. Havlová, nácvik prost- ných vedl bratr J. Gazda. Odpolední pořad byl zakončen volejbalovým družstvem,které za vedení bratra S. Skály sehrálo ukázkový zápas, který byl s velkým zájmem sledován zejména přítomnou mládeží. Zahajovací podnik oslav jednoty byl zdařilou ukázkou sokolské všestrannosti a přehlídkou dobré tělovýchovné práce montrealské sokolské jednoty. * * * 52 [pageend4]Sokolskou výstavku v tělocvičně instalovali výtvarník bratr Svoboda a bratr Ing. V. Zajíc. Podařilo se jim uspořádat výstavu zajímavou a při tom také umělecky hodnotnou. Středem pozornosti a zájmu byly především zajímavé předměty a památky z všesokolských sletů v Praze, jakož i snímky a upomínky na podniky a zájezdy jednoty. Výstava byla navíc hodnotně zpestřena instalací uměleckých záběrů z každoročně konaných župních Letních i Zimních her, kterou uspořádal br. J. Zajíc ml. * * * Večer následoval kulturní pořad. Starosta jednoty br. V. Chochol přivítal hosty, mezi nimi zejména delegátku Ústředí Čs. Sokolstva v zahraničí sestru Jarmilu Uhlířovou z New Yorku. Dále uvítal zástupce Sokolské župy Kanadské bratry starostu K. Pinkeho a jednatele P. Geřábka, kteří současně zastupovali Sokol Ottawa, zástupce Sokola Toronto jednatele br. P. Vidláka a náčelníka br. J. Hale. Pak uvedl montrealské hosty: zástupce Čs . Národního sdružení v Kanadě předsedu br. Dr. Zichu, zástupce SVU br. Dr. Škvora, zástupce Osady sv. Václava pátera Janíčka, zástupce Klubu seniorů br.Ing. Pavelku. Potom uvedl došlé zdravice od Sokola Toronto, zakládajícího člena br. Vávro Ryšavého z Washingtonu, vzdělavatele Ústředí br. J. Fellmanna a členů předsednictva Ústředí pokladníka br. J. Hanuše a matrikáře br. K. Pavla. Závěrem pak v stručném proslovu zhodnotil práci jednoty a naznačil snahy do budoucna. Jménem Ústředí Čs. Sokolstva v zahraničí pozdravila přítomné jednatelka sestra J. Uhlířová, která ve své povzbudivé zdravici blahopřála jednotě k dosavadním úspěchům, připomněla význam sokolské činnosti v zahraničí i připravovaného sletu v Curychu a přála jednotě hodně zdaru do budoucna. Básník Pavel Javor pak přednesl mistrně báseň Jaroslava Seiferta "Pozdrav Sokolu", načež následoval film z XI. vše- sokolského sletu v Praze r. 1948. I když film nebyl technicky na výši, bylo přece jen dojemné po tolika letech vidět dokonalé vystoupení tisíců sokolů a sokolek na strahovském 53 [pageend5]stadionu i slavný sletový průvod pražskými ulicemi. Film vyvolal u mnohých vzpomínky na slavné slety ve vlasti a přítomným znovu připomněl, že za pouhé čtyři měsíce bude se již v Curychu konat letošní slet zahraničního Sokolstva. * * * U příležitosti oslavy vydala jednota vkusně provedený upomínkový program s krátkou historií jednoty, s anglickým a francouzským článkem o Sokolu. Umělecký návrh programu vypracoval akad. malíř J. Kaiser, grafickou úpravu provedl bratr S. Skála. 0 dobré občerstvení pro hosty i cvičící se obětavě postaraly sestry, kterým patří uznání za jejich píli, snahu i množství 'připravených dobrot všeho druhu. Účastníci všeobecně posoudili oslavu za zdařilou. Vyznačovala se zejména také tím, že na přípravách se podílelo více bratří a sester s větším úsilím než obvykle. Výbor jednoty děkuje všem, kdož přispěli ku zdaru oslavy i těm, kdož projevili zájem a přišli se podívat. C - 1. ZPRAVODAJSTVÍ IV. SLETU ČS. SOKOLSTVA V ZAHRANIČÍ ZPRÁVY SLETOVÉHO VÝBORU V CURYCHU IV SLET ]976 CURYCH, ŠVÝCARSKO / Sletovým výborem v Curychu byl začátkem března vydán další, v pořadí již šestý, Sletový zpravodaj. Oznamuje, že přípravy na slet jsou v plném proudu a znovu upozorňuje na nutnost dodržování Ihůt k odeslání přihlášek na sletové podniky, zejména však pro ubytování. Objednávky ubytování musí být v rukou sletového výboru nejpozději do 15. dubna 1976. Po tomto terminu nebude již možno ubytování zajistit. Zpravodaj přináší rovněž podrobnosti o možnosti organizování společných kratších výletů v době sletu. Podrobné informace o možnosti těchto půldenních až několikadenních výletů po Švýcarsku i jinam podá přímo krajanská cestovní kancelář v Curychu: C-Tours (0. Svábenský), Infanweg 1, 8610 Uster, Schweiz. Tel. 01/ 87 08 53. Sletová kancelář bude od čtvrtka 1. července až do stře dy 7. července otevřena v informačním středisku - " Turist Office " - přímo na hlavním nádraží. Další kancelář bude podle možnosti ještě zřízena i na curyšském letišti. 54 [pageend6]Co soudíš, milý čtenáři, o těchto osobních názorech? OHLASY A NÁZORY NEZBÝVÁ NIC NEŽ VÍRA V GENIA LIDU... "... Mám pocit, že všechno co nyní dělají Češi, Slováci a Čechoslováci na jakékoliv spolkové základně, je vaření z vody. To ovšem neplatí o jednotlivcích. Mimo Československo je nyní více vynikajících jednotlivců, kteří tvoří osobně na různých polích, nežli tomu bylo kdykoli v naší historii. Jejich dílo je ovšem tosobní. Snad tomu ani jinak býti nemůže. Tvořiti je možno jen osobně. Nicméně jejich práce představuje hromadění hodnot, jež kdysi a nějak prospějí našemu lidu doma za okolností, kdy to, co je hodnotné, budou moci využít. Tvořiti může jen jednotlivec a za okolností, jež mu poskytují určitou míru svobody. Tyrš a Fügner jsou i v tomto směru příkladem. A tak nezbývá nyní nic než víra v genia lidu, v onu vrozenou schopnost vydati ze svého středu člověka - jednotlivce, který svým duchem, citem a vášní vytvoří něco, čím vznítí svoji generaci, strhne ji k činům a začne s ní vytvářet životní styl. To, co vykonali Tyrš a generace Sokolů, které převzaly a rozvinuly jeho dílo, není ztraceno a nezahyne. Žádná důkladně vykonaná práce se neztratí. Žije jako jiskra v popeli - anebo abych užil příkladu starého Řecka - obnovuje se jako Phoenix z popelu ohně, který spálil předcházející jeho existenci." Z dopisu bratra Antonína Cekoty ZÁVODY - ZÁVODNÍCI - POŘADATELÉ - ROZHODČÍ A DIVÁCI... To je již asi dáno do vínku všem pořádajícím sokolským jednotám, že se při pořádání závodů nejvíce vzruší pořadatelé. Nevěříte? Zeptejte se, ale prosím s největší opatrností abyste náhodou nechtíc, nedali podnět k opakovanému vzruchu z posledních závodů, které leží v podvědomí každého pořadatele. Tedy, aby bylo jasno, sestry a bratři - varoval jsem. Samozřejmě, že vzrušení nekončí u pořadatelů, ale naopak řetězovou reakcí se šíří na závodníky, rozhodčí a neposlední řadě i na diváky. Ale prosím, zůstaňme u pořadatelů. Pořadatel. Copak asi vám to říká, milí čtenáři? Všimli jste si těch sester a bratří, kteří na příklad při pořádání zábav sedí v pokladně, uvádí, starají se aby vy, kteří jste přišli, byli spokojeni. Po zábavě se pak očekává finanční výsledek a to je vzrušení. A pořádá-li jednota dokonce závody, pak takový pořadatel ze samého vzrušení nevyjde. Vzru- 55 [pageend7]suje se před závodem, v průběhu závodu a pak samozřejmě,když pokladník oznámí finanční výsledek. A teâ si představte, že něco někde, lidově řečeno, vybouchne. Za normálních okolností dejme tomu, že by se to vyřešilo hned a dobře. Ale vez- mete-li v úvahu, že vzrušení pořadatelé nejednají v normálních okolnostech pochopíte, že v takové situaci většinou zaujmou, v zápalu svátého vzrušení takové stanovisko, které pak zase vzruší závodníky. No, a tak jsme se dostali k závodníkům. Nářaúovci, lyžaři, lehcí atleti atd., to je nárůdek koumavý. A tento ná- růdek vyžaduje naší největší péči v rozhodování, hodnocení a bodování cviků. Je to úkol nemalý a ne každý se ho zhostí k úplné spokojenosti závodníků. Jistě chápete, že tito borci také podléhají vzrušení. A toto vzrušení stoupá v průběhu závodu. Má-li pak někdo ze závodníků dojem, že to nebo ono je proti pravidlům - že například při lyžařských závodech ten neb onen neprojel branku - protesty přímo prší a tu se na scéně opět objeví náš pořadatel. Většinou se mu podaří závodníky uklidnit. V opačném případě, rutinovaný pořadatel přehraje spor na rozhodčí. Jó, rozhodčí - sestry a bratři, upřímně se přiznám, že se mi nikdy nepodařilo zjistit do jaké míry se těchto bytostí zmocní vzrušení při vykonávání svých funkcí. Zručně zápolí s desetinami bodů nebo desetinami vteřin při hodnocení, jejich zraku málo co ujde a mám takový dojem, že nemají snad ani čas se vzrušit. A tak jsme se dostali na ty, bez kterých by se nemohlo nic konat. Řekl bych, že se vše koná právě pro ně - diváky. Divák dodává závodům tu atmosféru, tu charakteristickou kulisu, kterou velmi dobře vycítí závodníci. Diváci vytváří prostředí, které může výkony závodníků zdvojnásobit, nebo i utlumit. Náš divák je přístupný k okamžitému vzrušení, v duši sympatisuje s nejslabším, je kritický, ale při tom vděčný za dobrý sport, za dobrý výkon. Na závěr několik vážných slov, něco málo k zamyšlení. Přesahuje-li pořádání závodů rámec jednot, je nutná bratrská pomoc z jiných jednot. Musíme si být vědomi, že každý závod je předně sokolský závod, který se musí vyznačovat dobrou organizací a k tomu je nutná pořadatelská služba, dostatek rozhodčích, atd. Mějme na zřeteli, že ze sokolských závodů se nesmí stát pouňové atrakce. Je to věc naší cti, aby každý závod v kterékoli jednotě byl i naší záležitostí. Dejme větší prostor pro hry, závodivost. Pěstujme vytrvalost, rozvíjejme charakterové vlastnosti, které v minulosti ale zvlášĚ také v budoucnosti musí dělat čest sokolst- vu. Zorganizujme při cvičitelské škole, nebo v samostatných kursech školení rozhodčích těch sportů, které přicházejí v úvahu. Umožněme vyspělým cvičencům - nářaáovcům soustředění k nácviku obtížných cviků. Nezapomeňme ani na lyžařské výcvikové středisko, letní tábory, akademie, atd. Stojí to za trochu námahy i občasné vzrušení! "ZA", Švýcarsko 56 [pageend8]OTEC NÁRODA Dne 26. května t.r. uplyne 100 let od úmrtí největšího Čecha 19. století Františka Palackého - otce národa. K Palackému vzhlíželo Sokolstvo vždy jako k svému vzoru. Nezištný idealismus, pohotovost ke každé oběti vlastenecké - to jsou vlastnosti, kterými i Sokol žije. Přiléhavé i pro dnešní dobu jsou některé jeho výroky, jako např. "Chceš-li mír, stroj se k válce. Musíme být hotovi, abychom, kdyby toho třeba bylo, násilí zahnali násilím." Nebo: "Vlastenectví u nás bývalo posavad jen obětí" napsal r. 1875 do "Pokroku" a dodal ironicky "Snad se zdaří lépe, prcmění-li se na kšeft." Nebýt Palackého, nebylo by snad ani došlo k obnově české samostatnosti. On národu dal historické vědomí, tj. že jsme celé věky byly státem samostatným, v některé době - za Přemysla Otakara II, Václava II, Karla IV, Husa a Žižky a Jiřího z Poděbrad - v popředí Evropy; Palacký vštípil národu také svědcmí státoprávní: máte právo na český stát, chtějte ho a docílíte ho, byť by vám bylo podniknout! opět zkoušku ohněm a železám. Nebude snad na škodu si připomenout jak sé Palacký vlastenecky probudil a vyspěl na prvního vlastence v národě. Otec Palackého, Jiří, byl horlivý evangelík, dobře si vědomý, že je potomek Českých bratří, ale národně uvědomělý nebyl; syn František procitl a vyspěl národně mimo domov. Ke konci srpna 1813, když mu bylo málo přes 15 let, putoval na studie do Bratislavy, samozřejmě pěšky, což trvalo 7-8 dní. Když dospěl do Vlárského průsmyku, strhl se veliký příval a musel proto v Trenčíně cestu přerušit. Uchýlil se do rodiny měšťana Bakoše, horlivého evangelíka a pilného čtenáře. Tenkráte Slováci psali a tiskli česky a vzdělaný Ba- koš dokonce odebíral český časopis ve Vídni vycházející "Prvotiny pěkných umění". Časopis obsahoval pěknou povídku "Atalu", kterou z francouzštiny přeložil Jungmann. Časopis i povídka obsahovaly některá slova novočeská, jimž Bakoš nerozuměl; i otázal se ve společnosti na to a ono slovo Palackého, domnívaje se, že on, Moravan, rozumí lépe. Ale Palacký rozuměl ještě méně. "Hluboce proniknut jsa studem, umínil jsem sobě procvičit! se v češtině, aby se mi nestalo oos takového ještě po druhé..." Váh byl rozvodněn a tak Palacký zůstal u Bakošů celý týden, prečítal tu "Atalu" i některé spisy Komenského a čím dál, tím více byl zaujat jak krásou obsahu, tak i řeči. Tedy první záchvěv vlastenecký pocítil Palacký v Trenčíně; Bakoš dal tedy podnět k jeho národnímu procitnutí i když sám, tak jako otec Jiří Palacký, národně uvědomělý nebyl. Po příchodu do Bratislavy pídil se Palacký po českých knihách a upřímnou vlasteneckou horlivostí se zapálil při čtení časopisu "Hlasatel Český" z r. 1806, kde bylo dvojí rozmlouvání "O jazyku českém" od Jungmanna. O tom, jak vášnivě Palacký horlil pro věc českou, svědčí příběh, kteý se udál dne 20. prosince 1825 ve Šternberském domě v Praze na Malostranském náměstí č. 7. Palacký s Dobrovským byli na obědě u hraběte Františka Šternberka, kde pravidelně obědval i jeho příbuzný hrabě Kaš57 [pageend9]par Šternberk. Po obědě stěžoval si hrabě Kašpar, předseda musea, že národ v lásce k museu poklesl, že prvé nadšení pro museum pominulo. Palácky neviděl vinu v národě, nýbrž v museu samán. Je daleko od středu Prahy, vzadu za arcibiskupským palácem nad Jelením přikopán; a proč museum nevydává časopis, kterým by vzkřísilo národní vědomí? Hrabě Kašpar a Dobrovský mínili, že už je pozdě myslit na vzkříšení národa... Jejich beznadějností byl Palacký bolestně dojat a vzrušen; při vší úctě k 7 21 etánu Dobrovskému vyčetl mu, že za celý život nenapsal táněř ani stránky české, že kdyby tak činili všichni, pak ovšem že by národ zahynul hladem duchovním. "Já aspoň, kdybych byl třebas cikánského rodu a již poslední jeho potomek, ještě za povinnost bych si ukládal přičinit! se všemožně k tomu, aby aspoň čestná památka po mně zůstala v dějinách člověčenstva." Dobrovský a hrabě Kašpar vyslechli Palackého řeč jako mladistvé rozhorlení, které mu nutno prominout!; kdežto hrabě František přisvědčoval Palackému, věře ve vzkříšení národa. Kterou řečí to přemlouvali tito čtyři čeští vlastenci? Dnes čtenáře překvapí odpověň: řečí německou. Dobrovskému byla čeština nezvyklou a Šternberkové znali leda nějaké slovo. Před 150 lety inteligenti mluvili německy, česky leda podivínové, jako Jungmann, Šafařík, Palacký, Kollár, Čelakovský. Když se Palacký přichystal k odchodu, požádal ho hrabě Kašpar, aby mu myšlenky o založení časopisu podal písanně; za rok po této rozmluvě už se musejní časopisy, německý i český, tiskly. To byl základ české vědy, v době, kdy Němci viděli český národ již vyhynulý. Palacký redigoval německý musejnik čtyři roky - po nich zanikl - a český pak jedenáct let - bez honoráře. Kdo dnes, kdy "zadarmo ani kuře nehrabe",pochopí Palackého vlastenectví? K. K. Z ÚSTŘEDÍ Ústředí Čs. Sokolstva v zahraničí u příležitosti konání IV. sletu Čs. Sokolstva v zahraničí v Curychu r. 1976 rozepisuje SLETOVÉ ZÁVODY. Místo a čas: Sobota 3. července 1976. Tělocvična školy Döltschi a sportovní hala Allmend, Curych, Švýcarsko. Rozsah závodů: a. Závody obecné - v nářaďovém tělocviku b. Závody ve hrách - v odbíjené c. Závody zvláštní - v cvičení pořadových a sletových prostných mužů a žen Účast na závodech: Závodů se mohou zúčastnit členové a příslušníci kterékoli sokolské jednoty, jestliže jimi byli aspoň tři měsíce před konáním závodů a byli svými jednotami včas řádně přihlášeni. Podmínka konání : Závody v jednotlivých odvětvích a odděleních se uskuteční, přihlásí-li se do nich nejméně pět jednotlivců nebo tři družstva. Přihlášky: Formuláře přihlášek budou zaslány do všech jednot. Vyplněné přihlášky je nutno zaslat nej později do 15.května 1976 na adresu náčelnictva, uvedenou na formuláři přihlášek. 58 [pageend10]SOKOLSKÝ TĚLOCVIK NACVIČUJEME ODBOČKU PŘES KONĚ NA ŠÍŘ Správné provádění: 1. Dohmat následuje ihned po odrazu z můstku, který je blízko koně. Odraz nohou je vzhůru a do strany, na kterou odbočku cvičíme. Tělo mírně vysazené. . 2. Jakmile tělo prochází nad nářadím, odrážíme rukou, na jejíž stranu odbočku cvičíme a jejím švihem vzhůru do upažení napomáháme přenesení váhy těla na opěrnou ruku. 3. Při odrazu rukou a přenesení váhy na opěrnou paži prohneme protlačením boků vpřed a zakloníme hlavu. Snažíme se, aby boky byly co nejvýše nad koněm. 4. Po přechodu těla nad koněm následuje odraz opěrnou paží a doskok zády k nářadí a k místu dohmatu a odrazu. Nácvik : 1. Ze vzporu ležmo na zemi odrazem přešvih odbočmo 2. Seskok odbočmo ze vzporu dřepmo únožného na nářadí 3. Odbočka z místa i z rozběhu přes koně na šíř s madly a bez madel a přes bednu na šíř 4. Odbočka přes koně na šíř s využitím pohyblivé překážky. Nejlépe se pro to hodí plný míč, který se položí na stranu na níž se odbočka provádí. Položení míče na koně velmi účinně zvýší výšku odbočky a podnítí plné rozvinutí jak vidno z kresby, která rovněž dobře znázorňuje švih paží vzhůru. Hlavní chyby: 1. Slabý odraz 2. Nedostatečný předklon a nepřenesení váhy těla na opěrnou paži 3. Pokrčená opěrná paže 4. Dlouhé držení ruky, na jejíž stranu odbočku provádíme. Nedostatečný nebo žádný švih paží vzhůru 5. Krčení nohou, setrvávání ve vysazení až do doskoku 6. Doskok bokem místo zády k nářadí 7. Doskok zády k nářadí, ale mimo místo dohmatu a odrazu pažemi. 59 [pageend11]Dopomoc a záchrana: Při odbočce stojí cvičitel na opačné straně, než je odbočka cvičena - při odbočce vpravo stojí u levé ruky cvičence/cvičenky, pravým bokem k nářadí. Přechodu těla přes nářadí dopomáhá uchopením jednou rukou za zá- loktí opěrné paže a tlakem druhé na boky cvičence/cvičenky. Záchranu poskytuje uchopením oběma rukama za záloktí nebo, jak znázorňuje kresba, jednou za záloktí, druhou za předloktí. Kresba znázorňuje dobře záchranu ale chybné provedení: tělo zůstává vysazené, boky jsou nízko a paží nebyl proveden švih vzhůru. NA JAŘE DO PŘÍRODY ! Zima již skončila a oživující jarní příroda poskytuje tolik možností, že by byla škoda, kdyby cvičitelé a cvičitelky nevyužili této přírodní tělocvičny aspoň občas k hodnotnému výchovnému působení - zejména na naší mládež. Cvičební hodiny v přírodě znamenají pro cvičence příjemnou změnu a navíc osvěžení. Využijeme proto delších a pěkných jarních dnů k pořádání vycházky spojené s cvičením v přírodě. Vycházky ovšem znamenají zatížení cvičitele,nehoň musí předem znát krajinu, jejíž ráz určuje možnosti cvičení. Musí si také předem připravit vhodná cvičení na vhodných místech i případné pomůcky a náčiní pro hlavní činnost a hry. Cvičencům nestačí na vycházce pouhé pochodování. Již cesta na místo musí být zajímavá, vlastní činnost cvičební na místě účelná a rušná, i ukončení odpovídající celkové náplni. Cvičitel musí také upozornit cvičence na správné oblečení a musí samozřejmě plně zabezpečit bezpečnost cvičenců - především dobrou znalostí terénu a správným výběrem činnosti. Příklad cvičební hodiny v přírodě: Cesta na místo Před odchodem oznámíme cvičencům úkol hodiny. Cvičence pak rozdělíme do několika menších skupin. Jedno družstvo vyšleme napřed, aby cestu vyznačilo smluvenými značkami. Úkolem ostatních družstev je dostihnout co nejrychleji skupinu první. Poslední družstvo má za úkol rušit značky. Cestu k cíli nevolíme příliš dlouhou, aby zbyl čas na ostatní činnost na místě určení. Činnost na místě Cvičíme většinou běh, skoky, hody, vrhy, cviky rovnováhy, obratnosti, vytrvalosti i odvahy. 60 [pageend12]Běh cvičíme hlavně v terénu, při čemž se nebudeme vyhýbat krátkým i středně dlouhým, hodně členitým běhům v přírodě. Skoky cvičíme přes příkopy, strouhy nebo potoky, přes křoviny nebo hromady hlíny či kamení. Pomocí lana připevněného na silné větvi stromu je možno skoky zpestřit - takový přeskok přes potok je dobrým prostředkem k výcviku obratnosti i odvahy. Pomocí pevných lan se můžeme pokusit i o přechod vodního toku. Šplh cvičíme nejen na přineseném laně, ale vhodně a zábavně se dá šplhat na mnoha stromech. Vrhy a hody. Nejlépe se hodí opuštěné kamenné lomy, kde je dostatek kamení a při tom není obavy, že se způsobí na něčem škoda. Házet můžeme ovšem také šiškami. Házíme na dálku i na cíl. Za cíl najdeme vhodný předmět - rozbitý hrnec, kámen, pařez atd. Použijeme při tom různých obměn - házíme ze stoje, s rozběhem, v kleku, v lehu. Vyhazovat a vrhat můžeme i polenem, což nám prospěje při pozdějším nácviku vrhu koulí. Přeskoky se dají dobře cvičit přes patníky, balvany a poražené kmeny. Ležících stromů se dá rovněž dobře použít pro přecházení a jsou tak dobrou náhradou kladiny. Hry jsou důležitou součástí každého cvičení v přírodě. Je jich značný výběr. Každý cvičitel i cvičenec zná např. hru "na schovávanou"; dá se hrát v mnoha obměnách a má také hodnotné prvky branné. Dobrou hrou je "pátrání po hvízdajícím". Cvičenci se rozejdou do terénu jehož přehledností je určeno území hry. Hráči se pohybují, jednotlivě, sdružování není dovoleno. Čas od času se ozve hvízdnutí jednoho z hráčů, jemuž cvičitel před zahájením potají přidělil píšťalku. Úkolem hráčů je zjistit, kdo hvízdá. Cesta zpět I návratu je možno využít k další hře. Dobře se k tomu hodí např. "sbírání papírků". Určený cvičenec vezme hrst papírových pásků (asi 15 cm x 1 cm) a vyjde do terénu. Na každém desátém kroku odhodí pásek a označí tak trať. Vyhrává, kdo najde nejvíce pásků. - V závěrečné části cesty seřadíme cvičence do útvaru a zazpíváme si za pochodu. Před rozchodem stručně zhodnotíme výlet a oznámíme den i náplň příští cvičební hodiny. Dobře připravené a vedené hodiny v přírodě se těší velké oblibě zejména u mládeže. Začněme tedy hned na jaře! 61 [pageend13]ZE SOKOLSKÉHO SVĚTA ŽUPA KANADSKÁ Sokolské Zimní hry Každoročně pořádané, letos v pořadí již 9. Zimní hry župy Kanadské konaly se 22. února 1976 v lyžařském středisku Camp Fortune v pohoří Gatineau v blízkosti- kanadského hlavního města Ottawy. Přípravou župní ch her byla pověřena jednota Ottawa, která, obdobně jako v minulých dvou letech, organizačně náročný podnik dobře zvládla. Krajně nepříznivé počasí v týdnu před závody mělo za následek značně zledovatělé silnice. Autobusy výpravy z Montrealu dojely následkem technických potíží pozdě a účast ze vzdálenějších míst, zejména Toronta, byla menší, než se očekávalo. V den závodů se počasí podstatně zlepšilo a vzdor pozdnímu zahájení bylo možno závody včas dokončit i když z časových důvodů bylo možno provést jen jedno kolo obřího slalomu. Po skončení závodů jela většina závodníků i značná část diváků do restaurace "U tří mušketýrů", kde po vítaném občerstvení výbornou českou kuchyní byly vyhlášeny výsledky závodů, předány diplomy a medaile a župní putovní ceny. Za vzornou přípravu, dobrou organizaci závodů za obtížných podmínek a pěkné sportovní prostředí patří velké uznání členům ottawské jednoty v čele se starostou br. K. Pinkern, který závody řídil. Uznání a dík si zaslouží i všichni závodníci a četní diváci. Velkou montrealskou výpravu, na jejíž přepravu bylo zapotřebí dvou velkých autobusů vedl starosta jednoty br. V. Chochol s náčelníkem br. J. Kbřístkou a náčelnicí J.Otrubovou, výpravu z Toronta vedl náčelník br. J. Hale. Závěrečné vyhlášení výsledků br. župní starosta K. Pinke z Ottawy a župní náčelník a náčelnice br. Ing. V. Zajíc a sestra Z. Kentová z Montrealu. Výsledky: OBŘÍ SLALCM Žáci: 1. R.Rak,Ott. a C.Fuchs,Mon. 21,0 vt., 3. T.Oliva,Ott. 21,2 vt. Žákyně: 1. R.Tichá, Ott. 21,3 vt. 2. I. Drtinová, Mon. 26,8 vt. Dorostenci : 1. R. Pavlík, Ott.33,0 2. J.Král 33,9, 3. T.Král 34,1 vt. oba Montreal Dorostenky : 1. M. Fuchsová 35,6 vt 2. N.Drtinová 39,1. 3.R.Drtinová 1:15:0 všechny Montreal Muži 19-25 let: 1. J.Vopalenský, Ott. 33,8 vt., 2. P. Gazda 34,8, 3. R.Stauffacher 35,2 oba Montr. Muži 26-35 let: 1. P.Geřábek,Ott. 32,4 vt. 2. P.Vidlák 34,2 vt., 3.P.Roman 34,4 vt. oba Toronto Muži 36-50 let: 1. J.Svoboda 33,8, 2. K.Pelz 33,9, 3. R. Drtina 38,5 všichni Montreal Muži nad 50 let: 1. J.Bundálek 40,2, 2. V.Zajíc 46,8, 3. D. Koša- cký 52,0 všichni Montreal Ženy 19-25 let: 1. Z.Dubová 39,1, 2. J.Gazdová 42,6, 3. A. Zichová 42,8 všechny Montreal Ženy 26-35 let: 1. S. Heřmánková 36,0 Tor., 2. J.Phillipsová,Mon. 37,9, 3. H.Složilová,Ott. 41,0. Ženy 36-50 let: 1. E. Každanová, Mon. 42,5, 2. E.Smrčková,Ott. 58,8. Ženy nad 50 let: E. Bundálková, Montr. 1:58:0. BĚH NA LYŽÍCH Žáci: 1. R.Masner,0tt. 19:09 min. 2. F. Svoboda,Mon. 19:29, 3. P. Pavlík, Ottawa 20:49 min. Žákyně: M. Dobrovolná, Montreal, 34:00 min. Dorostenci - 5 km: 1. D. Smetana, Ott. a T. Král, Mon. 36:15 min., 3. J.Král,Montreal 38:40 min. Dorostenky - 5 km: 1. R. Havlová, Ottawa, 39:38 minut. Muži 19-25 let - 10 km.; 1. J. Vo- palenský, Ottawa, 59:54 minut. Muži 26-35 let - 10 km.: 1. R.Složil, Ott. 56:47 min., 2. F. Vácha 62 [pageend14]58:3 2 min, 3. R. Karnet 60:22 min., oba Montreal Muži 36-50 let - 10 km.: 1. R. Drtina, Montr. 1:02:41 hod., 2. Jiří Kouba,Ott. 1:05:09, 3. S. Kaplan, Ott. 1:06:26 hod. Muži nad 50 let - 5 km.: 1. J.Budík, Ott. 33:17 min, 2. J. Král 38:31 min 3. L. Husárek 39:28 min, oba Montr. Ženy 19-25 let - 5 km: 1. D.Váchová Mont. 37:39 min, 2. I. Streiblová 39:44 min, 3. D. Holanová 42:51 min obě Ottawa Ženy 26-35 let - 5 km: 1. H. Složi- lová 38:14 min, 2. D. Sklenářová 42:49 min, obě Ottawa, 3. Z. Zají- cová, Montreal 49:31 min. Ženy 36-50 let - 5 km: 1. M. Pinke- ová, Ott. 40:18 min, 2. C. Drtinová Montr. 42:35 min, 3. E. Smrčková, Ott. 42:40 min. Ženy nad 50 let - 5 km: 1. E. Voráč- ková 46:20 min, 2. R. Foglová 50:48, 3. T. Fuksová 51:21 všechny Montr. Absolutními vítězi stali se u mužských složek br. Jan Vopalenský z Ottawy, který získal 20 bodů, u ženských složek sestra Helena Slo- žilová z Ottawy - 15 bodů. Župní putovní ceny získala u mužských složek jednota Ottawa, u ženských složek jednota Montreal. Přebor jednot získala jednota Montreal celkovým počtan 295 bodů, na druhém místě se umístila jednota Ottawa jež získala 214 bodů. Letošních Zimních her se zúčastnilo celkon 103 závodníků - 42 mužů, 30 žen, 9 dorostenců, 5 dorostenek, 14 žáků a 3 žákyně. Za jednotu Montreal závodilo 58 příslušníků, za Sokol Ottawa 39, za Sokol Toronto 6. Dalšími podniky župy Kanadské bu- dou závody v nářadovém tělocviku dne 22. května 1976 v Torontě, zájezd na slet župy Severovýchodní Americké Obce Sokolské dne 6. června v Clevelandu a letecká výprava na IV. slet Čs. Sokolstva v zahraničí v Curychu ve Švýcarsku 2.-5. července 1976. Schůze župního výboru bude se konat 23. května 1976 v Torontě u příležitosti konání župních přeborů v nářadován tělocviku. - e.- ŽUPA VÍDEŇSKÁ Župní lyžařské závody V neděli 22. února konaly se župní lyžařské závody v Mitterba- chu na Gemeindealpe. Počasí se vydařilo a k závodům se přihlásilo 47 závodníků všech složek. Umístění prvních tří v jednotlivých kategoriích: Žáci: 1. P. Hanousek, jednota XV., 2. M. Kostohryz, jednota XVI. , 3. A. Florián, jednota XV. Ženy: 1. E. Křenková, 2. A. Procházková, 3. G. Hrabánková, všechny z jednoty Vídeň XVI. Muži: 1. R. Křenek ml., 2. Palát, 3. A. Lapin, všichni Vídeň XVI. Vídeň XVI. ČLENSKÁ SCHŮZE jednoty konaná 21. února byla hojně navštívená. Po zahájení starostou br. Syslan byly podány zprávy o přípravách na valnou hrcmadu jednoty i na IV. slet Čs. Sokolstva v zahraničí v Curychu. Družstvo žen oddílu odbíjené odevzdalo do rukou br. starosty putovní pohár, které družstvo získalo na župním turnaji. Občerstvením a promítnutím pestré diapositivy o Mexiku byla dobře připravená schůze ukončena. KOŠÍKÁŘSKÉ DRUŽSTVO MLÁDEŽE sehrálo úspěšně první zápas jarní mistrovské soutěže vítězstvím nad klubem HAD 46:27. Nejúspěšnějším hráčem byl Češka, který vsítil 38 bodů. SPOLEČENSKÁ SEZÓNA zahájena tradičními a velmi úspěšnými Šib- řinkami, po nichž následovala neméně zdařilá zábava 29. února, byla ukončena následující neděli žákovskou merendou v pestře vyzdobené tělocvičně. Sokolská drobotina oděna do postav z pohádek s roztomilými maskami radostným ruchem zaplnila sál. K zábavě vyhrávala hudba krajana Víta a pořad byl navíc doplněn bohatou tcmbolou a vyvrcholen společným nástupem masek. 63 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní zaně $ 3.00. Předplatné ze všech zemí kromě Kanady přijímá: Jar.Hanuš,412 E.73rd St. New York, N.Y.,USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd.,Mississauga,Ont,Canada L5B 2E9. [pageend16]