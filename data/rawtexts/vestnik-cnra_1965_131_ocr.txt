VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 131 Březen 1965 JAMES L. ČIHÁK: SOKOLSKÉ SLETY-ANO. SPARTAKIÁDA-NIET. Století výročí amerického Sokola, slavnostně zahájené ve dnech 13.-15. února ve Washingtonu, stane se odrazovým můstkem k větším úkolům a lepší budoucnosti. Uznání významu Sokola v americkém životě vedoucími členy americké vlády uvede do popředí nejen naši práci v tělesné výchově, ale celý důležitý přínos naší národnostní složky obohacením amerického životního proudu našim kulturním, sociálním a uměleckým bohatstvím. Příliš málo až dosud bylo námi předloženo americkým spoluobčanům ke kritickému posouzení. Nikdy jsme nevynikali jako publicisté a propagandisté a spíše jsme spoléhali, že za nás budou mluvit činy. Teď jsme byli svědky toho, co se stane po předloženi, bez nadsázky, výsledků stoleté práce. Holá fakta budí překvapeni a úžas, že tak mnoho a tak dlouho, tak vytrvale a dobře bylo vykonáno. Američanům, zvyklým na nepřetržitý útok oznamování a slibování, se to zdá až nepochopitelné. Dvakráte v pěti letech naše Spojené státy nás poctily vydáním pamětní známky: poprvé známkou Masarykovou v březnu r. 1960 a letos sokolskou známkou s důrazem na tělesnou výchovu. První uctila jednotlivce, muže světové velikosti, druhá hnutí se členstvem milionů drobných lidí. K tomuto hnutí se hlásil i Tomáš Masaryk. Sokol a Masaryk, oba svým původem byli hluboce zakořeněni a opírali se o základní kameny staleté národní tradice. Rostli pospolu v úrodné, byť často tvrdé půdě, vystaveni střídavě zlobě i léčivé moci přírodních živlů. Ani výhrůžky, ani sliby je neodvrátili od vytčené inteligentní, logické mety. Pracovali a bojovali společnými silami k vytvoření Československé republiky, přístavu demokracie uprostřed moře diktatur. A jaká to byla demokracie. Osud vzal život oběma, ale jejich duch statečně v srdcích bijících nikdy nebude utlumen. Žije nadále a věčně v lidech milujících svobodu a spravedlnost. Rozdíl mezi skutečnou svobodou člověka a jeho zotročením je příliš živý v myslích milionů, aby se dali zlákat nebo zmýlit falešnými květnatými sliby těch, kterým smlouvy jsou jenom cárem papíru. Komunisté ukradli Sokolu jeho vnější skořápku. Duše Sokola jim však nadobro uniká a byl to právě sokolský duch, který ze sokolských sletů vytvořil nádherné manifestace svobodného, demokratického lidu. Sokolstvo ve svobodném světě uctí století svého založeni v Americe ve dnech 24.—27. června v Chicagu. Zde bude vyjádřen pravý sokolský duch celého svobodného sokol- stva. Pro nás platí: Sokolské slety—ano! Spartakiáda—niet! PROGRAM SOKOLSKÝCH SLAVNOSTÍ. Ve dnech 5. a 6. června koná se pouť do St. Louis, Mo,, kde před sto lety byl Sokol založen. V sobotu večer je slavnostní večeře v Chase hotelu a v neděli župní slet v St. Louis University Auditorium. Od 21. do 23. června zasedá sjezd Americké obce sokolské v Pick-Congress hotelu v Chicagu. Ve čtvrtek tamtéž je uspořádán banket. Ve dnech 24. až 26. června se konají závody v Morton West High School v Berwynu. V pátek večer je akademie v Sokole Havlíček-Tyrš v Chicagu. Následujícího dne, v sobotu večer, je zde večeře vítězů. _j _jj V neděli je hlavní sletový den v Morton West. STOLETÁ TRADICE. Český národní život od druhé poloviny minulého století byl pevné spjat se Sokolem, který byl založen Tyršem před 100 lety, r. 1862. Sokolské jednoty se rozšířily po českých zemích a po obnoveni samostatnosti našich zemí také na Slovensku. Nebylo třeba agitace a nátlaku, aby se ženy a mužové hlásili do sokolských řad. Přicházeli sami, hlásili se dobrovolně. Ze všech vrstev národa povstali ti nej- . lepši, aby pomáhali šířit sokolskou myšlenku, která chtěla člověka zdravého, zdatného, krásného, a pro něho volnost, rovnost, bratrství, demokratické zřízení. Toto byly síly, které dodávaly chuti k práci a uváděly v pohyb sokolské jednoty. Sokolstvo bylo silné i v nejvýchodnějši části republiky •— na Podkarpatské Rusi, kde po první světové válce vznikla kvetoucí sokolská župa. Sokolové vyvinuli nesmírné úsilí, aby jejich organizace byla vzorná. Všichni členové konali veškerou práci zdarma, mimo své pravidelné denní zaměstnám. Každý si dovede představit, že nebylo snadné vybudovat sokolskýma rukama 1,200 sokoloven, založit přes 3,400 jednot a postavit cvičencům na 2,000 cvičišť ! Sokolská obětavost neznala mezí. To se nejlépe ukázalo při sokolských sletech, které byly opravdu národními slavnostmi československého lidu. Cizi návštěvníci stáli v úžase nad sokolským dilem a jeden londýnský Mayor řekl, že dvakrát objel celý svět, a nikde neviděl takovou krásu jako sokolské slety v Praze. Sokolští příslušníci si slety pořádali a budovali sami, za vlastní peníze a vlastní prací. Nelze se proto divit, že takto chápané sokolství pronikalo nejen do českého veřejného života, ale i do armády, mezi pracující a inteligenci. V sokolských řadách stáli svorně vedle sebe universitní profesoři, ministři a poslanci republiky, lékaři, učitelé, obchodnici, řemeslníci, advokáti, dělníci, sedláci, jejich ženy, synové a dcery; přední mužové a ženy veřejného, kulturního i politického života Československa cvičili a pracovali v našich sokolovnách. Nebylo rozdílů společenských ani náboženských. Jen nepřátelé renu- bliky nesměli do sokolských řad a to byli ti, kteří poslouchali rozkazy a nařízení svých zahraničních ústředen Také presidenti Masaryk a Beneš byli členy Sokola. Masaryk [pageend1]VESTNÍK MARCH 1965 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VESTNÍK BŘEZEN 1965 Orgán Československé národní rady americké Vychází měsíčné (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 krásné vytkl sokolský úkol, když řekl: “Každý pravý, opravdu uvědomělý Sokol, bude strážcem, tedy politickým a sociálním pracovníkem naší republiky.” Nedopřáli Sokolstvu klidu už rakouští monarchové, kteří za I. světové války Sokol rozpustili, jmění zabavili a starostu České obce sokolské Dr. Josefa Scheinera uvěznili. Sokolové byli základem našich legií, které bojovaly za svobodu národa. Sokolské šiky hájily Slovensko proti vpádu maďarských komunistů Bély Khůna. Sokolstva se báli také nacisté, kteří po obsazení Československa na začátku H. světové války — v dubnu 1941 — Sokol rozpustili a sebrali na 3 miliardy sokolského majetku. Na Slovensku se tohoto majetku zmocnila už polovojenská organizace “Hlinková garda”. Tisíce sokolských pracovníků za hitlerovské nadvlády bylo umučeno v německých koncentračních a plynových komorách. Nejhorší osud však připravili Sokolstvu komunisté. Po skončení II. světové války Sokol se ujal svého zabaveného majetku a začal odstraňovat národní i hmotné škody napáchané nacismem. Práce se dařila; sokolské řady mohutněly, takže roku 1948 byl jeden milion sokolských nřisluš- níků. Jenže Sokol překážel komunistickým plánům. Byl příliš silnou baštou demokracie, která stála v cestě totalitním komunistickým choutkám na ovládnutí státu. Snažili se dostat vedení Sokola do svých rukou. Nepodařilo se. Komandovali do sokolských jednot své důvěrníkv, aby odstraňovali z vedoucích míst staré sokoly. Nepodařilo se. Teprve po komunistickém puči roku 1948 odhodili všecku přetvářku a ukázali se v pravé podobě nepřátel svobody a demokracie: zrušili Sokol a nahradili jej státní “fyskultu- rou”. Zmocnili se, samozřejmě, ihned veškerého sokolského majetku, obsadili všecky sokolovny i sokolská kina, vtáhli vítězně do sokolského ústředního sídla v Praze, Tyršova domu, který si Sokolstvo samo nadšeně vybudovalo, bez jakékoliv cizí pomoci, ze svých prostředků nákladem 25 milionů Kčs roku 1925! Místo sokolské dobrovolnosti zavedli nucenou docházku do cvičení. Místo sokolských sletů nastolili komunistické spartakiády, které jsou nuceným státním podnikem komunistické strany, na který se povinně nacvičuje ve školách, v úřadech, továrnách, kolchozech. Komunisté také ukradli všechny hmotné výsledky sokolské práce a přivlastnili si všecko, co vytvořily obětavé mozky a ruce československého Sokolstva. 2 • VĚSTNÍK Nyní se komunisté vychloubají svou “fyskulturou”, svými tělovýchovnými cvičeními a sportovními úspěchy. A ne- řeknou, že se v tom směru nemohou dovolat z minulosti řádných svých hodnotných snah a úspěchů, ale že to, čím se nyní chlubí, je budováno jen na práci cizí, jejichž výsledků se zmocnili. Mohli se ovšem zmocnit jen výsledků hmotných, zevních. Ale nemohli se zmocnit ducha a nadšení, které provázely obětavou práci dnes neexistujících tělovýchovných a sportovních organizací, jako Sokola. Dělnických tělocvičných jednot, Orla, Skautů, YMCA, YWCA. (“Československo”, vydala Rada svobodného Československa, Washington, D. C., kniha o 100 stran, bohatě ilustrovaná, k dostání v ČSNRA. Doporučuje se každému, kdo pojede do Československa.) Cena $2.50 poštou. M. PROVAZNÍKOVA: SOKOLSKÉ SLETY A SPARTAKIÁDY. V Praze se připravuje třetí spartakiáda a komunistický režim se snaží nalákat na ni co nejvíce krajanů. Víme proč. Potřebují dolary a ty nepáchnou, ani když jsou z nenáviděné Ameriky. Doufám, že naši uvědomělí krajané to prohlédli a nenechají se ošálit úlisnou řečí, která v cizině Sokol velebí, ačkoli doma jej úlisníci zahubili. Lákají krajany na spartakiádu tím, že ji liči jako pokračování slavných sokolských sletů. Ale jaký je to rozdíl! Sokolské slety byly dílo lásky nadšených vyznavačů Tyršova bratrství, lásky, která z nich vyzařovala a přenášela se na diváky. Ve chvílích mimořádného napětí jsme přímo fysicky cítili, jak toto napětí spojuje cvičence i tribuny s velitelským můstkem, a když povolilo, projelo uvolnění všemi jako elektrická jiskra. I cizinci prožívali tento pocit a vzpomínali na něj s údivem. Slavný francouzský spisovatel Jules Romain nazval X. slet bohoslužbou svobody, mystériem demokracie. Bohoslužba svobody, mystérium demokracie! Jak by nazval spartakiádu? Kde je tu svoboda? Kde demokracie? Není to nic než obchodnická atrakce, chtivě vypočítaná na přilákání cizinců s tvrdými valutami. Sokolské slety byly skutečně mystériem demokracie, vytvořeným ze svobodné vůle, ba přímo z touhy Sokolů a s nimi celého národa. Co znamenaly slety v tomto smyslu, jsme poznali nejlépe za II. světové války, kdy nejen Sokolové, ale celý národ vzoo- mínal na ně jako na symbol svobody a všeho, co nám nacistická okupace vzala, kdy úzkost o budoucnost národa se vyjadřovala otázkou “Ale slet bude?” A odpověď “Slet bude!” se stala výrazem viry v konečné vítězství naší věci a heslem odporu proti nacistickým okupantům. — Naproti tomu spartakiády jsou dílem nařízení autoritativního režimu, nařízení, kterého musí být uposlechnuto a z kterého není úniku. Jak jsme se na slety těšili, jaká to byla čest cvičit na sletu před očima národa a milovaného presidenta. Otakar Březina se na jednom župnim sletu v Třebíči zamyslil nad otázkou, co to je, co tak neodolatelně táhne jednotlivce k společným cvičením. Došel k názoru, že je to pocit jedinců tvořících množství, klasu v poli, který svým přínosem [pageend2]spoluvytváří bohatství úrody. Ten pocit síly zmnožené počtem, jednoty rostoucí z různorodosti, spoluvytváření díla, jaké jen jednotná vůle může vytvořit, ten dodává každému dělníku na něm vědomí důležitosti a spoluodpovědnosti za zdar celku. Proto ta touha být také jedním z klasů, jedním ze stavitelů, proto ta píle a sebezapření a odříkáni, jen abychom se mohli cvičení zúčastnit. Před XI. sletem jsme měli už na podzim předcházejícího 47. roku v tělocvičnách tolik žen, že je nemohly pojmout. I ve velkých sokolovnách jako na Vinohradech, v Brně I., v Židenicích, ženy cvičily na chodbách a v zasedacích sínínch, kde jen se dalo. 99 tisíc žen se chystalo cvičit na sletu. Takové množství by se ovšem nevešlo na sletiště ani v plánovaných 4 vystoupeních a náčelnictvo žen si lámalo hlavy, jak znesnadnit výběr, aby se počet snížil. Teprve po přísných vyřazovacích zkouškách v jednotách a dvojích v župách se podařilo snížit počet cvičenek pro hlavní vystoupení na 60 tisíc, aby při čtverém opakování cvičení mohla každá cvičit jednou. Dalších 6,367 sester cvičilo jen v reji. Jak to vypadá na spartakiádách ? Před II. spartakiádou jsme se z časopiseckých článků dověděli, že jednotlivým krajům bylo předem nařízeno, kolik cvičenců musí “dodat” do jednotlivých skladeb. Ježto “dodávky” vázly, pomáhaly si krajské výbory tim, že nacvičovaly přímo v továrnách v pracovním čase, takže dělnici byli placeni za čas ztrávený nácvikem jako za čas ztrávený u strojů. V Praze byli v lednu spartakiádního roku urychleně školeni “nacvičovate- lé”, aby mohli vést nácvik přímo v továrnách. Ale ani to nepomohlo k zaplnění cvičiště. V soukromém dopise psal bývalý Sokol: “Muži nechtěli cvičit a byli ke cvičení s tyčemi doslova nakomandováni. Podniky jim musely poskytnout čas k nácviku v pracovních hodinách, ale chuť se přes to nezvýšila. Ti, kteří byli ke cvičení donuceni, styděli se za to. Mnozí tyče přeřezali a spojili je šroubem, aby je mohli nosit v aktovkách. Vzpomínáte si na slety mládeže? Jak nám srdce usedalo radostí nad tou krásou mladých těl, nad půvabem jejich pohybů a nade všechno nad jejich součinností a kázni ? Po dnech dorostu X. sletu napsal Jules Romain: “Nepodezírejte mne ze zdvořilých frází slavnostní příležitosti, říkám to tak zhola, jak to bylo: postřehl jsem kolem sebe a opodál několikeré zvlhlé oči a rty, které sebou podezřele škubaly. Když pak vaše dívenky sňaly žluté věnečky, přistihl jsem se při nezvyklém pohnutí. Je velmi nesnadno přimět mě k slzám. Ale tady, a potom, když hoši začali zpívat, byl jsem v pokušení se volně a blaženě rozplakat.” (Po reji třiceti tisíc žen se starosta a náčelník francouzských gym- nastek, kteří byli na náčelnickém můstku, opravdu rozplakali, že nebyli schopni slova a nic se za své slzy nestyděli.) Vždyť to byla mládež k pomilování. Když na XI. sletu šly náčelnice řadit dorostenky, našly některé župy už seřaděné — z vlastní vůle a bez povelů. A když se před ranní zkouškou na seřaděné proudy snesl ledový déšť tak prudký, že vedoucí nástupu dala povel k rozchodu a úkrytu v šatnách, jedna župa zůstala stát jako skála, ani iedna dorostenka se neodloupla. Smály se, že mokřejší už být nemohou. Cvičily pak v úborech napitých studenou vodou a teprve po zkoušce — místo oběda — si je na slunci sušily pro odpolední vystoupení. Jak je to s mládeží na spartakiádách? Po minulé si vedoucí stěžovali na nadlidský úkol řádění mládeže. Někteří prohlašovali, že příště bude nutno k řádění zavolat vojsko, ale připojili pochybnost, že i tomu se to podaří. A proč? To vysvětluje případ, který se stal nedávno v jedné pražské škole. Na výzvu, aby se přihlásili dobrovolníci k cvičení na spartakiádě, se nepřihlásil žádný. Po vyhrůžce, že těm, kdo se nepřihlásí, budou sníženy všechny známky, se přihlásili dva. Na to ostatní žáci nanosili cihly a kamení před jejich dveře a na kliky jim zavěsili tabulky s nápisem “Zrádce”. Vyšetřováním se nezjistili viníci a škole bylo jednoduše nařízeno dodat na spartakiádu 60 žáků, vezmi, kde vezmi. Učitelé jsou z toho zoufalí, protože žáci se vzpečuji nácviku nekázní a pasivní resistencí. Pisatel této zprávy soudí, že jde zřejmě o organisovanou vzpouru školní mládeže. Neví, jak je tomu na venkově, kde snad pomůže vyhlídka na bezplatnou návštěvu Prahy. Ale z Bratislavy nám píší, že ani přislib bezplatné cesty a kapesného na pobyt v Praze nemůže přimět žáky k přihlášce na spartakiádu. Ze všeho vysvítá, že odpor proti spartakiádě je všeobecný. Časopis Československý sport přinesl výňatek z oběžníku rozeslaného školám. Praví se v něm, že kde se nepřihlásí dosti dobrovolníků, má být nacvičováno v hodinách určených hrám a sportovním cvičením a bude-li třeba, i v pravidelných hodinách povinné tělesné výchovy. Předseda pražského místního výboru Svazu tělesné výchovy a sportu si libuje, jak tento oběžník pomohl. Nezájem mužů je, možno-li, ještě větší než minule. Proto nařídil ústřední výbor Svazu tělesné výchovy a sportu, aby v zemědělských školách některých okresů nacvičovali žáci cvičení mužů. Musí tedy zase, jako při minulých dvou, zachraňovat spartakiádu školní mládež, která se těžko může nácviku vyhnout. Letos dokonce budou žáci zemědělských škol figurovat jako muži. Ženy jsou prý “povolnější”, jak píše náš informátor. Není pochyby, že spartakiáda bude. Držitelé moci mají dost prostředků, aby donutili k účasti nezbytný počet. Ale jakou to má cenu? Kde je tu svoboda, kde demokracie, které viděl francouzský spisovatel na sokolských sletech? V tom je hlavní rozdíl mezi slety a spartakiádami: slety vytvářeli dobrovolní účastníci, kteří považovali cvičení na nich za čest a radost, kdežto na spartakiádách je obrovská většina cvičenců získávána hmotnými výhodami a nátlakem v zaměstnání nebo ve školách. Další rozdíl je v tom, že slety ukazovaly výsledky několikaleté výchovné práce v tělocvičnách, kdežto na spartakiády jsou v poslední chvíli sháněni a narychlo jakžtakž vycvičeni lidé, kteři jinak necvičí a nemají o tělocvik žádný zájem. Důsledkem toho je pak třetí podstatný rozdíl, v tělocvičné hodnotě. Na sletech ohromovala přesnost a ladnost provedení, vyplývající z předcházejícího základního výcviku a z citové účasti cvičenců na cvičení. To je, co dojímalo u dorostenek se žlutými věnečky — ty necvičily jen pažema a nohama, ty vkládaly do cvičení duši a srdce. To ovšem nemůže být u cvičenců cvičících bez zájmu nebo z donucení. Také si československé noviny stěžují, že jejich cvičencům chybí pohybová průprava. Jak by ne? Sokolské vedení také vědělo, co může od svých cvičenců požadovat a kladlo důraz na tělocvičnou hodnotu skladeb, kdežto při spartakiádách je rozhodující snaha o barevné efekty, které zakryjí nedostatky provedeni. Slety byly pravdivým svědectvím o tom, oč Sokol usiloval a čeho dosáhl; spartakiády jsou obchodní atrakce předstírající, co není — Potěmkinovy vesnice . DARY NA ČINNOST. Čs. ženská národní rada v exilu ................................. $100 00 Eleanor Lonek, Oak Park, Ill........................................ 10.00 Hon. Frank H. Bicek, Berwyn, Ill................................ 10.00 Patronát školy F. B. Zdrůbek, Chicago, Ill....................10.00 W. Le Roy Haskell, Jr., Winnetka, Ill........................ 10.00 Odb. Generál Štefánik, Northbrook, Ill....................... 25.00 Mrs. Annette Macounová, Miami, Fla........................ 15 00 Mr. and Mrs. Fred Štěpánek, No. Miami, Fla........... 10 00 Michael Stančík, Chicago, Ill........................................ 11.00 VÉSTNÍK • 3 [pageend3]ALOIS ŠALOMOUN: NAJEDNOU JSME "DRAZÍ KRAJANÉ". Čs. ústav zahraniční je instituce pověřena čs. komunisty v Praze, aby přesvědčovala krajany a Čechoslováky žijící v zahraničí o výhodách a přednostech komunismu. Vydává v tisícových nákladech noviny Československý svět, s velmi pěknými obrazy měst a krajů ve staré vlasti, a zasílá je zdarma po celém světě, hlavně však do Spojených států, odkud snad čs. komunisté očekávají největší finanční prospěch. Číslo 26 těchto novin vydané na rozhraní roku 1964-1965 je zvláště dojemné. V úvodníku nás soudruzi z Prahy nazývají: “Drazí krajané, bratři a sestry!” a dodávají, že nás vzpomínají se “zvláštní láskou a úctou” a to “bez rozdílu”. Vzpomínají ukončení II. světové války a říkají, že druhá doba temna v historii čs. národa skončila. Za 15 let pilné práce vybudovali ve vlasti nový společenský řád, v němž prý není vykořisťovatelů ani vykořisťovaných, v němž prý jsou si všichni rovni. Jméno Čech a Slovák prý dnes zní světem jako nejčistší démant. Statisíce cizinců nešetří chválou nad pohostinstvím čs. lidu a nad vyspělosti socialistické republiky. A nakonec ta nejdojemnějši slova, jaká kdy komunisté k nekomunistům pronesli: “Přicházíte k nám v tisících, abyste nás posilovali, abyste vyjádřili věrnost staré vlasti. A ona vám odplácí stejnou láskou tak jako matka svým dětem.” Co se pojednou stalo, že nás vzpomínají s tak zvláštní láskou a to bez rozdílu? Vždyť tomu není dávno, co nám vraceli dopisy, že na nich byla známka TGM nebo sochy Svobody. Vysokými poplatky a směšnými předpisy znemožňovali zasílání balíčků, až nakonec ponechali možnost zasílání jen nových věcí, aby přesvědčili krajany o tom, že jsou na tom lépe, když posílají dolary přes Tuzex. Jestliže druhá doba temna skončila 1945, třetí doba temna nastala 1948, kdy komunisté násilím uchvátili moc. •— Oplotili území republiky ostnatým drátem, elektrickým proudem a kulometnými věžemi. Stříleli a ještě střílejí do těch, kteří dávali příliš najevo nesouhlas s “novým” společenským řádem a museli uprchnout. Cizinci, kteří chtěli republiku navštívit, byli upozorňováni, že jedou na vlastní nebezpečí a že jim v takovém novém společenském řádu není možné zaručit osobní bezpečnost. Komunisté sami říkají, že tento řád nebyl bez chyb. Jednou takovou chybou se stalo, že pověsili tucet svých vlastních předních soudruhů, což již sami přiznali, ale dosud zdráhají přiznat se k popravám a žalářování tisíců čs. nekomunistických občanů. Není prý vykořisťovaných, ale když odebrali kováři jeho dílnu, a vdově po něm dali pouhých 270 kčs. pense měsíčně, což je týdenní plat pomocného dělníka, tomu říkají "socialistická spravedlnost”. Děti nepřipustí na vyšší školy pro nedobrý původ, neboť otec nebyl dělník. Náboženství a návštěvy bohoslužeb jsou přitěžujícím faktem v kádrovém posudku, který je jakýmsi vysvědčením loyálního nostoje vůči komunistickému režimu. Na základě kádrového posudku občanu je přidělován byt, zaměstnání, plat a možnost vyššího vzdělání pro děti. Jsou prý si všichni rovni, ale v novoročním proievu president Novotný prohlásil, že “vůle komunistické strany bude prosazena ve všech oblastech života, že však také vhodní nestranníci dostanou odpovědná místa.” Tedy dosud tomu tak nebylo, nebylo rovnosti, neboť komunistická strana Československa čítá necelý milion členů, a ti budou prosazovat svoji vůli 13 milionům ostatních nekomunistických Čechoslováků. Tomu se říká rovnost bez vykořisťování. V tomto jejich díle a za takovýto “důstojný lidský ž,ivot” jim máme věrně napomáhat. My, svobodní Čechoslováci, děláme a musíme dělat rozdíl mezi čs. lidem a komunisty, a musí nám záležet na dobrém jménu čs. národa. Zjistili jsme však, že jméno Čech a Slo4 • VĚSTNÍK vák nezní dnes v cizině jako nejčistší démant, nýbrž dosti nesolidně a to zásluhou komunistů a jejich podvratné činnosti. Dříve při slově Čechoslovák si cizinec představil jména Komenský, Hus, Masaryk a prvotřídní provedení čs. výrobků. Dnes to připomíná kulomet pro povstalce v Kongu, kteří vraždí bělochy, zbraně pro Severní Vietnam, podvratné živly ve Venezuele, Brazílií, Bolivií a všude, kam mají komunisté přístup. Jsme přesvědčeni o pohostinství čs. lidu, ale o vyspělosti socialistické republiky si stačí přečíst hospodářské a kulturní úvahy v čs. komunistickém tisku, nebo vyslechnout zprávy cizince, který se vrátil z návštěvy Československa, abychom shledali, že Československý svět nepíše pravdu. Není třeba vybízet krajany, aby vyjádřili věrnost staré vlasti. Dvakráte bojovali a obětovali práci a úspory pro svobodu čs. lidu. A jak se jim stará vlast odvděčila? Komunisté říkají, že stará vlast oplatí krajanům stejnou láskou. Bohužel komunisté se postarali o to, aby se tak nestalo. Byli to oni, kteří násilně přerušili veškeré styky mezi vlasti a krajany v cizině, a znemožňováním přílivu nové emigrace napomáhají k odnárodňování a vymírání čs. větve v cizině, hlavně ve Spojených státech. Takovou láskou stará vlast neoplácí, to dokáží jen komunisté a jejich psaní v Československém světě je jen cynickou přetvářkou! (V rozhlasu ČSNRA dne 9. března. Nezapomeňte, každé úterý, od 7. do 8. hod. večer na vysílání redaktora Josefa Falty na stanici WEDC.) VE ZKRATKÁCH Z CSR. KUBA A ČESKOSLOVENSKO. Čs. občané nemohou pochopit proč za své cenné zboží a technické výrobky, zařízeni továren, busy, zemědělské stroje, posílané Kubě dostávají cukr, když Československo nejen stačilo kdysi zásobit obyvatelstvo, ale vyváželo “bílé zlato” do světa. Když se režim přiznal ke smlouvě uzavřené mezi Kubou a Československem museli v časopisech a rozhlasu odpovídat na otázku: “Proč právě Československo doveze z Kuby cukr?” Pražský rozhlas odpovídal dne 13. února takto: “Připusťme, že export právě tohoto artiklu právě do země bílého zlata vypadá na první pohled paradoksně, ale z rozhovoru se členy naší delegace vyplývá, že z Kuby dovezem cukr surový, tedy lacinější. Ten v našich rafineriích zušlech- time. Cukr je vlastně mezinárodním platidlem. A Kubánci také potřebuji výrobky, které mohou uhrazovat především cukrem. A jestliže se jim hospodářskou blokádou (Spojených států) snížil počet odbytišť, pak jejich export k nám znamená pro ně značnou politickou pomoc. A tento zřetel nesmíme přehlížet, jestliže navíc uzavřená dohoda znamená ekonomické výhody pro obě strany.” Pochopitelně tento obchod znamená mnoho pro Kubu, ale rozhodně to nevysvětluje proč právě Československo má doplácet na kubánský hospodářský úpadek a na sovětské světové plány. Odpovídá to však situaci a podává nám další důkazy proč Československo hospodářsky upadá. PRAŽSKÉ BYTY DVACET LET PO VÁLCE. Z pražských novin se dovídáme, že 85 procent pražských bytů má obyčejná kamna s nedokonalým spalováním uhlí. Kdy se bude topit na Spořilově? Již v listopadu psaly o tom pražské noviny a přinesly zprávu, že na sídlišti Spořilově začnou dne 15. prosince. Ono se netopí ještě 18. prosince, psala Lidová demokracie. Bylo přislíbeno, když nenastanou nepředvídané okolnosti, že se bude topit dne 15. [pageend4]ledna a v západní části předměstí koncem ledna. Topení nefunguje. Na domácí obyvatelstvo se nikdy nedostává. Nejsou odborníci, kteří by zavedli topeni do bytů, spravili vadné topení, koupelny, zdviže, za to ale velkých úspěchů se dopracují čs. montéři na př. v Indii, kde uvádějí do provozu elektrárny a továrny. V témže čísle Rudého práva se dočteme, že Žďárské strojírny daly do provozu “mohutnou kondidrátovou válcovací trať v Čerepovci nedaleko Moskvy.’’ Budou-li čs. občané doplácet na obchody s Indii a Sovětským svazem jako až dosud, půjde to stále od šesti k pěti. Na trhu jsou k dostání první japonské kapesní transistory. Při velikosti 9x6x3 cm., váží 19 dkg. (přibližně 7 uncí) a stojí 950 kčs. (bezmála měsíční plat). Z DOPISU Z PRAHY: “Posledně jsem Ti psala, že Frantík bydlí na tom zabláceném předměstí, jsou tam půl roku a už se jim ve dvou “pokojičinkách” boří strop a jedna strana je šikmá a tak to budou přestavovat. Je to osmi patrový dům a výtah ještě nejede. To je údernická práce, co? Ale staví se a to je hlavní. Lidí máme na práci málo a ještě je posíláme do všech možných i nemožných končin světa stavět továrny (asi z lásky) a tak někde se to ušetřit musí. Sotva si byt zařídili, musí začít od začátku, ba ještě víc. Škoda, že nemohli zůstat v Libni u dědy, vystavěl si dům dokud měl živnost a to je stavení solidní na věky. Ted’ staří bydlí v suterénu a v jejich krásném bytě jsou komunisté, ti si libují, a mají proč.” Důvěrné! Komunisté o sobě. Do svobodného světa se dostal oklikou důvěrný dokument čs. komunistické strany. Zásluhou Českého Slova v Mnichově to bylo zveřejněno. Je to zajímavé čteni, i když neříká nic nového, o čem bychom nevěděli a nepsali do Věstníku nejméně dva roky. Je však důležité zjištění, že nejvyšší vedení komunistické samo doznává rozvrat ve straně. Bude tomu v květnu rok, kdy v Praze zasedal ústřední výbor čs. komunistické strany. Veřejnost se dověděla o rokování jen ve stručné, nemastné neslané zprávě, ale do měsíce funkcionáři výborů strany dostali plné znění důvěrného projevu Jiřího Hendrycha, zástupce presidenta Novotného. Stěžuje si na neposlušnost komunistů ze řad intelektuálů, kteří neuznávají zavážnost usnesení komunistické strany a osobují si právo vynášet soudy. Některé redakce, zejména Literárních novin, Plamene, Hosta do domu a Kulturního života berou rozhodnutí strany “na lehkou váhu a nafoukané odmítají kritiku strany”. Své stanovisko vyjádřují vzdorovitě: “Úkoly a péro nám zůstávají”. Hendrych žaluje, že správa tiskového dozoru musí stále vyřazovat “jedovaté, nepřátelsky zabarvené články, poznámky a kresby” a pak důrazně upozorňuje, že nejsou “žádná nezávislá sdružení”, jenom “zařízení stranických či státních orgánů” a nikdo si nebude dělat co ho napadne. Největší bolestí komunistické strany je mládež. Hendrych doznává, že na vysokých školách “kde dnes studují většinou mladí lidé, kteří se už narodili v lidově demokratické (komunistické) republice, kteří prošli pionýrskou organisa- cí, Svazem mládeže atd. (tedy dostalo se jim soustředěné komunistické výchovy ve škole i mimo školu) odmítají poslušnost. Na schůzích a v semináři zavalují komunistické přednášeče dotazy, “nepokrytě se dožadují, aby u nás bv]a připuštěna oposice proti straně, aby byly povoleny organi- sace mimo rámec komunistické fronty a mimo vliv strany”. Velice důležitým problémem je vývoj na Slovensku, kde prý soudruzi Husák a Holdoš a jejich přívrženci, pod záminkou boje proti kultu osobnosti, ve skutečnosti narušují jednotu české a slovenské komunistické strany. “Vzhledem k jejich činnosti nemohou jim být svěřeny poslanecké mandáty”. Jednalo se prý též o odvolání soudruhů Širokého a Davida z ústředního výboru strany, k čemuž prozatím však nedošlo. Jsme přesvědčeni, že časem — a to v nedaleké budoucnosti — na všechny dojde. Nastupuje mladá generace a tu si komunisté ani nekoupili, ani nepřevychovali na roboty. Z POSLEDNÍCH UDÁLOSTÍ V ČESKOSLOVENSKU. V komunistickém tisku probíhaly nekonečné referáty o zasedání Ústředního výboru KSČ, který se zabýval zdokonalením organisace a plánovaného řízení národního hospodářství. Mezi jiným bylo konstatováno, že uvědomovací politická práce mezi lidmi má již delší dobu neuspokojivou úroveň, je málo bojovná. Ovlivňuje ji i určité kolísání, které se projevuje na některých úsecích ideologické fronty. Tento stav prý je nutno rychle překonat. Po zasedání ÚV KSČ zasedala též Ústřední rada odborů (dělnické unie), která je pouhou zástěrkou k docílení úkolů komunistické strany. Zasedání to potvrdilo prohlášením, že strana se může plně spolehnout na Revoluční odborové hnutí, které bude ze všech sil naplňovat rezoluci, kterou mu komunistická strana k splnění předkládá. Budou tedy plnit úkoly v rezoluci komunistickou stranou nadiktované. Stojí však za zmínku, že zasedání se usneslo, že se pokusí po sedmnáctiletém úřadování o zkracování pracovní doby a postupné zavádění pětidenního pracovního týdne. Konec února byl ve znamení oslav komunistického puče, a tak jako roku 1948, i tento rok pochodovaly ozbrojené Lidové milice ulicemi, ale tentokráte pevným krokem a s moderními zbraněmi . . . tak psalo Rudé Právo; též přineslo .třístránkové povídáni presidenta Novotného, který neskrytě pověděl jak se komunistická strana na puč připravovala: “Postupem doby strany Národní Fronty opouštěly dohodnutý a společně přijatý Košický vládní program, a nakonec proti němu veřejně vystupovaly. Nijak neskrývaly, že jsou proti pokračování socializačních snah, a že jsou pro zachování soukromokapitalistického hospodářství. A proto docházelo u nás stále více k politickým srážkám mezi komunistickou stranou a v podstatě mezi všemi ostatními stranami, protože i část vedení sociální demokratické strany opouštěla některé zásady Košického programu. . . Strana věděla, že jde o boj kdo s koho. Proto koncem ledna 1948 provedla vnitrostranické přípravy. Věděla, že jsou v republice určité váhavé a kolísající vrstvy, se kterými v rozhodném okamžiku strana jako celkem počítat nemůže. Proto vyzvala dělníky, aby vyšli do ulic, a postavila presidentu republiky dr. Eduardu Benešovi kategorický požadavek: přijmout demisí ministrů, odvolat je z vlády a postavit do čela vlády soudruha Klementa Gottwalda. Vývoj událostí vyvrcholil tak, jak komunistická strana předpokládala — v podstatě pokojnou cestou. To ještě neznamená, že naše strana podcenila či dokonce opomenula přípravu dělnické třídy na možnost revolučního boje se zbraní v ruce. S tou možností jsme počítali, a dobře si pamatujeme, jakým významným činitelem ve vývoji únorových událostí byly vyzbrojené Lidové milice. Znovu podtrhuji, říká pres. Novotný, že bylo správné, že strana proti třídnímu nepříteli použila všech potlačujících prostředků, buržoasií jako takovou likvidovala a tím navždy vyloučila možnost restaurace kapitalismu v ČSR.” K takovému přiznání netřeba více podotýkat, a mělo by stačit i Nové Době, která se snaží namlouvat krajanům něco, co sami komunisté popírají. VĚSTNÍK • 5 [pageend5]Dle zprávy Rudého práva došlo k velkému požáru v chla- dírně plzeňského závodu n.p. Mrazírny v Plovárni ulici. Zdolání požáru se zúčastnilo 13 požárních sborů ze Západočeského kraje, 200 vojáků plzeňské posádky a 120 příslušníků veřejné bezpečnosti. Boj proti ohni byl stižen tím, že do chladírenského objektu vedl pouze jeden vchod, který byl nezpůsobilý k použití, a musel být trhavinou proražen otvor v postranní stěně, aby se zabránilo výbuchu. Při zachra- ňovacích pracích tekla na požárníky a vojáky voda a roztavené sádlo, a v korkových vložkách stěn pronukával stále nový oheň. Požár trval skoro dva dny, a zborcenim postranních stěn byla zavalena část nové administrativní budovy Technické služby města Plzně. Škoda požáru se odhaduje na několik milionů korun a vznik požáru se vyšetřuje. V Československu dojde k výstavbě první jadrné elektrárny v Jaslovských Bohunicích u Trnavy za výrazné technické pomoci SSSR. Čs. bohatství prvotních zdrojů energie, t. j. pevných, tekutých a plynových paliv i energie vodní, jež připadají na jednoho obyvatele, je pod světovou úrovni. Při tom však spotřeba na jednotlivce je třikrát větší než světový průměr a ve spotřebě prvotních zdrojů energie na hlavu je Československo na čtvrtém místě — hned za Spojenými státy, Kanadou a Norskem. Podle právě podepsané smlouvy mezi ČSR a Rakouskem budou zřízeny nové denní autobusové linky: Č. Budějovice- Linec, Bratislava-Vídeň, Znojmo-Vídeň, Piešťany-Vídeň, Karlovy Vary-Praha-Vídeň. Jedním z bolestivých problémů v Československu je dnešní úděl pracujících žen-matek. Rudé právo zastává názor, že zaměstnané matky “mají právo požadovat zkrácení pracovní doby — ovšem za cenu snížení platů a dalších požitků.” Dle studie Ústřední komise lidové kontroly o zdroji pracovních sil, ženy jsou až do roku 1970 prakticky jedinou pracovní rezervou. Pedagogové, psychologové a lékaři upozorňovali na nutnost zkrácení pracovní doby a prodloužení mateřské dovolené, která má být letos konečně uzákoněna, ovšem má to být dovolená neplacená. Ženy s více dětmi pracují často za obtížných podmínek a v noci, protože rodina nemůže žít z jednoho platu. Dětské jesle jsou sice dobře vybaveny, ale mají nedostatek školeného personálu a děti v nich často trpí fysicky i duševně. Největší psychické problémy vznikají v týdenních jeslích, kam matky dávají děti na celý týden a berou si je domů jen na sobotu a neděli. Další problém vytváří školní výchova, jejíž partajní linie je často v rozporu s náboženským nebo politickým přesvědčením rodičů. Děti jsou často vychovávány k pokrytectví a již šestileté dítě často ví, že nesmí ve škole prozradit o čem mluví rodiče doma, nebo že chodí s matkou do kostela. Jedna vědecká pracovnice, členka KSČ, prohlásila: “Nevím jak mám své děti vychovávat. I když nejsem věřící, vím jak jsem se v dětství modlila k svátému andělíčkovi a snažila jsem se být poctivá a pracovitá. Jaké ideály mám vštěpovat svým dětem dnes? Jak jim vysvětlit, že hrdina Stalin se stal zločincem, a jeho fotografie se musely vytrhávat?” Mistrovství světa v krasobrusleni opět vyhráli sourozenci Pavel a Eva Romanovi z ČSR, a v ledním hokeji bylo ČSR druhé za Sovětským svazem. A. Šalomoun. IN MEMORIAM K uctění památky pí. Louise Hruškové věnují Mr. and Mrs. Lubo Tudor, Liberty, N. Y..................... $10.00 K uctění památky br. Andrew Přerosta věnují Mr. and Mrs. Joe Beneda, Cicero, Ill.......................... 20.00 K uctění památky zesnulé manželky věnuje Louis Majovský, Berwyn, Ill.............................................. 10.00 6 • VĚSTNÍK PRVNÍ MRAČKY NA OBZORU? Jedním z argumentů, kterých používají stoupenci usmiřováni Sovětského svazu jako důkazů pro uvolnění komunistické diktatury, je zlomení moci tajné policie, ke kterému došlo před jedenácti lety a jehož zřejmým výrazem bylo zastřeleni Beriovo, který byl za Stalina i po Stalinovi jejím šéfem. Od pádu Chruščovova však se množí okolnosti, které ukazují, že si komunistická strana Sovětského svazu uvědomila, že bez tajné policie nemůže vládnout, a že pozice tajné policie jsou znovu posilovány a upevňovány. První kroky v tomto směru byly učiněny, když byl v listopadu minulého roku zvolen do presidia komunistické strany Sovětského svazu bývalý šéf tajné policie po Beriovi Alexandr Šeljepin, zatím co čtyřicetiletý šéf tajné služby Vladimír Semitjastnij se stal členem stranického Ústředního výboru. Od té doby lze pozorovat v komunistickém tisku, rozhlasu a televisi systematickou kampaň, která má za úkol popularizovat tajnou policii ve starém smyslu jako “obhájce vlasti” proti zlým kapitalistům a jejich agentům. Tažení bylo zahájeno v prosinci v ústředním časopise komunistické mládeže “Komsomolskaja Pravda” otiskováním seriálu špionážních historek, které vyvrcholily odhalením a zničením kapitalistických vyzvědačů sovětskou tajnou policii. Následovala řada strhujících filmů v moskevské televisi o bojích tajné policie s “imperialistickými špiony”. Dalším článkem v tomto tažení je masové promítání filmu “Kdo je Dr. Sorge?” o německém komunistickém agentovi, který byl nejúspěšnějším komunistickým vyzvědačem za II. světové války. Po této spíše náladové přípravě objevil se konečně v provinciálním časopisu “Pravda” Kazakstanu první politický článek o rehabilitaci tajné policie. Je z minulosti známo, že uveřejňování podobných zásadovějších článků ve venkovském tisku bylo předzvěstí zásadního obratu v politice komunistické strany. Článek vyjadřuje politování nad tím, že v souvislosti s oprávněným a spravedlivým odsouzením dobrodruha Berii jsou neoprávněně a nespravedlivě odsuzováni jako vrazi a zločinci všichni členové tajné policie i tajná policie jako instituce, ačkoliv ve skutečnosti prý její zásluhy o udržení sovětské moci a zejména vítězství v II. světové válce jsou nepopiratelné. Pokud jde o jednotlivé její příslušníky, jsou to prý většinou vzorní vlastenci a komunisté, a pokud se někdy dopouštěli teroru, dálo se to “pod Stalinovým nátlakem”. Je proto nesprávné, aby byli svými spoluobčany "diskriminováni”. Jaký bude dosah těchto prvních vlaštovek nového jara sovětské tajné policie, závisí na mnoha okolnostech. Ukazuje se však jasně, že sily teroru v Sovětském svazu stále jsou živy a zápasí o své uplatnění, že komunistická společnost jich potřebuje a svou strukturou je jim příznivá a že je sebeklamem před těmito fakty zavírat oči. ch. SOKOLSKÝ DOMOV NA FLORIDĚ Sokol Retirement and Vacation Club ČLENOVÉ SOKOLA, i nečlenové, všichni přátelé Sokola, jsou srdečně zváni, aby prožili týden, měsíc, rok, jak dlouho jim libo, nebo jenom přenocovali mezi přáteli. Nalézá se na Route 60 na cestě do Clearwater, u zálivu Tampa. Napište si pro podrobnější informaci na ředitelku: Ann Bukva Sokol Retirement and Vacation Club 7616 West Columbus Drive Courtney Campbell Causeway (Rt. 60) Tampa, Florida 33607 Telefonujte: 877-8395 — Area Code 813 [pageend6]V NOVÝ ŽIVOT ZAKLÁDÁME NOVOU ODBOČKU VE WISCONSINU. Po delší přípravě konala se dne 20. března v International Institute v Milwaukee, Wisconsin, ustavující schůze nejmladší odbočky Československé národní rady americké. Schůzi zahájil předseda přípravního výboru br. Jiří Kautsky, který po krátkém úvodním proslovu předal slovo br. dr. Chalupoví, který se schůze zúčastnil jako člen předsednictva Rady a jako organisátor. Br. Chalupa vysvětlil stručně poslání Rady, její práci a její současné problémy, načež převzal vedení schůze po dobu volby předsedy. Předsedou byl jednomyslně zvolen br. Kautský, za jehož vedení byli pak zvoleni další činovnici: místopředseda br. Frank Latina, tajemník br. dr. Mojmír Povolný z Lawrence College v Appletonu, pokladník br. ing. Ohera z Milwaukee a zapisovatelkou ses. Editha Muellerová z Wisconsinu. Po vyslechnutí několika návrhů na pojmenování odbočky bylo jednomyslně usneseno, aby odbočka nesla jméno “Wisconsin”. Nato se přikročilo k volbě dalších členů výboru, jejichž jména přineseme příště, a k vybírání příspěvků a darů jakož i rozdělování členských průkazů přítomným. Díky obětavým účastníkům schůze podařilo se konečně zakotvit organisačně na půdě Wisconsinu. Odbočka si jistě najde své pole působení a naváže styky s ostatními našimi národními organisacemi k prospěchu naší věci. ZPRÁVA Z PŘEDNICTVA, Pravidelná schůze předsednictva se konala v pondělí večer, dne 8. března v místnostech ČSNRA. Předcházela schůze politického výboru. — Přítomni: bří. Ciernv, Glaser, Chalupa, Janečka, Krákora, Kratochvil, Pejša, Šalomoun, Schwarzenberg, Vaněk a ses. Vrázová. Předsedali: ses. Vrá- zová a br. Vaněk. Zapisoval tajemník pro tempore br. Krákora. Zprávy za úřadovnu podal br. Kratochvil, též výklad ke zprávě finanční br. Glasra. Jednalo se o úspoře a některých položkách vydání, na př. Věstníku a Bulletinu. Akce sokolské známky, obálek prvního dne vydání skončena, až na archy známek, které se budou prodávat nadále. Jakožto předseda přípravného výboru br. Kratochvil uvedl výsledek plesu chicagské oblasti, který návštěvou i ziskem převyšoval plesy minulé. Organisátor br. Chalupa podal obsáhlou zprávu o postupu při zakládání odboček v místech, kde Rada má již přímo členy, získávání přímých členů a čtenářů Věstníku a Bulletinu. Úředníci a členstvo odboček budou požádáni, aby získávali úřadovně adresy lidí, kterým by se posílala ukázková čísla našich časopisů. Zaznamenán je vzrůst členstva v odbočkách a je i naděje, že bude založena odbočka v Milwaukee, Wis. Ve své zprávě ses. Vrázová se věnovala především politické situaci. Upozornila na rázné prohlášení George Meanyho na zasedání AFL-CIO, kterému bude poděkováno (Bulletin — březen), dále na politiku appeasementu senátora William Fulbrighta, předsedy výboru zahraničních věcí. Referovala o zvláštní zprávě sedmičlenné mise poslanců po jejich návratu ze zemí za železnou oponou (Vêstn’k — únor). Dále, oznámila, že došlo několik žádostí universitních knihoven o American Buletin, i z vládních míst, na nř. z úřadu vyšetřujícího analvstv v senátě. Stále jsme žádám studenty a učiteli o materiál o Československu. Sokol Sidney v Austrálii oceňuje Věstník a žádá, aby bvl posílán letecky a abychom dovolili články otiskovat, zvláště o Československu a našem boji. Vydání učebnice “Progressive Czech” zajištěno. Rada dodá několik článků, popisy Československa, umění, literatury, aby byla zahrnuta i dnešní doba. Br. Krákora je žádán, aby zajistil místnosti v budově ČSA na mezisjezdovou schůzi výkonného výboru ve dnech 8. a 9. května a večerního programu k 20. výročí pražského povstání a konce války. Promluví dva účastnici povstání, bří. Schwarzenberg a Pejša a o slovenské účasti br. Ferjenčík. Ses. Vrázová se pokusí získat americký vojenský film. Předseda politického výboru br. Schwarzenberg měl příležitost mluvit se senátorem Eugene McCarthym z Minn., který sdílí optimistické politické názory senátora Fulbrighta co se týče možnosti “přátelského” soužití se Sověty. Zúčastnil se za universitu Loyola konference “Pokoj na zemi” v New Yorku. U mnohých významných řečníků se projevoval sklon k nebezpečnému poraženectví. Schůze skončena v 11 hod. Schůze organisačního výboru se koná v pondělí, dne 5. dubna: Ciemý, Krákora, Chalupa, Vrázová. Z OBLASTÍ A ODBOČEK. Z CHICAGSKÉ OBLASTI. Poslední schůze Oblastního výboru se konala za velmi malé návštěvy následkem velké sněhové vánice. Bylo vzpomenuto narozenin T.G.M. při schůzi i na rozhlase, kde promluvil br. Jaromír Zástěra o tom, co znamenal Masaryk pro žalářované v komunistickém Československu, ať už pocházeli z kterýchkoliv vrstev národa. Ve všech odbočkách a zapojených organisacich se odbývaly výroční schůze a byly voleny nové výbory. Žádáme všechny nové výbory, aby oznámily své zástupce do oblasti i když jsou zástupci stejní jako roku minulého. O chystaném zájezdu a významu vydání sokolské známky ve Washingtonu promluvila na rozhlase ses. Bláža Čihá- ková a o průběhu oslav br. předseda B. Vaněk. Ve dnech 8. a 9. května bude mezisjezdové zasedání předsednictva ČSNRA a při této příležitosti bude též vzpomenuto důstojnou oslavou ukončení II. světové války osvobození ze jha nacismu a uctěny oběti Pražského povstání. Zprávy odboček a organisací: Odbočka Česká Kalifornie musela schůzi pro špatné počasí odložit. Odbočka M. J. Hus i členové chicagské oblasti želí upřímně náhlého odchodu br. Františka Škopka, jednoho ze zakladatelů a místopředsedů odbočky. Br. F. Škopek skonal v úterý 16. března. Ve schůzi odbočka mimo organisačních záležitostí vzpomněla presidentů Washingtona a Lincolna, a ses. Žáčková upozornila na některé události z komunistického puče r. 1948. Odbočka Gen. M. R. Štefánik předvedla při schůzi kulturní pásmo hudby a zpěvu z dnešních pražských divadel, ve kterých se obrazí kritika dnešního čs. režimu. Reciprocity Day pořádaný Čs. ženskou národní radou v exilu pro šestý distrikt amerických organisací se vydařil, dostavilo se na 25 předsedkyň amerických spolků, i ze vzdálených předměstí, ač počasí bylo z nejhorších v této sezóně. Stoly sálu v annexu ČSA byly vyzdobeny čs. výšivkami a uměleckými předměty a bohatý výběr čs. cukroví dělal čest našim ženám. Po úvodu předsedkyně pí. Míly Ferjenčíkové, pí. Maru Prokopová Friedová, za doprovodu pí. Řapkové, zapěla vděčným americkým posluchačkám krásné Dvořákovy písně a árii z Rusalky; Jaromíra Žáčková promluvila o činnosti Národní rady žen v Československu a o statečnosti předsedkyň Františky Plamínkové a Milady Horákové. “Věrni zůstaneme”, sdružení demokratických Čechoslováků, exulantů a krajanů, chystá jubilejní sokolský večer v VĚSTNÍK • 7 [pageend7]pátek 16. dubna t. r. v budově ČSA. Br. dr. A. Hřebík bude přednášet o Století sokolstva ve Spojených státech, a zároveň bude předveden film z IX. sokolského sletu r. 1948 v Praze. Klub svobodné kultury opět s úspěchem předvedl kulturní pásmo pod názvem Jonáš a Tingl-tangl. Současné Československo — očima mladých lidí. Odbočka ČSNRA "28. říjen” uspořádá dne 9. dubna v 8 hod. večer v Lincoln Federal v Berwynu cyklus tří referátů o současné hospodářské, duchovní a kulturní situaci v komunistickém Československu. Mezi třemi řečníky budou dva mladí lidé, kteří před nedávném odešli z Československa. Jiným řečníkem bude mladý katolický kněz, který se právě vrátil z několika měsíční cesty po Evropě. Tak námětem referátu, který přednese stavební inženýr Otto Vydra, budou problémy hospodářského rozvoje a výstavby komunistického Československa a rovněž vzájemné vztahy mezi členy komunistické strany a občany, kteří do komunistické strany nevstoupili. Jiný referát se bude zabývat duchovní situací. Přednese jej dp. Vojtěch Vít, benediktín u Sv. Prokopa, který promluví na základě materiálu, který nashromáždil, o duchovní krisi v Československu, jak to vypadá s náboženstvím a katolickou církví za komunismu, zvláště po nedávném propuštění kardinála Berana, s nímž se dp. Vít v Římě sešel. Petr Fechtner, člen Klubu svobodné kultury, režisér a autor býv. divadla Skradipo v Praze, promluví o kulturní situaci a ukáže, jak komunisté provádějí tzv. dohled nad kulturními podniky studentských a amatérských souborů. Rovněž jako přímý účastník loňských májových demonstrací popíše jejich příčiny, průběh a likvidaci. Jaromír Zástěra povede diskusi na základě dotazů. ODBOČKA “JAN MASARYK”. Odbočka “Jan Masaryk” konala svou obvyklou schůzi dne 3. března. Jednání se soustředilo na přehled vykonané práce a na další pracovní plány do budoucna. S povděkem bylo konstatováno, že bylo odesláno kolem 100 dopisů veřejným činitelům, i když stále ještě tato činnost je příliš jednostranně vykonávána tajemnicí odbočky a ostatní členové se zúčastňují málo. Byla vyslechnuta zpráva o protikomunistických filmech, kterých možno použít k promítání před americkým publikem. Educational Board of Cook County byl informován o plánu odbočky zaslat publikaci dr. I. Gad’ourka “Moral Problems of a Soviet Satellite State” vyšším školám v obvodu působnosti odbočky, a rozhodnuto s rozesíláním počkat, až jaká bude jeho odpověď. Dva výtisky byly mu zaslány k posouzení, zda by této publikace mohlo být použito jako učební pomůcky. — Odbočka dále jednala o návrhu dvou svých členů, aby byl uspořádán letní tábor pro děti členů odbočky se zábavným a výchovným programem, vedeným v českém jazyce, a byly dohodnuty další přípravné kroky k uskutečnění tohoto plánu, který se všem členům odbočky velice líbil. OSLAVA TGM V NEW YORKU. Oblastní výbor ČSNRA v New Yorku spolu s Klubem čs. legionářů vzpomněly 115. narozenin Presidenta-Osvobodi- tele v neděli, dne 7. března, ve velkém sále T. J. Sokolovny na vých. 71. ulici na Manhattanu. Program byl zahájen hymnou, přísahou věrnosti a uvítáním rev. Josefa Šefla, předsedy Klubu čs. legionářů. Za Oblastní výbor pronesl projev předseda oblasti br. Andrej Valušek. Vystoupilo žactvo české školy v New Yorku. Ses. Jarmila Uhlířová sestavila vlastenecké recitační pásmo. U klavíru při zpěvu českých a slovenských písní ses. Anežka Kopři- 8 • VĚSTNÍK vova. “Vltavu”, k hudbě Bedřicha Smetany, zatančila Alice Lexová. U klavíru Dr. J. Lexa. Z Washingtonu přijel Dr. Juraj Slávik, bývalý čs. velvyslanec, a promluvil procítěně, jako vždy, o životním díle Presidenta Masaryka. Pietni program byl zakončen staročeským chorálem “Kdo jste boží bojovnici”. OBLASTNÍ VÝBOR NEW YORK. Výroční schůze Oblastního výboru se konala dne 15. března. Za předsedu byl zvolen jednomyslně br. Andrew Valušek. První místopředseda: Rev. Josef Šefl, druhá místo- předs.: ses. Marie Václavková, jednatel: br. Vladimír Walzel, pokladník: br. Vratislav Bušek, účetní: br. J. Sabat. Za členy předsednictva bez funkce: bratři Mitáček, Buček a Babinec. Za revisory účtů: ses. Rašková-Kovačová za odb. Long Island, br. Smrž za odb. Yorkville, br. Mike Horák za odbočku Manhattan. PRVNÍ ODBOČKA NA LONG ISLAND, N. Y. Minulý měsíc nás všechny rozrušil a posmutněl. Zemřela nám Milena Herbenová. Pocházela ze staré, vlastenecké rodiny pražské a naší členkou byla od založení odbočky. Jakousi ironií osudu, loučili jsme se s ní dvakrát: poprvé před odjezdem do Německa, z čehož sešlo onemocněním jejího manžela, redaktora Ivana Herbena a v loni podruhé, když se chtěli přestěhovat do Kalifornie. Popřáli jsme jim, aby si tam užila svá “zlatá léta” v pohodě a radosti, v místech, kde prý žijí nejšťastnější lidé Spojených států. Ale i z toho sešlo. Nikdy už Milena neuvidí pomerančové sady, nebude se hřát na kalifornském slunci, jak se na to těšila. Viděli jsme ji naposledy tenkrát v červnu, v houfu našich členek, poptávala se jak se dostat podzemní drahou na Coney Island, měla tady návštěvu ze staré vlasti a chtěla svým sestrám ukázat toto populární newyorské koupaliště. Všecka šťastná a rozzářená vyprávěla: “Děvčata, my máme takovou legraci, jako za mlada.” A minulý měsíc jsme se rozloučili s Milenou po třetí a naposled, ve Štolbově kapli na První Avenue, u její rakve pokryté červenými a bílými karafiáty. A tak bezděčně se připomíná úryvek verše: “Z kamenů svítících bych sklenul kryptu Tvou, a z květů zázračných bych měkký polštář zchystal, kde ve vřesy vůni mdlých, dáš hlavu zemdlenou.” Je smutné odejít z domova do vyhnanství a v cizině umírat. Budiž Bohu žalováno, že jsou to čeští lidé, kteří vlastním rodákům připravili tento trpký osud a béřou i to poslední přání — být pochován v rodné zemi, kde za letních nocí, pod českým nebem, šumí vonné lípy. Milena Herbenová byla krásný člověk. Frank Havlík. ODBOČKA “VOJTA BENEŠ” V ST. PAUL, MINN. Před rokem se zdálo nemožné obnovit v Minnesotě činnost Čs. národní rady americké. S radostí tudíž konstatujeme, že byla založena odbočka “Vojta Beneš” v St. Paul a že má slušný počet členů. Očekáváme, že další krajané se k nám připojí, v blahé paměti na Vojtu Beneše, který činně působil v naší oblasti za první a druhé světové války, jakož i v letech 1948-1950, kdy již naše rodná vlast se stala žalářem milionů zásluhou komunistických Quislinků. Doufáme, že v odlehlých osadách města St. Paul naší krajané založí místní odbočky, abychom společně prohlásili souhlas s vládou v boji proti podvratné komunistické infiltraci, která se snaží ničit naše demokratické instituce. My víme, že Tomáš Masaryk na nás žádal, abychom bvli dobrými americkými občany a tak dávali svědectví celému světu, že rodné Československo bylo “Yankee Land of Europe” ve dnech svobody od r. 1918 do 1938. [pageend8]Sněhové vánice nám zabránily konání schůze, kterou jsme odložili na den 18. března, kdy bude vzpomenuto 115. narozenin presidenta Masaryka v Č.S.P.S. sini. Další dotazy a přihlášky o členství zašlete na adresu: Chapter Vojta Beneš ČSNRA 1697 Hartford Avenue St. Paul, Minnesota 55116 J. Pavlíček. ODBOČKA TGM V LOS ANGELES, CALIF. Odbočka T. G. Masaryk v Los Angeles vydává od Nového roku jednou měsíčně místní časopis “Review”, který je bezplatně rozesílán krajanům žijícím v oblasti Los Angeles. Časopis má lokální charakter a zabývá se místní problematikou: je to v prvé řadě široký nábor členstva a s tím související vytváření nových odboček. Předběžná jednání jsou v proudu. Dlouhé vzdálenosti a problém dopravy, hlavně starších členů odbočky, nutí odpovědné funkcionáře uvažovat o eventuelním lepším lokálním zařazení členů do nově vytvořených odboček Rady. Výbor se rovněž snaží o znovuzahájení československého vysílání, které po dlouhou dobu velmi úspěšně vedla sestra Princová. Nenašla však dostatek porozumění u sponsorů a finanční podpory. Výbor odbočky rovněž zápasí v prvé řadě s tímto problémem. Odbočka Rady a místní jednota Sokola oslavily společně 14. února 1965 sté výročí založeni Sokola v Americe. Skladatel Eduard Ingriš složil k této příležitosti slavnostní pochod na slova J. Mikla se sokolským námětem. Dne 7. března obě organisace rovněž společně oslavily 115. výročí narozenin presidenta Osvoboditele. Program této akademie byl nadměrně bohatý a velmi hezký a vyvrcholil zbojnickými tanci a zpěvy Gajdovy folkloristické skupiny. Eduard Ingriš chystá v dubnu dvě provedení další své oblíbené operety “Okolo rybníka”. Bude to již třetí Ingri- šova opereta, která byla provedena v Los Angeles za poslední dva roky. Věříme, že jistě bude aspoň tak úspěšná jako obě předcházející. Naši krajané v Los Angeles mají tedy v poslední době velmi bohatý osvětový a kulturní program. J. J. Mikl, tajemník. ODBOČKA MASARYKOVO SDRUŽENÍ, DETROIT, MICHIGAN. V sobotu, dne 20. března 1965, se konala zdařilá oslava narozenin presidenta-Osvoboditele Masaryka v Dearborn Youth Center. Oslava se konala opožděně z technických důvodů, avšak její úroveň a provedení byly po všech stránkách, včetně finanční, velice úspěšné. Br. Sklenář přivítal početné přítomné a oznámil smutnou zprávu o úmrtí ses. Bezděkové, manželky profesora Wayne State University. Přítomní uctili její památku povstáním. Ses. Bezděková nám bude scházeti, neboť jsme se vždy těšili z jejího laskavého úsměvu a obdivovali jsme její vytrvalost a chuť k životu a její plány do budoucna pro vyučování hudby. Prof. Bezděkovi a jeho dětem vyslovujeme touto cestou hlubokou soustrast. Br. Bárta se ujímá slova a ve své přednášce zhodnocuje dílo presidenta Masaryka. Podává důkazy proč Masarykův odkaz je stále platný a bude se musit i v budoucnu respek- tovati, jestliže Československo a ostatní národy mají býti svobodné v rámci svobodné Evropy a svobodného světa. Při objektivním zhodnocení Masarykova díla nemůžeme přehlédnouti fakta, že Masaryk-filosof začal aktivně vystu- povati v rakouském sněmu pro československou věc, že Masaryk kdvž odešel do exilu přesvědčil celý svět o nutnosti samostatnosti Československé republiky, které nakonec dosáhl. Br. Bárta odůvodnil Masarykův politický koncept, který Masaryk zastával od doby Rakouska-Uherska a kterému zůstal věrný až do své smrti. Tento koncept založený na historických faktech, kde svoboda jednotlivce musí býti zajištěna svobodou celého národa a svoboda jednotlivého národa je možná jenom v rámci svobodných národů. Česká otázka se stala otázkou světovou před první světovou válkou, byla středem pozornosti před druhou světovou válkou a otázka svobodného Československa je znovu aktuelni i dnes. Masarykův politický koncept ze začátku tohoto století se nezměnil ani dnes a Masaryk je uznáván za státníka světové úrovně a jeho odkaz musí býti splněn, aby svobodné Československo mohlo zaujmouti čestné místo, které mu náleží mezi svobodnými národy světa. Přednáška br. Bárty měla vysokou úroveň, přednes byl dobrý. Bratře Bárto, těšíme se, že i nadále obohatíš naše programy svými přednáškami. Po jeho přednášce ses. Millerová a Zemene zahrály na piano Slovanský tanec č. 9 od Antonína Dvořáka pro 4 ruce a byly odměněny velkým potleskem. Br. Sklenář ukončil schůzi a vyzval přítomné, aby navštívili International Institute, kde se bude konat československý den v rámci mezinárodního festivalu. Sokolská jednota Detroit bude zastupovať Československo. Příští schůze se bude konat po velikonocích, 4. května. Po skončení schůze se podávala káva a občerstvení, které připravily naše obětavé dámy, za které jim upřímně děkujeme. Mezi přítomnými byli i hosté z Československa a mnozí přátelé z Detroit, které jsme již neviděli delší dobu. Zvláště jsme si rádi pobesedovali se Slováky, Dr. Pilianem a jeho ženou, kterým jsme slíbili, že se s nimi sejdeme častěji, abychom si udrželi přátelské styky. Vyzýváme všechny naše krajany a krajanky, kteří nejsou členy Masarykova sdružení, aby přišli se pobavit na příští naše schůze, pobesedovali si s námi a obveselili se v kruhu přátel, kteří stále vzpomínají na Československo a rádi si o něm popovídají v jejich rodném jazyce. Jaroslav Rozum, tajemník. Autobusový zájezd ČSNRA do New Yorku, k vodopádům, no výstavu a do Washingtonu, D. C. V pátek, dne 11. června, vyjíždí od úřadovny Československé národní rady americké výprava na 9-denní návštěvu amerického východu. První zastávka je v Niagara Falls, N. Y. Ubytování v pěkném motelu. Večer se jede na kanadskou stranu odkud je nádherný pohled na vodopády. Druhý den, po prohlídce všech zajímavostí, pohodlně a bez únavy, výprava jede severním New Yorkem k Albany, pak podél řeky Hudson krásnou krajinou k Hyde Parku, k residenci a hrobu presidenta Roosevelta. V New Yorku je ubytování ve středu města, nejlepší čtvrti, poblíž Radio City, Páté Avenue a Rockefeller Centru. Prohlídce města a světové výstavě se věnují 3 dny. Ve Washingtoně výprava si prohlédne všechna význačná místa, m. j. hřbitov Arlington, hrob neznámého vojína, hrob presidenta Kennedyho, Bílý dům, kongres a ostatní památky a historické budovy. V New Yorku i Washingtonu se navštíví krajanská střediska a odbočky ČSNRA. Zájezd je 9-denní a končí v Chicagu v sobotu 19. června. Cena zájezdu zahrnuje všechnu dopravu, hotely, vyjížďky, vstupné, zpropitné za nosiče zavazadel, a jiné výhody. Přihlášky se přijímají v úřadovně Czechoslovak National Council, 4125 West 26th Street, Chicago, Ill. 60623, tel. LAwndale 1-7953, neb u ses. B. Janoušové, 4017 West 26th St., Chicago, tel. LA 1-4087 a 4186. VĚSTNÍK • 9 [pageend9]Zdařilý zájezd na Floridu. Každým rokem pořádá ČSNRA zájezd autobusem z Chicaga na dlouhou cestu 1,450 mil do Miamy. Účastníci se hlásí záhy, aby si zajistili místo a tak i tentokráte autobus, plně obsazený, vyjel za doprovodu ses. Boženy Janoušové. První večer se přenocovalo v motelu v Tennessee, druhý večer v severní Floridě a třetí den, odpoledne byla výprava uvítána ses. Emilie Welclovou-Růžičkovou, aby pak zahájila patnáctidenní rozvrh miamského pobytu. Následujícího dne odjela první část dvaceti členů na lodi Princess Viking na týdenní plavbu Karibským mořem. Loď zakotvila v hlavním městě Puerta Rika v San Juan. Všichni byli překvapeni krásou tohoto města, na projížďce městem a okolí obdivovali se památkám z doby Španělů. Zde při- stanul Kolumbus na své druhé plavbě r. 1493. Nedaleko staré tvrzi bylo vybudováno moderní město hotelů, obchodů a privátních residencí. Průměrná roční teplota na Puerto Riku je 70 stupňů. Puerto Riko je tisíc mil vých. od Miami, patří do oblasti Spojených států, používá se zde našich poštovních známek i peněz. Naši účastníci jedli a spali na lodi Princess Viking. Strava byla výborná. Po prohlídce San Juanu loď vyplula k Virginským ostrovům, které dnes patří Velké Britanii a Spoj, státům americkým. Vlastníme zde tři hlavní ostrovy, odkoupené od Dánska před 47 lety a řadu malých ostrůvků, zelených, kopcovitých a velice krásných. Loď zakotvila v St. Thomas, známém přístavu zv. free port. Další skupina výpravy ČSNRA odjela v pondělí na lodi Bahama Star na Bahámské ostrovy na čtyřdenní zájezd. Loď vyjíždí v 5 hod. odp. z Miami a ráno přistane v Nassau. Loď je i hotelem po dobu celé cesty. Naše dámy využily čas k procházkám a nákupu velice zajímavých předmětů zhotovených domorodci, zvláště kabelek, košíků a klobouků. Po návratu do Miami se výprava zúčastnila výletů, koupání, slunění. Hosté byli několikráte v Čs. klubu v North Miami, na výletě dámského Klubu v Crandon parku, na koncertu československé hudby v Bayfront parku pod širým nebem. Kapelník La Monaco byl obdarován velkou čs. vázou. Výprava po 15-denním pobytu v Miami se rozloučila s krajany a jela pomerančovým krajem na západní pobřeží Floridy do St. Petersburgu, do Tampy, kde byla ubytována v Sokolském domově. Zde nás uvítala ředitelka Ann Bukva a zvala na výbornou večeři. Odtud se konaly výlety, do krásné zahrady pivovaru Busch, Webb City, projížďka městem St. Petersburgu. V neděli k večeru jsme navštívili odbočku ČSNRA “James Hovorka”, kde byla připravena chutná večeře. Zde jsme se uvítali se ses. Helenou Hovorkovou, předsedkyní, čestným členem Rady br. Kalabzou z New Yorku, ses. Irene Sedletzovou a ostatními členy. Setrvali jsme tu dlouho za veselého zpěvu a tance. Byl to velice pěkný večer, za který děkujeme odbočce James Hovorka. Ze St. Petersburgu se autobus ubíral směrem severním přes Montgomery, Ala., Kentucky, se zastávkami a přenocováním, až dojel do Chicaga, do velké zimy, po 22-denní krásné cestě za sluncem. Poslední večer byl “na rozloučenou”. Vedoucí výpravy děkují účastníkům za dobrou vůli a shodu, která panovala po celou dobu a těší se opět na shledanou na příštím “vandru”. TANEČNÍ VEČÍREK MAJALES pořádá odbočka Washington, dne 8. května v Statler hotelu. Předsedkyní přípravného výboru je pí. Julie Slávi- ková, Jr. Je potěšitelné, že ve Washingtonu se ujala iniciativy mladá generace, v tomto případě dokonce Američanka, která není čs. původu. Po velkém finančním a společenském úspěchu loňského plesu v Statler hotelu a vánočmho bazáru přejeme pořadatelstvu, aby Majales byl pokračováním této skvělé činnosti. KRAJANÉ NA LODI PRINCESS VIKING. V poslední řadě od leva: M. Neumann z Washingtonu, Frank Růžička, Charles Žitný, Sophie Žitná, Dr. Poupa, ses. Babinská. — Střední řada: Jos. Špánik, Mary Brůha, Stanley Jančík, M. Benešová, I. Binder, A. Engel. — První řada: Frances Šejnoha, Anna Vodičková, M. Skula, E. Welcl- Růžičková, Mary Lain, p. a pí. Melicharovi, Anna Rubínová. ODB. “JAMES HOVORKA” V ST. PETERSBURG. Velmi dobře se rozvíjí spolupráce členů naší odbočky, jsme za to vděčni a hrdi na dobrou pověst. Účast přátel je veliká, zábavy veselé a upřímné. V pátek, dne 5. března, bude slavný den, Czechoslovak Day v Williams parku, oslava narozenin presidenta-Osvo- boditele Tomáše Masaryka. Koncert české hudby budou dirigovat John Horák a Joseph Lefter. Zdejší noviny St. Petersburg Times psaly o přípravách a oznámily, že starosta města Herman Goldner zahájí oslavu. Hudební program, po zahrání československé hymny, podává skladby českých skladatelů Dvořáka, Smetany, Frimla a směs československých písní v úpravě J. Horáka. — Naše ženy, se ses. Helenou Hovorkovou v čele, budou v krásných národních krojích. Dne 14. března se těšíme na výpravu z Chicaga doprovázenou ses. Boženou Janoušovou. Irene Sedletz. Zájezd do Kalifornie. ČSNRA pořádá 22-denní zájezd moderním autobusem, přes Omahu, stát Oklahoma, New Mexico, Arizona do Kalifornie, s návštěvou Yosemite parku a několika měst, na zpáteční cestě po Redwood Highway se zastávkou v Las Vegas a u Grand Canyonu. Výprava vyjíždí z Chicaga dne 15. srpna, vrací se 6. záři. Přihlášky se již přijímají v ČSNRA, 4125 West 26th Street, Chicago, Illinois 60623, tel. LA 1-7953, neb u ses. E. Welclové- Růžičkově, R. 1, Box 485, Three Oaks, Mich. * creative «S| W2- 14 Sa. Srava Av*. Bifwyn. illicit CQ4QJ 10 • VÉSTNÍK [pageend10]Ladislav Radimský: Jubileum Českého Slova. Snad proto, že jsem sám nikdy nebyl členem žádné politické strany, nepovažoval jsem za moudré, aby strany, které tak uboze prohrály svůj boj o demokracii v naší vlasti, pokračovaly ve své činnosti v cizině a v exilu. Toto mé stanovisko, jemuž naše exulantská politika sotva vzala jistou oprávněnost, však nikdy nemělo znamenat, že bychom neměli navazovat na vše, co bylo dobré. České Slovo, které v květnu tohoto roku oslaví desetileté pravidelné vycházení, přineslo s sebou z Václavského náměstí do Mnichova mnoho novinářského umění, a šťastně zanechalo doma některé praktiky, které se nehodí do naší nynější situace. Není již listem žádné strany, nýbrž je listem československého exilu v dobrém slova smyslu. Dává své sloupce k disposici všem lidem dobré vůle, žijícím po celém světě, pěstuje na svých stránkách účelnou debatu o otázkách nás zajímajících ve veSni dobrém národním jazyku. Není dogmatické tam, kde nejde o věrnost k ideám, na nichž stojí náš tradiční humanismus, věnuje hodně místa kulturním otázkám a probojovalo se pomalu ke kladnějšímu stanovisku k náboženství. Je protikomunistické, aniž by kdy upadlo do hantýrky komunistické propagandy, odmítá tak zvaný gradualismus, protože zapáchá oportunismem. Přáli bychom Českému Slovu, aby mohlo zas vycházet v Praze a aby i pak v lepších poměrech si zachovalo onu míru při hodnocení osob i událostí, která sluší novinám vzdělanců. Zprávy SVU. Pocta profesoru Hlavatému. Publikační komise Československé společnosti pro vědy a umění (Czechoslovak Society of Arts and Sciences in America, Inc.) za vedení Dr. Miloslava Rechcígla ml. zaznamenala v těchto dnech úspěch: Vědecká publikace Perspectives in Geometry and Relativity, zpracovaná jako pocta profesoru Dr. Václavu Hlavatému, byla v těchto dnech odevzdána do tisku a vyjde v nejbližších měsících, nákladem Indiana University Press. Na knize pracovalo společně na padesát universitních profesorů a vědců z celého světa. Vedoucím redaktorem byl profesor Banesh Hoffmann (Queens College, New York) a členy poradního sboru byli profesoři E. T. Davis (University of Southampton), J. N. Goldberg (Syracuse University), R. S. Mishry (University of Allahabad), F. A. E. Pirani (University of London) a P. Udeschini (Universita de Pavia). Indiana University (Bloomington, Indiana) převzala krytí celého nákladu. Je to v Americe věc neobvyklá, neboť knihy zasluhující názvu “pocta” vždy vyžadují značné finanční podpory svého sponsora. Svědčí to o velkém vědeckém jménu profesora Hlavatého, prvního presidenta Československé společnosti pro vědy a umění, která je sponso- rem této publikace, a zároveň o vážnosti, které se Společnost těší ve vědeckém světě i při krátké době svého trvání. Československá bibliografie od r. 1918. Zpracování slovníků, encyklopedií, bibliografií a podobných děl vždy znamená mravenčí práci, rozvrženou na léta. Dr. Rudolf Šturm, profesor slavistiky na Skidmore College v Syracuse, N. J., a generální tajemník Československé společnosti pro vědy a umění (Czechoslovak Society of Arts and Sciences in America, Inc.) se ujal tohoto úkolu. Pracuje již delší dobu na velké práci s názvem Czechoslovak Bibliography since 1918, jež bude bezpochyby dílo v exilu jedinečné. Jeho vědecká váha bude nejen kompilační; bude to živá encyklopedie, jež může být základem každého dalšího badání v oboru české a slovenské literatury a pramenem informací pro naše graduované studenty v tomto vědním úseku. Zcela mimořádným uznáním vědeckých schopností profesora Šturma bylo jeho nedávné jmenování poradcem kongresové knihovny ve Washingtonu v odděleni slovanském a středoevropském. Úřadovna SVU. Společnost pro vědy a uměni oznamuje, že dne 1. března otevřela v Novém Yorku kancelář. Telefonní číslo je (Area Code 212) 686-4220. Adresa zní takto: Czechoslovak Society of Arts and Sciences in America 381 Park Avenue South —• Room 914 New York, N. Y. 10016 SVU vydává dva časopisy: čtvrtletník “Proměny" a měsíčník “Zprávy SVU”. Od svého vzniku v roce 1958 vydala také větší počet knih a brožur, a to česky a slovensky i anglicky. Nejnověji jsme vydali román Egona Hostovského “Tři noci” a sborník přednášek I. sjezdu SVU “The Czechoslovak Contribution to World Culture”. Czechoslovak Society of America “Oldest Fraternal Benefit Society in America” Over one hundred years ago this Nation was plunged into Civil War. The decision was the product of the time, a time when America was growing up—and was beginning to realize that individuals must cooperate if this mighty Union of States was to assume a position of preeminence in the world. The Civil War was without question the most dramatic and most outstanding episode in the career of our Nation. We, as Americans, would be remiss in our responsibilities if we did not keep the memory of the war and sacrifices ^live and observe it periodically in a constructive and impressive manner for a momentous and thrilling chapter in our history, in which even the founders of our CSA took an active part as volunteers in Lincoln’s Northern Army. Frank J. Vodrazka, President James V. Krakora, Secy. Frank Vaclavek, Vice-Pres. Fred Spicka, Treasurer CSA BLDG. • 2138 S. 61st Ct. • Cicero 50, III. ZDRAVÍ V ZIMĚ OCHRAŇUJE ZDRAVI-TAMIN na 5 týdnů ..........................................$3.98 ZDRAVI-TAM IN na 10 týdnů jen ............................... 6.98 BOL-VEN čtyřlék tablety ............................................... 2.90 MORAVSKÉ MAZÁNI na 1 pint ................................. 3.00 MORAVSKÉ MAZÁNÍ na 1 kvart ............................. 5.50 DANUBE—Herb Laxative tablety na měsíc ............ 1.30 DANUBE—Herb Laxative tablety na 3 měsíce jen.. 2.98 Vše pod zárukou a obratem pošty! TAKÉ DO KANADY A ČSR JE POSÍLÁM. Přiložte cash, money order, šek anebo C.O.D. EUROPEAN DRUGS Břetislav Jelínek, čsl. lékárník 3255 — 10th W. SEATTLE, WASH. 98119 VĚSTNÍK • 11 [pageend11]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda MÁME NA SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykově ......................................$2.50 $2.75 HOVORY S MASARYKEM od Karla Čapka ........................................... 2.00 2.25 CZECHOSLOVAK PRIZE PASTRY RECIPES .........................................................90 1.00 Velmi výhodná nabídka: Prof. Dr. Jindřich Procházka: ENGLISH-CZECH and CZECH- ENGLISH DICTIONARY .................. 4.00 4.50 Prodáme velmi zachovalý adresograph, se zásobníkem na plíšky — na 6,000 adres. Volejte LA 1-7953. ČSN R A 4125 W. 26th Street Chicago, III. 60623 SECOND CLASS POSTAGE PAID at Chicago, Illinois TWENTIETH ANNIVERSARY PRAGUE UPRISING CHICAGO, MAY 8th "— v ě s t n ík ------ 4125 West 26th Street Chicago, Illinois 60623 tg?, 430 RETURN REQUESTED [pageend12]