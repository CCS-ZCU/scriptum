Z OBSAHU Špidlík: Hřích — jediné zlo • Katolík Eddy Merckx 0 Rucker: Bezesne noci 0 Vrána: Omyly ateismu 0 Poznali ho v lámání chleba 0 Vadim: Tma a klobouk 0 Štěch: Matce probodeného srdce 0 Kraková: U sochy sv. Jana v Senátorské ulici ve Varšavě 0 BB: Giovanni Leone — nový italský president 0 H.: Revoluce jako příkaz křesťanství? 0 Naše povídka: Šebor, Případ Hannelory Lindorfové ROČNÍK XXIV . RIM • BŘEZEN 1972 [pageend1]novj) život MĚSÍČNÍK CYRILOMETOĚD J SKÉ LIGY PRO KULTURU A ŽIVOT Z VÍRY * VYDÁVÁ KŘESŤANSKÁ AKADEMIE V ŘÍMĚ * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE, 1. 00193 ROMA-ITALIA. * Řídí redakční kruh. * Předplatné na rok 1972: V Itálii 2500 lir (podpůrné 4000 lir). Pra ostatní země 4 dol. (podpůrné 7 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itá lii: pošt. slož.: C. c. post. 1-33428 ACCADEMIA CRISTIANA - Via della Conciliazione, 1, Roma (617) s pozn. NŽ 1972. ★ Z jiných evropských zemi (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadě 2400 lir na: NOVÝ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. * Z ostatních zemí mezinár. pošt. poukázkou, šekem, peněžním dopisem římské administraci (na jméno Don Adalberto Hrubý), nebo naším zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 22 NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 18 DM poštovní složenkou na: Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont, nebo Czech Jesuit Fathers (Rev. B. Janíček, S.J.), 4605 West Broadway, Montréal 28, P. Qué. — USA: Rev. Jaroslav Tománek, Veseleyville, P. O. Grafton, No. Dakota. 58237. Vita Nuova. - Mensile. ★ Autorizzazione Tribunale Roma N. 3779 del 16-3-54. * Direttore responsabile: P. Vincenzo Insolera S.J. ZE SVÁTKŮ V BftEZNU 2. Bl. Anežky České (1205-1282), dcery krále Přemysla Otakara I. a sestry Václava II. Místo císařovnou stala se světicí, zakladatelkou a první abatyší pražského kláštera klarisek Na Františku, zatímco její synovec, »král železný a zlatý «, poznal na konci života, jak nespolehlivé je pozemské štěstí. 4. Kazimíra (1458-1484), kralevice litev- ského z rodu Jagellonců a zvoleného krále uherského, bratra českého krále Vladislava. Je to jeden z nebeských ochránců mládeže: proslul neobyčejnou láskou k panické čistotě, skutky milosrdenství a úctou k Panně Marii. 9. Františky Římské (1384-1440): při vzorném plnění manželských a mateřských povinností — provdala se ve třinácti letech — vedla hluboký vnitřní život. Po smrti manžela se postarala o děti a pak vstoupila v Římě do kláštera oblátek od sv. Benedikta, který sama založila. 13. Patricie (Vlasty), mučednice v Niko- medii za pronásledování Diokleciánova. 15. Klementa M. Hojbauera, rodáka z Tasovic u Znojma (1751-1820), kněze re- demptoristy, zakladatele českých bohoslužeb ve Vídni. 17. Bl. Jana Sarkandra (1576-1620), die- cézního kněze, naposled faráře v Holešově, mučedníka za zpovědní tajemství. 26. Květná neděle, jíž vstupujeme do Svatého týdne s liturgickou připomínkou »velikonočního tajemství«, utrpení, smrti a slavného vzkříšení Kristova. t. spiduk HŘÍCH - JEDINÉ ZLO » Hodnotu věci, « píše sv. Jan Zlatoústý, » nemůžeme pozorovat dřív, než vidíme její konec, ke kterému vede. « Proto mluví cařihradský biskup s jakýmsi lehkomyslným mávnutím ruky o všem, co lidé považují za velká neštěstí: smrt v rodině, zchudnutí, nemoc, zemětřesení, války. To všechno nakonec nás má vést k dobrému, k tomu, abychom hledali útočiště u Boha. Zlé, v pravém slova smyslu, je jenom to, co od Boha odvádí, to je hřích. Proto máme být ochotni ztratit raději všecko, jen abychom zachránili duši od zla. Nehody, bolesti, smrt nazývají řečtí Otcové » fysickým zlem «, protože se vyskytuje ve viditelném světě, v přírodě (fysis). Hřích však je zlo » morální «, ve sféře mravnosti, v duchovním světě. Je to ztráta života věčného, tj. posvěcující milosti, přítomnosti Ducha sv. (hřích smrtelný), nebo alespoň duchovní nemoc, oslabení (hřích všední). Boží obraz v duši se jako by pošpinil blátem, nebo jak říká Origenes, přikryl obrazem zvířete nebo ďábla. Z toho plyne, že jsou jakoby udušeny nebo umlčeny naše duchovní schopnosti. Ztrácíme smysl pro Boha a jeho věci, nevidíme ho v bližním, v církvi, ve světě. Rozum se zatemnil, jak říká katechismus. Citově nás přitahuje to, co nejvíc vnímáme. Nejsou to už věci duchovní, ale tělesné, smyslové, smyslné. Tím se i chtění, vůle, nakloní ke zlu. Odejde-li duše, tělo se rozkládá, hnije. Duch svátý je jakoby duší člověka v životě věčném. Jeho odchod znamená rozklad lidských schopností. Ztrácíme vnitřní jednotu poznání, vůle, citů. Podle Pseudo-Makária kvočna, shánějící kuřátka (sr. M t 23,17) znamená Krista, kterému se zželelo našich rozptýlených, nesouvislých myšlenek a citů a přišel, aby z nás zase udělal jednotného člověka. 50 [pageend2]Všeobecně řečeno, nemáme nikdy zapomenout na to, že » cokoliv zlého na světě je, a ť jsou to nemoci, války, zemětřesení..., to všecko má původ v hříchu « (sv. Bažil). Následky hříchu už nejsou tak zlé, jako hřích sám, mají nás vést k dobrému. Boží tresty zde na zemi, jak říkají teologové, jsou »m ed icin áln í«, léčivé. Není však radno žádný trest na sebe svolávat. To se pak děje hříchem. I v Písmě i v životě světců se dočteme mnoha příkladů, jak přísně a tvrdě Bůh trestá hříchy, i ty, které bychom považovali za maličký, přestupek. » Na světě je dobro, zlo a věci indiferentní,« píše Kassián. » Ale jediné opravdové zlo je hřích, protože nás odlučuje od Boha a spojuje s ďáblem .« Vrátka Boží Nejenom filosofové, ale i katoličtí teologové mívali často obtíž, jak vysvětlit výrazy, které se vyskytují v Písmu a v náboženské mluvě: Boha hřích uráží, zarmucuje, zlobí, a proto je j trestá. I sv. Tomáš Akvinský myslí, že se tomu dá rozumět jenom v jakémsi širším, přeneseném slova smyslu. Hřích škodí doopravdy jenom nám samým. Tím, že zabedním okno, neškodím slunci, ale zbavuji se sám jeho světla. Ve styku s lidmi odmítnutí daru nazýváme urážkou. Hřích je odmítnutí Boží lásky, daru největšího, proto mu po lidsku říkáme » Boží urážka «, i když se Boha samého dotknout nemůže. Je totiž věčné nezměnitelné štěstí. Takové vysvětlení pojm u však docela neuspokojuje duchovní autory. Zdá se jim příliš filosofické. Výroky Písma i světců by tím ztratily sílu a plný význam. K pochopení hříchu nesmíme pouštět ze zřetele tajemství vtělení Božího Syna. Stal se člověkem. Jako člověk snášel bolest, utrpení. Hřích ho v pravém a plném smyslu urážel. Podle kristologického principu se pak přenáší na Boha to, co je v lidství Kristově. Správně říkáme, že se narodil, trpěl, umřel Bůh. Bůh tedy trpěl urážkami za hřích. Hodnota Kristova života je věčná. Není to jen něco minulého. Krom ě toho, Kristus žije dál ve svém mystickém těle, v církvi. I tam tedy trpí, umírá. Urážíme-li bližního, urážíme Krista: » Co jste udělali jednomu z mých nejmenších bratří, udělali jste mně « (M t 25,40). Každý hřích, i osamělý a soukromý, ve svých hlubších následcích uráží bližní, tedy i Krista a Boha. Nejde tedy jenom o vzdálenou obraznou mluvu. Dotýkáme se tu nejhlubších tajemství víry, když čteme např. prostá slova pobožnosti křížové cesty: » Byly to mé hříchy, které tě srazily k zemi, pro které ti plivali do božské tváře...« Je-li tu osobní urážka, je ovšem možné i osobní odprošení a zadostiučinění. H řích a lidská společnost Někdy se rozlišují hříchy do tří skupin: 1) proti Bohu; 2) proti bližnímu; 3) proti sobě samému. Toto rozdělení může být výhodné z praktických důvodů, ale BEZESNÉ NOCI Dopis nemocným Zdá se mi to strašně dávno, co zapadlo slunce. Moře hvězd probodává jak diamantové jiskry černou hladinu nebe. Klid noční temnoty vábí ducha i tělo k vytouženému spánku. Zapomenu v něm na své bolesti, ba oživuje i naděje, že se jím zlepší můj zdravotní stav. Všechno se upíná k toužebné představě, že jednoho rána vstanu, po nemoci ani stopy, a já budu zdráva. Mocí své vůle přivírám víčka. Chci spát, nic nevidět, necítit bolest, jen spát. M arně! Znovu jako blesk je tu plné vědomí a kolem — temnota. Daleké hvězdy mne smutně zdraví a jejich studené světlo jako by se mne snažilo utěšovat. Krutý osten bolesti však bodá, probodává všechny sny a přání; zůstává jen stín smutku, že ji nemohu zaspat. M am ě se obrací má touha za věrným nočním průvodcem tolika unavených, za spánkem. Věžní hodiny v dálce odbíjejí každou čtvrthodinu a jen mi hořce připomínají, že k ránu je daleko. Ty hodiny hrozné samoty a bezútěšné tmy tak nemilosrdně týrají. A tu mé srdce začíná hledat aspoň jediný paprsek, který by přinesl trochu jasu, útěchy a který by posílil. Myslím na onu noc, kdy byl Ten, který mne bezmezné miluje, také strašně sám a bděl. Ještě ho nikdo nebil, nemučil, nezraňo- val, musel jenom vystát nevýslovné vnitřní úzkosti, které způsobily, že jeho potem byla krev. Kdo z nás může jen vytušit bezednost hrůzy, která zavalila čistou duši našeho Pána v těch chvílích na Olivové hoře? A jako bolestné pokušení přichází myšlenka: Nebylo by lepší vyhnout se jim a odstoupit od plánu vykoupení, pro který se rozhodl ve své lásce. V této smrtelné úzkosti hledal Pán u lidí pomoc a útěchu. Tři jeho nejoblíbenější učedníci mu měli být v těchto chvílích nablízku. A jak je to smutné, když musíme v evangeliu číst, že vždycky spali, když hledal jejich útěchu. Existuje tolik obrazů, které znázorňují Pána, jak se modlí, jak bdí a jak zápasí s vnitřní úzkostí na Olivové hoře a opodál tvrdě spí tři učedníci. V mnoha obměnách se opakuje ta propastně smutná skutečnost. Až jednoho dne — to jsem byla tak nevýslovně potěšena — jsem objevila obraz, na němž jeden z učedníků nespí, nýbrž se udiveně obrací k Pánu a rozpačitě k němu zvedá své sepjaté ruce. Ten bdící může být jen Jan; jen láska bdí! Ano, jen láska je silnější než spánek, jen ona je schopna vytrvat 51 [pageend3]v bičující úzkosti a jít nocí až pod kříž. Ráda bych vám ten obraz ukázala, ráda bych vám ho věnovala, abyste se i vy jím mohli stejně potěšit. Každý z nás ví, že je třeba víc. Prožít! V trýznivých hodinách bezesných nocí bdíme se svým Pánem. Podle síly své lásky se snažíme být u Něho a s Ním. Ne, to neznamená modlit se jeden růženec za druhým; vždyť to nám únava či bolest často ani nedovolí. Mysli jen na to, být prostě s Ním, milovat ho beze slov, přijmout, že musím bdít, vydržet bolesti a potlačit i tiché slzy. Dokážu-li tyto drobné skutky srdce věnovat z čisté lásky, stanou se velikými, protože jsem s Ním. A nikdo netuší, jaké podivuhodné símě rozsévají tyto bezesné hodiny. Mystické tělo Kristovo, Církev, zakouší i dnes ve svých údech, ve svých dětech smrtelné úzkosti. A nám je umožněno být jim svojí láskou nablízku. Pak nebudeme proklínat ty nekonečné chvíle nočních bdění, když se nám chce tolik spát. Naplníme-li je láskou, nakolik jen umíme, poznáme, že naše srdce dokáže být statečné. Blahé bdění, když ti ostatní spí. Naše láska drží bolest jako modlitbu, kterou nevystavují jen naše rty. Modlíme se^ celým tělem. Naše modlitba se tak stává sílou lásky, která je tu pro Ježíše a pro trpící bratry. Většinou k tomu není zapotřebí slov. Nebudeme si pak přát navzájem, abychom v této postní době hluboko chápali tajemství noci na Olivové hoře a abychom je dokázali prožít? Maria Rucker jeho hodnota je jenom přibližná. Každý hřích totiž je i proti Bohu, i proti bližnímu, i proti sobě. Na tu druhou okolnost se ovšem snadno zapomíná. Je to jako by se říkalo: » Hřeším sám, půjdu do pekla sám, co je komu do toho! « V nejstarších knihách Písma se však hřích projevuje jako provinění celého lidu. Bůh také za hřích trestá celý národ (celé lidstvo v hříchu dědičném). Proto také všechen lid proti přestupníkům Božího zákona povstával, kamenoval je, vyvrhoval je ze svého středu. Stará církev trestala velké hříchy exkomunikací, vyloučením od eucharistického stolu, od jednoty věřících. Býval polopohanský, polokřesťanský zvyk v Rusku, že se hříšník zpovídal ze svých provinění » matičce syré zem i«, aby mu byla po smrti lehká. Dostojevský v tom vidí projev opravdového křesťanského cítění, vědomí, že hříchem urážíme všecko stvoření. Raskolnikov, který se ve Zločinu a trestu rozhodne nakonec k tomu, aby se přiznal z vraždy, vyjde ven a líbá zemi, smáčí ji slzami, aby mu odpustila. Týž hluboký křesťanský cit však projevují všichni ti, kteří se rozhodli, že budou konat pokání za hříchy světa. Vědí dobře, že sociální bezpráví se nenapraví jinak, než sociální obětí. Oběť pak, jak říká sv. Augustin, » j e věc božská, i když ji přinášejí lid é «; je to podíl na oběti Kristově, která je za celý svět, za všechny lidi. Z chystané knihy » Prameny světla « M ůj Bože, co ti mám říci jiného, než že jsem hříšník? Ale to ty víš lépe než já a nevěřil bych to a neuvědomil si to, kdyby proti mně nestálo tvé slovo. Pane, neodcházej ode mne, neboť jsem hříšný člověk. Není lepší říci to takhle, než jinak? Kam se mám utéci se svou slabostí, s leností svého srdce, s obojetností a pochybností i o tom nejlepším, co je ve mně, když ne k tobě? M ůj hřích není nijak velkolepý, je tak všední, průměrný a běžný, že by se dal přehlédnout. Ovšem jen tehdy, když přehlédneme tebe, jediného svátého, a když zapomeneme, že chceš ve své žárlivé lásce vládnout naším srdcem, planoucím a ke všemu ochotným, a to zcela a výlučně. Snad by se velcí hříšníci mohli ještě nějaký čas kochat z démonické velikosti svých hříchů. Ale jak nudná je má ubohost, má sytost z lenosti srdce, ona hrůzná prostřednost mého » dobrého svědom í«. Jedině ty dovedeš snášet takové srdce. Jen ty jsi větší než mé ubohé srdce (1 Jan 3,20). Sm iluj se nade mnou, Bože hříšníků, který jsi i Bohem vlažných lidí, lidí líného srdce. Hugo a Karl Rahner 52 [pageend4]KATOLÍK EDDY MERCKX TMA A KLOBOUK Kristus je pro mne stále přítom en v celém mém životě. Nemluvím s Ním ani francouzský, ani vlámsky. A před závodem ho neprosím o přispění ani s Ním nesmlouvám: Jestli vyhraji, budu se snažit být dobrým člověkem, anebo dám peníze chudým nebo církvi. Necítím potřebu, takto s ním mluvit. Myslím, že znám všechno, co by m i řekl. A kdo jsem já? Ubohý člověk. O tom mu mohu vyprávět. Něco jiného sotva! Hluboce věřím v Krista, že skutečně zil a že je Bohem. Někdy mne vybízejí, abych ho považoval jen za osobnost, za vůbec největší osobnost. Nesouhlasím! Kristus je Boží Syn a je nesmyslné snažit se umístnit ho v nějaké stupnici hodnot. Stejně je nesmyslná i móda dnešní kon- sumní společnosti, která z něho udělala „K rista superhvězdu”. To nesnáším. Je m i odporné slyšet hippies, jak o něm zpívají, nesnáším rádoby nová přirovnání: Kristus a Marx, Kristus a Buddha. Nikdy jsem se Krista nedoprošoval, aby m i vrátil zdraví, ani když ;jsem se probíral ze svých dvou otřesů mozku, protože vím, že je zde, s námi. Víte, zdá se mi, že to doprošování skrývá myšlenku, že Kristus je někde daleko, někde jinde, že se nade mnou nesklání. A můj vztah ke Kristu? Řekl bych, je všeobecný či všeobsáhlý. Proniká do všech oblastí mého života, ne jen do některé. Mohu se pochlubit, že nejsem z těch, kteří čekají na zázrak, aby si teprve povšimli, že Bůh je přítomen, že Kristus, Boží Syn, je s námi. Nelze mluvit o novém Kristově kultu mez.i mládeží, a to z tohoto prostého důvodu, že neexistuje ani opravdová jeho krize. Existují někdy nevkusné a okázalé projevy lhostejnosti, ale právě ten, kdo je dělá, brzo jich zanechá. Dělají se pokusy zlidštit Krista, to ale neznamená zvulgarizovat ho. Ty pokusy jen dokazují (a v tomto případě může být tak z určitého hlediska nazýván), že jeho osobnost zůstává nezměrná i mimo nadpřirozenou oblast. Představa takového Krista mne nechává chladným. Se svou ženou Claudinou mluvím o náboženství nebo o Kristu málo. Prostě proto, že by to bylo jako ve sboru: říkali bychom totéž. Bude-li zapotřebí mé popularity nebo mé osoby pro šíření víry, jsem ochoten. Je to to nejmenší, co mohu dělat. Jestliže má láska ke Kristu pohne i ostatní, aby ho trochu milovali, anebo aby si ho všimli, a z tohoto setkání pak aby vyrostla jejich láska k němu, pak jsem připraven dělat po celém světě jeho apoštola na kole. Kristus mne doprovázel na horách, vedl mne bezpečně po okraji propastí. Doufám, že ho ponesu s sebou všude, kam mne mé cesty zavedou; Ježíš naplňuje svět svým životem, to jen my, kteří si rádi dáváme jméno křesťana, se bojíme vyznat jeho přítomnost. Podle » Famiglia Cristiana « Klobouk ležel na stole. Pod ním byla tma. Klobouk se na ni díval svrchu, povýšeně. » Kdyby nebylo mne, « říkal, » nemohla byste vůbec existovat.« Tma mlčela a to klobouk dráždilo ještě víc. »Měla byste si uvědomit, že jste na mně závislá, « pokračoval klobouk. » O nic samozřejmě nejde, ale musíte uznat, že už to tak jednou je. Nejsem žádný cylindr, jsem prostý klobouk, ale trochu uznání si snad zasloužím, ne ? « Tma ani muk. Přišel člověk, vzal klobouk a pověsil ho na věšák. Teď se klobouk na tmu díval teprve svrchu. . »No, neříkal jsem to?« volal. »Kde jste? Pod postelí, a kdybyste neskočila tam, mohla byste ještě do skříně, a kdyby tu ani ta nebyla, tak by vám nezbylo nic jiného, než kapsa od kabátu, ale to jen v tom případě, « smál se klobouk ironicky, »kdyby ta kapsa nebyla děravá. Tady máte jasný důkaz toho, že jsem důležitější, než vy! « Tma byla potichu a to klobouk nesnášel. Celé odpoledne mluvil jedno a totéž a dospěl dokonce tak daleko, že začal tvrdit, že je tma pyšná a nafoukaná, protože s ním vůbec nechce mluvit, zatímco by měla být vděčná za to, co pro ni on, klobouk, už léta dělá. »Já to takhle nenechám! To si nemyslete ! « křičel klobouk k večeru. » To je sobecké a nepěkné jednání a já vám dám výpověď ! « PřiSel večer. Tma se protáhla, nahlédla do pokoje a pak, jako vždy, vešla do skříní, zásuvek štelářů a když byla noc, obestřela celý pokoj svou vlečkou. I klobouk Z&tthsel pod jejím závojem. Tma je však dobře vychovaná dáma a tak mlčela, jako by se nic nestalo, jako by byl klobouk vůbec nic neřekl. Za to klobouk se cítil najednou trapně. Měl pocit, že by měl něco říci, ale styděl se a nemohl najít to pravé slovo. Teprve po chvíli na to přišel, a řekl tiše » S o r r y « , neboť se narodil v Anglii, kde co klobouk, to gentleman. Možná, že se tma klobouku třeba něžně dotkla, na znamení, že jeho omluvu přijímá, ale jisté to není. Člověk se totiž ve tmě nikdy dobře nevyzná. Viktor Vadím 53 [pageend5]KNĚZ BISKUPOVÉ NOR PROTI POTRATOVÉMU ZÁKONU Byl malý, pohublý, ale v jeho bledé tváři zářily stále dobrácké oči venkovského kněze. Ani vězeňské hadry nemohly zamaskovat jeho osobnost a dobrotu. »Proč jste zde?« »Asi mne zde Bůh více potřebuje«, odvětil s úsměvem. »Jak jste sem přišel?« »Bylo to jednou pozdě večer. Na dveře fary zaklepal podivný člověk. S vytřeštěným a trochu protřelým výrazem vykoktal, že uprchl z vězení, že prosí o úkryt nebo alespoň jídlo.« Venkovský kněz, který měl tu »smůlu «, že se mu podařilo získat více dětí na náboženství, musel nyní jednat. Jednat dobře, jednat podle svého nej lepšího svědomí. Tušil, že by to mohla býti provokace, ale neměl jistotu. Možno odmítnout člověka, který prosí o pomoc? Ďábel rád navléká roucho beránka. Nerovný boj musel náš kněz prohrát, ale co se změnilo ? Ztratil sice deset let » problematické svobody«, ale mohl i tak sloužit svému Bohu snad lépe a bezprostředněji. Věřil, že jej Bůh poslal tam, kde hříšníci v bolestech obyčejně procitnou ... potřebují pomoci a útěchy. Zmlkli jsme na chvíli. Strop kruté věznice zmizel a hvězdy na nebi vyprávěly o Všemohoucím, který dopouští, ale neopouští, jehož cesty jsou nám mnohdy nepochopitelné ... Kněz se na mne usmál a podal mi kousek chleba ze své denní dávky: »Jsi příliš mladý, raději jez a nerozčiluj se!« Každý lidský život závisí na Božím přikázání: Nezabiješ. Je povinností státu chránit lidský život, zvláště takový, který se nemůže sám bránit, který potřebuje zvláštní ochranu... Právo člověka na život nelze měřit časem ... S hlubokou bolestí bereme na vědomí úmysl naší vlády předložit parlamentu návrh zákona dovolujícího přerušit těhotenství až do třetího měsícfe... Jestli nějaká společnost odmítá zákonnou ochranu rozvíjejícího se života, nemůžeme věřit v upřímnost jejího úsilí dosáhnout opravdového humanismu. Nastávající matka a dítě jsou předmětem velké pozornosti jiných zákonů NDR, pokud se týká lékařské a sociální péče a finanční situace. Těžko proto lze přijmout, že může opravdu nastat ona krajní situace opravňující potrat. Máme též na mysli těžkou situaci lékařů a ošetřovatelek, jimž jejich křesťanské svědomí a vědomí lékařské etiky nedovolují vykonávat potrat. Doufáme pevně, že nebudou muset trpět, ať už ve svém životě osobním nebo ve svém povolání, když budou jednat tak, jak jim to káže jejich svědomí; tuto svobodu svědomí zaručuje každému občanovi naše státní ústava. Ze společného pastýřského listu Království boží je mezi vámi, Přichází všude na této zemi k člověku, který se otvírá radostné zvěsti a dá se proměnit. Réva zraje na vinném keři a zrno na velkém božím poli tohoto světa, v němž lidé uzrávají k životu. Patří k prvním úkolům pravého životního umění hledat a nacházet nebe na zemi, najít k němu cestu a v něm záchranu. K tomu je však třeba naučit se je vidět a vidět také svaté lidi v naší době. R.P. Pak Friedrich Heer, Věčnost začíná dnes Věčný Synu Boží, pod břemenem našich hříchů vedls těžký, tesklivý a hrozný boj se smrtí a peklem, potil ses krvavým potem, avšak nezdráhal ses pít za nás hořký kalich utrpení, nýbrž stále prokar zovals svou lásku k nám až do vypuštění své duše. Buď tobě za tak velkou milost chvála, čest a sláva věčná. Dej nám, abychom zase i my byli tobě věrni. Uchraň nás od škodlivé velkomyslnosti, ať nedoufáme sami v sebe, ani ve svůj rozum, ani ve svou sílu, ani ve svůj dobrý úmysl. Ať raději nepochybujeme, že ty umíš i chceš pomáhat těm, kteří procházejí pokušením. Vítězi náš, tvá moc ať vítězí v naší mdlobě, abychom podle tvého příkladu bojovali dobrý boj a ve všem zachovali víru a dobré svědomí. Lidství Boha je stejně nekonečné a nepochopitelné jako jeho božství. Jeho lidství nám umožňuje obracet se k Bohu jako k Ty, přestože je povznesen nad všechny vztahy. Božství Boha vylučuje pak především »v z ta h « objektivní, tj. možnost hovořit o něm jako » třetím « jako o pojmu. Rj0 Preisner, Fragmenty žena jako rodící vnáší život do nekonečna. Jako ošetřující a ochraňující vnáší nekonečno do času. G. v. Le Fort Neexistuje nic nedotknutelnějšího než to, co je bezbranné, a nic posvátnějšího než to, co je bez ochrany. A není větší cti pro muže než bránit slabé. J. A. Komenský (nar. 28. března 1592) G. v. Le Fort [pageend6]POZNALI HO V LÁMÁNÍ CHLEBA Na okraj šestistého výročí posvěcení opatského chrámu pražských Emauz (29.3.1372). Šest staletí uplynulo od onoho Pondělí velikonočního, kdy Karel IV. se svým dvorem a mnoha vzácnými hosty světskými i duchovními, domácími i zahraničními, vydal se v nádherném průvodu ze svého Hradu na Nové Město Pražské, aby se účastnil posvěcení opatského chrámu Na Slovanech. Chrám posvětil za asistence mnoha vynikajících církevních hodnostářů pražský arcibiskup Jan Očko z Vlašimě. Dvacet pět let sledoval Karel s láskou a přízní stavbu svého milého kláštera a slavnost posvěcení tohoto chrámu byl jedním z posledních záblesků slunce pozdního odpoledne jeho života. — A tak po celém čtvrtstoletí skupina slovanských benediktinů-hlaholášů, válečných uprchlíků z dalmatského Tkonu, posílená už i českými členy, mohla přenésti své sídlo od nedalekého kostelíka svátých Kosmy a Damiána do nového kláštera i kostela. Matce Boží, svátému Jeronýmu a všem svátým oohráncům Království českého byl zasvěcen kostel i klášter, který podle vůle zakladatelovy měl býti prvním ohniskem středověkého ekumenismu, a snad jediným ve své době v celém křesťanstvu. Matce Boží svěřil Otec vlasti toto své založení, protože dobře věděl, že co jejím rukám je svěřeno, bezpečně vždy bude chráněno. Svatému Jeronýmu, učiteli církve, zasvětil toto své dílo i nový chrám, protože podle tehdejšího domnění, on to byl, jenž vynalezl hlaholici — první slovanské písmo — i liturgii, kterými pak svati Cyril a Metoděj, a po nich svaty Prokop Sázavský, šířili radostnou zvěst Kristovu po našich slovanských vlastech. Obřad posvěcení chrámu, plný hlubokých liturgických symbolů, byl skončen a pod čistými bělavě nažloutlými opukovými klenbami nově posvěceného chrámu byla sloužena první mše svátá. A jak už tomu bývá při významných událostech, všichni přítom ní a zvláště prostý věřící lid, který se jistě ani nevešel všechen do nového chrámu a stál v nádvoří — všímal si s velikou pozorností všech jednotlivostí, a jak ani nejinak, bezděčně byl uchvácen překrásným evan- gelním úryvkem, který se ve zpěvné slovanštině nesl chrámovými prostorami. Byla to perikopa o dvou učednících jdoucích do Emauz ... A jestliže víra může i hory přenášet, proč by nemohla přenésti Emauzy ze Svaté země do srdce Čech? ' A tak se také stalo: Prostý věřící lid provedl jedinečně tuto duchovní transposici. Asi sotva kdo z přítomných mohl dohlédnout je jí dějinnou hloubku... A opravdu, cesta učedníků jdoucích s Kristem do Emauz zrcadlí se jako věrná varianta v šesti staletích trvání tohoto Karlova založení: Po husitské katastrofě, po zbídačení třicetileté války, po josefínském duchovním moru, po nacistickém barbarství, znovu vždy povstal klášter a v jeho zdech se rozproudil čilý život podle Benediktova Pravidla. Emauzy byly a jsou věrnými svědky Krista Ukřižovaného i Vzkříšeného, ať už jejich architektonická podoba a umělecká výzdoba byla jakákoli a v jejích zdech, jako hlídky Boží, střídali se synové různých národů, kteří — každý sobě vlastním, osobitým způsobem — vyjádřili toto svědectví tak, že Praha i český národ vždy milovali emauzský chrám i klášter, kde čerpali útěchu z Písma, radost z Boha v liturgické oslavě a nadpřirozenou posilu v každodenní práci. Tajemné společenství ať už mnichů či prostých věřících, kteří po šest set let svými modlitbami, obětmi, životem a věrnou službou Bohu i bližním prosytili zdi emauzského chrámu, v jeho posvátných prostorách našli Boha a v Něm pravé štěstí, toto společenství jest silou, na kterou chceme s pomocí Boží a s důvěrou navázat. S těmito duchovními silami můžeme bezpečně počítat i v současné těžké zkoušce. » Což nemusit Kristus toto všechno trpěti, a tak vejiti do své slávy? « Přenechme jeho nepřátelům starosti s hlídáním a exegesí prázdného h robu ... a jděme v naději s Poutníkem všech dob do Emauz a tam v užaslé radosti ho poznáme v lámání chleba... Emauzský benediktin 55 [pageend7]KAREL VRÁNA OMYLY ATEISMU V naší době dochází stále častěji k otevřenému střetnutí dvou základních lidských postojů: lásky a nenávisti, víry v Boha a ateismu. Toto střetávání je dramatické, tíží a někdy i zraňuje. Snad se neprohřešujeme proti pravdě, když řekneme, že má také jednu světlou stránku: vyjasňuje rozdíly, upřesňuje hranice a vyjevuje hlubokou podstatu víry i nevíry. I průměrný ateista dnes ví, že ústřední osou křesťanského životního postoje je láska. Ateismus nejen zná tento křesťanský postoj, ale také o něm mluví, píše, konfrontuje se s ním a snaží se o jeho překonání. My jako věřící křesťané nemůžeme v tomto bodě nesouhlasit. Ano, křesťanství není ničím jiným než náboženstvím lásky, je láskou ve všech jejích rozměrech, ve všech jejích předpokladech, důsledcích, pramenech i cílech. Ateismus má pravdu také v tom, že se chce právě zde, v tomto absolutním středu křesťanství, konfrontovat s vírou v Boha a s náboženskými hodnotami vůbec. Ví totiž velmi dobře dvě věci. Za prvé: nelze překonat křesťanství, když se nepřekoná a nenahradí tato hlavní hodnota, totiž láska. Za druhé: jako křesťanství je zjevením a uskutečňováním lásky, tak ateismus je vyjevováním a zpodobňováním nenávisti. Toto vše je řečeno ve zkratce. Ale nicméně jsme se tak dostali ke zcela základní a první otázce, která zneklidňuje dnešního ateistu a nutí ho, aby se vypořádával právě na této rovině humanismu a lásky s křesťanstvím. Avšak ani my křesťané nemůžeme a nechceme přehlížet tuto otázku, která se stala osudem mnohým a na jejíž odpovědi závisí naše budoucnost, naše spása nebo naše lidská prohra. Podívejme se nyní blíže na svět ateistů. Zeptejme se přímo, proč tak zásadně, přímo alergicky a vášnivě odmítají křesťanskou lásku, proč vyhlašují za střed své morálky nenávist. Proč se jim láska, odpouštějící, slitovná, vykupující láska křesťanů jeví jako slabost a proč naopak považují nenávist, nesmiřitelnost za jediný mužný, důsledný a vítězící postoj svého ateismu? U kořene důsledného odmítání Boha a lásky je jejich tragický omyl. Vidí v Bohu nejen iluzi, ale také a hlavně velkého, nebezpečného protivníka a nepřítele lidského štěstí. Bůh — říkají — nám krade svět, ve kterém žijeme, bere nám zemi, po které chodíme. Bůh z nás činí loutky, vyvrací naši svobodu, která je naší důstojností a slávou. Bůh je vše, ví vše a chce vše: proto — říkají ateisté — my, lidé nejsme nic, naše poznání nevede k ničemu a naše chtění se upírá k ničemu a troskotá na skále neměnitelné vůle Boží. Takto vypadá první dějství tragického ateistického omylu. Druhé dějství rozvádí a upevňuje první. My chceme žít — pokračují ateisté — proto Bůh musí zemřít v našem vědomí, v dějinách, v našem světě. Ateismus pak není ničím jiným než důsledným domyšlováním rozhodnutí, že Bůh musí zemřít, aby člověk mohl žít, aby mu patřila zase země, aby mohl svobodně tvořit a proměňovat svět ve svou zaslíbenou zemi, aby mohl být konečně pánem svého osudu a ne otrokem nebeského tyrana. A jaké je třetí dějství tohoto tragického experimentu? Ptejme se přímo důsledných a upřímných ateistů. Francouzská spisovatelka a filosofka Simone de Beauvoirová ve svých vzpomínkách na mládí napsala: » Bůh se mi stal abstraktním pojmem na pozadí nebe. A také tento pojem jsem jednoho večera smazala. Nikdy jsem Boha neoplakávala: okrádal mě o zemi. Ale jednoho dne jsem pochopila, že odmítnutím Boha jsem se odsoudila k sm rti«. Svědectví Beauvoirové shrnuje zkušenost mnoha jiných ateistů. Všichni se shodují v tom, že smrt Boha nepřinesla očekávané, zrození nového, svobodného člověka, ba naopak způsobila, že svět, lidský život, mravní hodnoty se vyvrátily ze svých kořenů, Lidská existence pozbyla smyslu, zhádankovatěla a stala se absurdní. Svět kolem nás a v nás už nás nevyzývá k údivu, k slavení, k lásce, ale tento svět bez Boha, svět smrti a absurdity v nás budí hnus, nudu, odpor a nenávist. Svět je velkou lží. Lidé jsou nesnesitelní a protivní. Je třeba předělat vše, hned převrátit na ruby život a zemi. Tento svět smrti, hnusu a prostřednosti si zasluhuje jen důsledné nenávisti. Tragédie soudobého ateistického člověka nás burcuje k odpovědi, a řekněme hned k odpovědi lásky. V perspektivách křesťanské víry se svět stává teprve světem, zem kvete, svoboda roste a člověk nachází sám sebe, Láska není poraženeckým postojem, ponížením ani otrokovým padáním na kolena. Křesťanská láska je radostným výkřikem jistoty, že Bůh je Láska, že svět má pevnou kotvu, že lidský život 56 [pageend8]má smysl, že smrt nevítězí, že je poražena a že sama zemřela na Kristově kříži. Křesťanská láska znamená největší dobrodružství člověka. Zapojuje nás na tvořivé, živé a stoupající síly ve stvořeném vesmíru; uschopňuje nás k stálému překonávání minulosti, vrhá nás do budoucnosti, vyzbrojuje nás silou a odpovědností za spásu země, člověka. Činí z nás spojence, bratry a partnery Boha. Velikost a sláva křesťanské lásky se měří její schopností ujímat se všech a všeho, co je ohrožené, slabé, co touží po životě. Nenávist rozmnožuje v dějinách a v člověku tmu, neštěstí a peklo. Láska šíří a prohlubuje v nás a kolem nás prostor svobody, světla a naděje. Je radikálnější, důslednější a odvážnější než všechny nenávisti všech ateismů. Je moudrá a jasnozřivá. Křesťan bojuje proti zlu, ponížení a nespravedlnosti tím, že se zastává těch, kteří jsou obětí těchto temných sil. A nejen to: křesťan miluje i nepřítele, odpouští mu, neodepíšu je ho ze spásy. Záleží mu na jeho vykoupení a osvobození. Ukazuje v tom svou svrchovanou a opravdu Boží svobodu. Nedávno církev prohlásila za blahoslaveného polského řeholníka pátera Maximilána Kolbeho. Rozpoznala v jeho životě a v jeho hrdinské smrti v Osvěčimi své vlastní tajemství, tajemství křesťanské lásky. P. Kolbe miloval důsledně, obětoval sám sebe za život bratra. Neschválil tím zločinnost a barbarství, nelidskost a hrůzu koncentračních táborů. P. Kolbe zvítězil a přemohl právě svou obětí z lásky tento svět smrti, V duchu zdravíme českobudějovického otce biskupa dr. JOSEFA HLOUCHA: 19. března slaví své jmeniny a 26. března oslaví svou sedmdesátku. Přejeme mu a na Bohu v modlitbě vyprošujeme plné uzdravení z nedávné nemoci, a pak hojně nadpřirozené síly a Boží pomoci jak pro něho tak i pro diecézi, kterou spravuje už 25 let ;— i když dlouhou dobu vzdálen od svých věřících, mohl za ně obětovat jen své modlitby a oběti. AD MULTOS ANNOS. svět, zrozený z nenávisti, z neúcty k člověku, svět nešťastný, protože bez Boha. VĚDA A VÍRA Minule jsme s vámi, dr. Jiří Marku, mluvili o všeobecném vztahu přírodních věd a náboženství. Vy se také zabýváte vědeckým dílem Jana Keplera; loni uplynulo 400 let od jeho narození. Mohl byste nám říci něco konkrétnějšího o úloze křesťanské víry ve vědecké práci tohoto významného vědce? Máme-li se zmínit o vztahu Keplerovy náboženské víry a jeho vědecké práce, pak všechno to kladné, co jsme řekli minule o přírodovědcích 17. století, platí ve zvýšené míře o Keplerovi. Jeho knihy, a to přírodovědecké knihy, pojednávající v nejpřísnějším smyslu slova o astronomii, jsou plné zmínek o Stvořiteli vesmíru, o kráse a dokonalosti stvořených věcí. Kepler na mnoha místech vyjadřuje v dojemných modlitbách svoji vděčnost, že se mu dostalo milosti pracovat na poznání zákonů pohybů nebeských těles, a v hluboké pokoře děkuje za tuto milost. Tato místa v Ke- plerových knihách není možno číst bez pohnutí. Jsou to tak vzletné a nadšené modlitby, že je možno je srovnávat s projevy sv. Augustina. Kepler je opravdu jedním z nej krásnějších a nejpůsobivějších příkladů přírodovědců 17. století, jejichž zájem o studium přírody vyplýval z jejich náboženské víry, a u kterých jejich vědecké výsledky také náboženskou víru podporovaly. Je známo, že Kepler pobýval delší dobu v Praze. Nás jako Čechy pochopitelně zajímá, co znamenal jeho pražský pobyt pro celé vědecké 57 [pageend9]dílo tohoto astronoma, matematika a fyzika. Jistě nám můžete říci několik zajímavostí o Keplerovi z Praze. Keplerův pražský pobyt na dvoře císaře Rudolfa II. je obecně přijímán jako nejplodnější období jeho života. Ze svých astronomických objevů zde Kepler formuloval své prvé dva ze tří zákonů, popisujících tvar drah planet a jejich pohyb. V Praze Kepler napsal jedno ze svých základních astronomických děl, svoji » Novou astronomii «. Keplerův pražský pobyt byl také velice plodný při jeho zájmu o optiku. V Praze Kepler napsal své doplňky k Viteliově optice, které představují rozsáhlé studium použití optiky v astronomii. V této knize Kepler uveřejnil svoji novou teorii vidění a zkoumáním vlastností zobrazení v dírkové komoře přispěl k rozvoji fysikální optiky, hlavně k následujícímu objevu existence ohybu světla. V Praze také Kepler uslyšel zprávu o překvapujících astronomických objevech, které se podařily Galileo Galileimu pomocí nedávno vynalezeného dalekohledu. Kepler na tuto zprávu reagoval způsobem hodným císařského matematika, kterým na Rudolfově dvoře byl, a hlavně způsobem hodným vynikajícího teoretického fysika. V několika málo týdnech byl Kepler schopen formulovat teorii zobrazení pomocí čoček a jejich systémů a navrhnout konstrukci vlastního druhu dalekohledu a teleobjektivu. Svou knihou o lomu světelných paprsků v optických čočkách založil Kepler nové odvětví optiky — dioptriku. Tak Keplerova činnost v optice během jeho pražského pobytu stojí na začátku vývoje optických přístrojů, kterým vděčíme za jedny z nejpřesnějších měřících metod. Připočteme-li k těmto zásluhám o geometrickou optiku ještě zmíněné zásluhy o fysiologic- kou a fysikální optiku i zásluhy o rozvoj teoretické astronomie, můžeme právem tvrdit, že Keplerův pražský pobyt byl neobyčejně plodný a Praha může být hrdá na to, že právě v ní Kepler jako vyhnanec ze své wiirtemberské vlasti našel ve svém exilu pohostinství pro dvanáct let velice plodné vědecké práce. Už jenom za tento akt milosrdného pohostinství pro pronásledovaného Keplera se může Praha zvát jedním z Keplerových měst, která loni vzpomínala jeho významných vědeckých zásluh. Ještě jednu otázku, spíše osobní. Zúčastnil jste se loni nějaké keplerovské oslavy? Ano, při příležitosti loňského čtyřstého výročí Keplerova narození byla např. universita v Linci pojmenována Keplerovou universitou. Při této příležitosti se v Linci konalo symposium. Nebylo však jedinou příležitostí, při které se vzpomínalo Keplerových zásluh. Keplerův vědecký přínos byl hodnocen na symposiu i v jeho rodišti, malém městečku Weil der Stadt u Stuttgartu, dále také v Praze a v Leningradě při příležitosti Mezinárodního kongresu pro dějiny věd, který loni v Moskvě. Je velká škoda, že Keplerovy myšlenky, které vyjadřují jeho názory na vztah přírodních věd a náboženství, jsou zasuty v jeho obsáhlých vědeckých spisech a nejsou přístupné širší veřejnosti. Bylo by, myslím, záslužné zpřístupnit je vhodným způsobem a ukázat Keplera jako věřícího vědce, kterým celou svou horoucí bytostí byl a kterým se dovedl také obdivuhodným způsobem osvědčit. Z PROJEVŮ SV. OTCE Církev a stát jsou dvě instituce, z nichž je každá na své oblasti nezávislá, přece jen důvěry plná spolupráce obou institucí může být jen k prospěchu národů, které jedině tak mohou rozvinout své nejlepší vlastnosti. Jde tu o křesťanský humanismus, jejž dnešní člověk tolik potřebuje. Humanismus, který je uzavřen sám do sebe a který se dívá jen na rozumové hodnoty, odtržené od Boha, dosáhne jen zdánlivých úspěchů. Člověk může budovat zemi bez Boha, ale tak ji buduje nakonec i proti člověku. Uzavřený humanismus je humanismus nelidský. Každý z nás je povolán k tomu, aby přispěl k sociálnímu rozvoji a aby byl příkladem druhým v zachovávání občanských ctností, poctivosti, altruismu a aby pomáhal všem lidem bez rozdílu. K rakouskému presidentovi Franz Jonášovi DĚKOVNÁ LITANIE Za všechno, cos mi, Pane, dal, Ti děkuji za všechno cos Ťni vzal, ti děkuji za všechno cos mi odepřel — děkuji ti za všechno, cos na mne dopustil — děkuji ti za všechno, v čem jsi mi zabránil — děkuji ti za všechno, cos mi odpustil — děkuji ti za všechno, co pro mne v budoucnosti připravuješ — děkuji ti. za tu smrt, kterou jsi pro mne vybral — děkuji ti za místo, kterés mi připravil v nebi ti děkuji. 58 [pageend10]Naše povídka MILOŠ M. ŠEBOR PŘÍPAD HANNELORY LINDORFOVÉ Zemřela několik neděl po poslední válce jako řádová sestra Heliena, zapomenuta vzdáleným příbuzenstvem i někdejšími přáteli. Dávno byl zapomenut i její příběh, jehož nečetní pamětníci byli bůhvíkde roztroušeni. Zachovala se však dvě písemná svědectví, která se dostala na světlo snůškou náhod. Za spojenecké okupace sloužil ve Vídni americký důstojník, v občanském životě student historie. Psal disertaci z dějin první světové války a služba v Rakousku byla vítaná příležitost shledat původní a dosud neznámé prameny. Vojenský stejnokroj mu otvíral dveře. V starých c. k. archivech objevil záznamy o případu, který ho zaujal, třebaže byl pro jeho práci nepodstatný. Při setkání v Praze jej sdělil pisateli této vzpomínky. Ten zpočátku k věci neměl vztah; přišel vsak na nečekanou souvislost později, když ho poválečná služba zanesla do pohraničí. Sudetské území bylo dějištěm dramatu, jehož temné kapitoly byly odsun německého obyvatelstva, ničení hodnot, zelbohu nejen majetkových, ale i lidských, uvolněni mravu, vpád cikánů z východních částí republiky, politicky organizovaný, a nedostatek řádné správy, štěstí, že aspoň ústřední úřady v Praze měly sem- tam rozum v hrsti. Jedna z jejich složek, kriminální ústředna, měla jakousi autoritu, aby aspoň dodatečně zasahla, kde pustošeni opravdu přesahovalo meze. v Věc vskutku povážlivá bylo vypleněný ženského kláštera v slezském pohraničí. Vyšetřování nebylo snadné, zlatokopové kryli jeden druhého a mnoho cennosti tak řečeného národního majetku bylo dávno zašantročeno. Svědkové se báli vypovídat. Ale to je jiná historie; pro tuto vzpomínku je důležité, že se vyšetřujícímu dostal do ruky deník zemřelé sestry He- lieny. Byl veden po víc než čtvrtstoletí a souhlasil až překvapivě s tím, co americký poručík našel ve Vídni; anebo se to vzájemně doplňovalo, takže se dal sestavit sled událostí. * * * Otec Hannelory byl rakouský důstojník rodem z Tyrol. Její matka byla Češka ze zámožné rodiny, které patřila textilní továrna, vila v Praze a velkostatek v Polabí. Hannelora vyrůstala v českém prostředí, vedena matkou. Otec, oddán duší i tělem službě, míval na rodinu málo času. Dcera vychodila gymnasium a rozhodla se pro práva. Rozumělo se však, že se provdá za důstojníka, jak kázala tradice z otcovy strany. O nápadníky nebylo nouze. Hannelora byla útlá krasavice jižního typu; vzděláním přesahovala domácí panenky své doby; hrála na cello a ovládala jazyky — nemluvě o přitažlivosti majetku. Vážný zájemce o její ruku byl námořní poručík baron Filléi, mladě vypadající třicátník, a Hannelora nebyla proti němu, i když jí vadila jeho povýšenost. Věci však vzaly jiný směr. Když měla po absolutoriu, objevil se na scéně profesor Mar- šík, její někdejší učitel z akademického gymnasia. Hannelora byla jeho tajná láska. Děvčeti byl jako Čech bližší než upjatý důstojník. Rozhodnutí se oddalovalo, až matka zčista jasna onemocněla a přes všemožnou péči zemřela. Povinný jednoroční smutek oddálil plány na sňatek, ba i na zásnuby. Za půl léta vypukla válka. _ V poli se octli všichni tři, či vlastně všichni čtyři. M ajor Lindorf byl zraněn při dobytí Bělehradu před vánocemi v prvém roce války. Václav Maršík narukoval jako důstojnický čekatel, a padl do zajetí; správněji, přešel k Srbům. Baron Filléi, který nepřestával myslit na Hanneloru, šel do války jako velitel námořní jednotky na Korčule. Po matčině smrti se vztah mezi dcerou a otcem utužil. Hannelora odložila přípravu na poslední rigorosa a hlásila se do služby Červeného kříže. Když přišla válka s Itálií, pod- plukovník Lindorf, věrný svému tyrolskému původu, se vrátil do pole i přes následky zranění. Hannelora si vyžádala přeložení do lazaretu na jižní frontě, kde se odehrál vlastní příběh. v. Rakouské zpravodajství namáhavě čelilo vnějšímu i vnitřnímu nepříteli a postrádalo pracovníky. V táborech se hromadily tisíce zajatců, kteří byli pramen vojenských informací. Zpočátku se jim věnovala malá pozornost; v sedmnáctém roce se však nasadil ostřejší směr, k němuž patřil zvýšený zájem o zajaté raněné důstojníky. Zkušenost totiž ukázala, že raněný je sdílnější než zdravý, zvláště když se mu věnuje péče a jde se po dobrém. Jedna složka Čer59 [pageend11]veného kříže byla proto školena pro tuto službu. Hannelora, jejíž průprava ve vyšetřovacích metodách ze studia práv byl dobrý základ, byla vybrána jako jedna z prvních. Vykázala pozoruhodné úspěchy, na nichž se podílela její znalost italštiny, a představení se divili, co vše se dověděla od raněných důstojníků v rakouském zajetí, a nešetřili pochvalami. Bitva u Caporetta, vítězná pro Rakousko, se zapsala do jejího života. Plukovník Lindorf byl zabit. V bojovém zápalu se účastnil boje muže proti muži i přes své postavení velitele horské brigády. V téže bitvě byl zajat Václav Maršík. Byl v stejnokroji praporčíka italské pěchoty a jeho totožnost nebyla utajena. Utrpěl vážné zranění na pravé ruce a dodán do polní nemocnice. Byl příliš důležitý, aby byl postaven rovnou před soud pro velezradu. Italská legie nebyla ještě utvořena, avšak ojedinělí zajatci ze srbské fronty, kteří se krkolomnými cestami dostávali do Itálie, byli na své přání zařazování do armády pro výzvědnou službu na frontě. Rakouské zpravodajství vysoce cenilo informace o této akci. Většinu z těch, kdož padli do zajetí, stihl polní soud a oprátka. — Bylo to pro mne těžší než středověká zkouška ohněm, píše o rok později Hannelora ve svém deníku. Můj vlastní úkol v střeženém oddělení lazaretu, kde se nacházel Václav, bylo získat jeho důvěru jako pečlivá ošetřovatelka a vyzvědět věci, o něž se naše služba zajímala. Musila jsem se naučit dlouhý dotazník, a odříkávat ho při zkouškách zpaměti. — Byla jsem přesvědčena, že o Václavově vztahu ke mně nikdo nevěděl. Václav sám stěží potlačil překvapení, když jsme se setkali. Jakmile přišla vhodná chvíle, obnovil mně svůj slib; mluvil o sebeobětování a o tom, že válka je pro Rakousko ztracena, do roka že zvítězí spojenci; prosil mě, abych mu pomohla na svobodu a zachránila ho — ne od potupné smrti, ale pro další boj, a nakonec i pro naši společnou budoucnost. Neměl tušení o mém pravém úkolu. — Na druhé straně... byl tu můj původ po otci, rodinná tradice věrných poddaných císaře a krále, ve které mě utvrzovala i moje matka; má přísaha nejvyššímu veliteli; vědomí, že otec padl jako hrdina; vědomí velmi živé, protože zpráva o jeho smrti mně došla dva dny před Václavovým zajetím. Dojímaly mě nesčetné projevy účasti. — Ale hodiny utíkaly a představa oprátky na Václavově hrdle byla příliš přítomná. To rozhodlo; nebylo těžké opatřit rakouský stejnokroj, doprovodit Václava strážemi, sdělit mu hesla a naznačit směr k frontové čáře, v těch dnech nehybné. Nebezpečí bylo nesmírné a modlila jsem se, aby se šťastně doplížil do italských řad. — Ovšem, ráno ho hledali; předstírala jsem, že o ničem nevím. Zakrátko drama vyvrcholilo. Po půlnoci mě probudilo ostré světlo elektrické svítilny: » Frálein Hannelore von Lindorf? « U mého lůžka stáli dva důstojníci. » Jawohl, meine Herren. Pánové mě přece znají ze služebního styku.« — Doprovodili mě na velitelství.------- Pisatelka se ve svém deníku odmlčela. Vídeňské záznamy nenechávají však pochybností o tom, co následovalo. Maršíkův útěk byl prozrazen, i když, naštěstí, pozdě. Václav se vyhnul rakousko-německým hlídkám a dostihl předsunutou italskou jednotku. Rakouská služba však zatím zjistila i jiné věci; i to, že se Václav kdysi ucházel o Hanneloru a že měli před zásnubami. Pramenem této informace byl — baron Filléi, důvěrný přítel hejtmana Neuhausena, jenž vedl šetření. Je třeba dodat, že Neuhausen se vyznačoval nesmírnou psavostí, která ostatně byla obvyklá ve vojenské správě. Psal o všem dlouhé záznamy řídě se byrokratickou zásadou, že co není na papíře, se vůbec nepřihodilo. Fregatní kapitán Filléi, dočasně přikázaný k obrannému zpravodajství, studoval hlášení o Maršíkovi a cítil se ponížen, že Hannelora dala přednost velezrádci, jehož bývalá hodnost v rakouské armádě byla hluboko pod štábním důstojníkem. Vyslýchali ji celé tři dny. Pak ji určili k ošetřovatelské službě ve vojenské věznici, kde byla sama pod přísným dozorem. Uplynul měsíc, když jí položili nůž na krk: » Nebudete první žena v této válce, která bude souzena pro vlastizradu. Vojenské právo je nesmlouvavé. Vaše akademická dráha Vás o tom nesmí nechávat na pochybách. Nemluvíme o mravní stránce Vašeho činu. Jste černá skvrna na jménu své rodiny, na památce svého otce, hrdiny od Bělehradu a Caporetta... Máte na vybranou: buď vojenský soud a hojte se pak, jak chcete; Váš případ bude zveřejněn a zničíte své jméno. Anebo ...« » Anebo? « » Vstoupíte do přísného řádu a stanete se jeptiškou.« Naznačili jí, že má co děkovat za tuto nabídku manželce velitele zemské obrany v Ty- rolích, hraběnce Danklové, spřízněné s její rodinou. — První m oje myšlenka, svěřuje se později 60 [pageend12]Hannelora svému deníku, bylo kanonické právo, můj oblíbený předmět. Sledovala jsem se zájmem jeho změny v sedmnáctém roce. Vynucený vstup do řádu je přece nicotný a neplatný! Ale byla jsem si vědoma křesťanské povinnosti zachránit svůj život; odmítnout volbu se mohlo rovnat sebevraždě. — Události šly za sebou jako ve filmu. Dali mně den na rozhodnutí. — Ráno jsem nalezla na stole dopis. Na obálce byla poznámka, » doručil posel do dobrých rukou «. — Obsah byl pro mne úder blesku. Václav psal z Itálie přes Švýcary, odkud dopis putoval asi neznámými, nikoli však tehdy neobvyklými cestami, že se šťastně dostal na italskou stranu; jeho zranění že se cestou zhoršilo, je v nemocnici a obává se, že přijde o ruku; dopis, psaný strojem, že nadiktoval a podepsal levou rukou. A d á l... dále že musí říci pravdu, kterou neměl odvahu vyjevit mně do očí. Je už přes rok ženat s Italkou, jmenuje se Giu- lietta, které nyní předává pero. Následovaly dva odstavce drobného rukopisu. Giulietta, rozená di Orosei, mně děkuje, že jsem jí zachránila manžela a otce dítěti, které čeká za tři měsíce a prosí mě jménem všech tří za odpuštění. — Přežila jsem vše, pokračuje deník Hanne- lory; přijala jsem klášter, ba požádala jsem o zkrácení noviciátní lhůty. Složila jsem slavné sliby a učinila pořízení s majetkem. Začal můj život řádové sestry Helieny. Skončila válka a uplynul rok. V hovorně kláštera se ohlásil kapitán italských legií Václav Maršík. Heliena ho odmítla přijmout; důstojník prohlásil, že neodejde, dokud mu nebude povolena návštěva, ba pohrozil, že použije své vojenské autority. Představená konečně uložila sestře Helieně, aby ho přijala. — Pátral po mně celý rok, nebylo to lehké; stopy byly zahlazeny. Zapřisáhl se při památce své matky, že nikdy nepsal dopis, jehož obsah jsem mu přednesla slovo za slovem. Co víc, ujistil mě, že jméno Giulietta di Orosei je mu neznámé; žena toho jména že nikdy nepřekročila jeho cesty a na sňatek v Itálii že mu nikdy nepřišla ani vzdálená myšlenka. — Nedovolila jsem, aby dokončil zpověď. Bála jsem se uvažovat o tom, zda mu věřím či nevěřím. Poprosila jsem představenou, aby ukončila návštěvu. # # # Pravda byla ve vídeňských spisech a sestra Heliena se ji nikdy nedověděla. Dopis z Itálie byl podvržen. Byl to coup de grâce, jak stálo v záznamu; byla to myšlenka barona von Filléi, který poradil vyšetřujícímu důstojníku, aby pomohl Hanneloře spálit mosty. Falešná zpráva o sňatku Václava Maťšíka měla urychlit její rozhodnutí stát se jeptiškou a dát vojenskému zpravodajství záruku, že bude vzdálena světa. Spisy neříkají nic o tom, jaké lidské city určovaly celý plán. Léta ubíhala. Helienin deník svědčil o tom, že se vyrovnala se životem. * • * Přišel červen pětačtyřicátého roku. Do kláštera vypadli revoluční gardisté. Pátrali po zlatě pod záminkou, že prý řád poskytuje úkryt německým vojínům. Heliena si v deníku připomněla pověst o Opatovickém pokladu, kdysi svoji oblíbenou kapitolu z Jiráska. Řádové sestry musily prostát deštivou noc na rozbláceném prostranství. Heliena, od maličká náchylná k bronchitidě, se nachladila. Ráno je hnali čistit stáje. Pomáhala dvěma starým sestrám; ba odmítla žádat výhody pro svůj český původ po matce. Ve svém deníku, byla to poslední stránka, přijala vše bez stížností; ptala se však sama sebe, čeho se vlastně dopustila. Rána kolbou opilého gardisty, žižkovského zlatokopa, jak vypověděli svědci, zkrátila den nato její život. Z chystaných » Povídek na okraji dne « 61 [pageend13]rozhledy CESTA K JEDNOTNÉ EVROPĚ Od Winstona Churchilla k Římské smlouvě Snad nikdy předtím nebyla Evropa tolik plná hněvu, nedůvěry a nejistoty jako po druhé světové válce. Právě proto asi tehdy tak silně zapůsobila výzva W. Churchilla, formulovaná v řeči, kterou pronesl 19. října 1946 v Curychu a jíž vyzval k sjednocení Evropy. Obrátil se především k mládeži a načrtl celkem jasně koncepci Spojených států evropských, opírající se o čestné partnerství Francie a Německa. Po roce 1945 vzniklo v Evropě několik soukromých hnutí, která si vzala za cíl podporovat myšlenku za sjednocení Evropy. Po Churchillově projevu byl z nich ustanoven v r. 1948 první Mezinárodní komitét pro sjednocení Evropy. V jeho rámci došlo v r. 1949 k dohodě deseti západoevropských států a byla založena Evropská rada, která chtěla usilovat o společný hospodářský a sociální pokrok diskusemi, zvláštními dohodami a respektováním žákladních lidských práv a svobod. K prvním výsledkům patřila např. Evropská konvence o lidských právech, Dohoda o právní pomoci a Dohoda o usídlování. Závažným impulzem k společným akcím byl Marshallův plán pomoci válkou postiženým zemím, odmítnutý Sovětským svazem; plán ukládal všem zúčastněným povinnost vzájemně se podporovat a sdružit k znovuvybudování jejich hospodářství. K tomu byla už r. 1948 zřízena Organizace pro evropskou hospodářskou spolupráci (OEEC), k níž patřily všechny evropské státy, kromě socialistických a Finska. Když se s je jí pomocí evropská hospodářská situace upevnila a bylo možno již navazovat styky i mimo Evropu, přetvořila se v r. 1961 tato organizace v širší Organizaci pro hospodářskou spolupráci a rozvoj (OECD), jejím iž členy se staly i USA, Japonsko, a Finsko. Tu již bylo cílem úsilí o zvelebení světového obchodu — mezi jiným uvolněním obchodního a platebního styku a vzájemným poskytováním informací — a velmi široká vzájemná pomoc. Vojenským obranným pendentem těchto hospodářských organizací se stal v r. 1949 Severoatlantický pakt (NATO ) za účasti USA, Kanady a většiny západoevropských států, s výjimkou neutrálního Švýcarska. Snad ještě víc než OEEC nebo OECD vyzvědala tato organizace všeobecnou » atlantickou jednotu« i na poli kulturním a politickém. Proto nemohla zůstat bez odezvy na druhé straně — ve východní Evropě: tam si proto vytvořili Radu hospodářské pomoci (COMECON), odpovídající OECD, a Varšavský pakt, stojící proti NATO. Další krok k uskutečnění Churchillovy myšlenky partnerství mezi Francií a Německem byl učiněn v r. 1951 zřízením tzv. Montánní unie, neboli Evropského společenství uhelného a ocelářského. Tak vznikla odbouráním cenových a dopravních přehrad oblast společného trhu v oboru uhlí, oceli, železné rudy a šrotu mezi NSR, Francií, Itálií a zeměmi Beneluxu. To již byla první skutečná integrace, která neobyčejnou měrou napomohla zvelebení této hospodářské oblasti a překonání následků nutného snížení těžby uhlí (konkurence topných olejů a plynu), švýcarsko uzavřelo s Montánní unií konsultativní smlouvu v r. 1956, Velká Britanie je k ní asociována od r. 1954. Odtud pokračovala realizace evropské myšlenky dále i v jiných oborech. V r. 1952 začala v Paříži svou činnost Evropská rada pro jaderný výzkum (EURATOM), v r. 1953 byla podepsána smlouva o společném hospodaření nákladním železničním vozovým parkem (EUROP) a 1954 se uskutečnily první přenosy Eurovize. Rušivým počinem na cestě k Evropskému hospodářskému společenství (EWG) byl v r. 1955 návrh Velké Británie na zřízení tzv. Pásma volného obchodu mezi budoucími členy EWG a ostatními evropskými státy. K jeho realizaci však nedošlo. V r. 1957 byla v Římě konečně definitivně podepsána smlouva o Evropském hospodářském společenství a Evropském atomovém společenství. Signatáři, tj. Belgie, Francie, Holandsko, Itálie, Lucemburk a NSR se zavázali postupně přeměnit svá vlastní tržní hospodářství v jeden veliký společný trh s volným pohybem pracovních sil, zboží a kapitálu a se společnými institucemi *. Pochopitelně bylo prohlášeno i vzájemné sblížení politické, bez něhož by Evropa zůstala nadále oblastí vydanou na milost a nemilost silným mocnostem mimo ni a politickým rozmíškám uvnitř. Orgány evropského společenství Do Evropského společenství patří nejen EWG ale též Euratom a Montánní unie. O řádnou funkci tohoto celku pečují tyto orgány: Ministerská rada. Tvoří ji zástupci vlád zúčastněných zemí. Každá vláda vysílá do ní jednoho svého člena. Rada pak určuje politiku společenství jako celku, i jednotlivých států, pokud má vliv na dosažení společných cílů. Na návrh Evropské komise se rada usnáší buď jednomyslně nebo většinou hlasů. Evropská komise. Její členové jsou sice jmenováni vládami členských států, avšak vykonávají svůj úřad výhradně ve službách společenství a nikoliv v zájmu svých jednotlivých států. Jsou zodpovědní pouze Evropskému parlamentu. Evropská komise dohlíží na to, aby členské státy dodržovaly smlouvu o Evropském společenství, vydává směrnice a doporučení, zaujímá stanoviska a je * Z » Evropy šesti« se 23. ledna 1972 stala » Evropa deseti«, když do Evropského společenství vstoupily Velká Británie, Dánsko, Norsko a Irsko. 62 [pageend14]obecně orgánem vysoce dynamickým a iniciativním. Ministerská rada většinou zasahuje až na návrh komise, která společenství zastupuje i navenek při styku se státy nečlenskými. Evropský parlament. Jeho úkolem je provádět demokratickou kontrolu uvnitř Společenství. Sídlo jeho úřadu je Lucemburk, zasedá ve Strassburku. Má 142 členů, volených z národních parlamentů členských států v tomto obsazení: Francie 36, NSR 36, Itálie 36, Belgie 14, Holandsko 14, Lucemburk 6. Na rozdíl od národních parlamentů není místem zákonodárným ani nerozh*duje o otázkách finančních. Dohlíží pouze na činnost ostatních orgánů exekutivních a ke všem závažným problémům Společenství zaujímá stanovisko. Podle římské smlouvy má být v budoucnu Evropský parlament volen v přímých volbách. Evropský soudní dvůr. Dbá z hlediska práva na dodržování smluv a rozhoduje o platnosti usnesení a rozhodnutí orgánů Společenství. Evropská komise má právo žalovat před ním z nedodržení smlouvy o Společenství nejen stát, ale i jednotlivý podnik či soukromou osobu. Vedle těchto orgánů má Evropské společenství ještě instituce poradní: Hospodářský a sociální výbor. V něm se scházejí k poradám zástupci jednotlivých hospodářských odvětví o skupin povolání. Evropská investiční banka. Podílí se na financování akcí společného zájmu, a na poskytování úvěrů a záruk, k čemuž disponuje nejenom vlastními prostředky, ale též společným trhem kapitálu. Převzato ze Zpráv Cs. svazu křesťanských pracujících Švýcarska, listopad/prosinec 1971. MATCE PROBODENÉHO SRDCE Ó Matko matek, čistá Panno Boží, v Tobě se věčnost sklání k zemi blíž! Buď Hvězdou těm, kdož v Boha srdce vloží, Královno Růží, které věnčí Kříž! Jak prosté dítě v malém Nazaretu, své srdce nabídla jsi Pánu za oltář, netušíc, že již před stvořením světů Bůh přichystal Ti slávy svatozář. Když pak z úst anděla, Tvá duše čistá, bílá, přijala věčné Boží Lásky vzkaz, jaká v Tvém »Staň s e!« klidná byla síla, zda pochopí to někdy někdo z nás? Pán srdcí všech se pod Tvým srdcem skrývá, svatost všech oltářů je dána v ruce Tvé, Ten, z jehož slova prýští voda živá, svůj život béře v těle Matky své. V něhu těch šťastných chvil, kdy na tvých loktech [dřímal, uspaný polibky, Tvůj, Matko, milý Syn, se temné vidiny tak jako bouřný příval, valily s tíhou zla a tajemstvím všech vin. Tys Panno věděla, že strašná půlnoc Boží tím slovem » Stan s e !« vstoupí v cestu Tvou, že hřích meč bolesti do Tvojí hrudi vnoří, že dále půjdeš cestou krvavou. Když Otec zavolal a v Duchu jeho sily, šel Syn Tvůj hlásat svaté Slovo své, Tvá Láska pokorná ustoupila v té chvíli a služkou Páně bylo srdce mateřské. Svůj kříž jsi spojila se křížem Syna svého od krve v Betlémě až po krev Golgothy, kde Pána životů jsi zřela zabitého, Zář Slunce věčného pod mocí Temnoty. Ty noci čekání, v nichž úzkost duši svírá, Hodina Bolesti, kdy zrála v srdci Tvém, kdy propast Temnoty své brány otevírá a čeká, bezedná, v mlčení strašlivém, až kříž, kde Láska zkrvácená visí rozepne ramena svá k odpuštění vin a »Dokonáno je s t!« až v katanů smích vmísí Tvůj, Matko, zmučený a zmírající Syn! Zde pohlédnula jsi v hlubinu Předurčení, kam nikdy nepronikne našich sluncí zář, kde Věčná Vůle trvá bez proměny, kde cherub, zmatený, si v žasu kryje tvář. A Tvoje noc se proměnila v ráno, v nádherné ráno nejkrásnějších snů. O Matko Bolesti, Věčného štěstí Bráno, laskavě shlédni v bídu našich dnů! Nauč nás lásce, pokoře a touze, mlčením duše veď nás k Bohu blíž, ať utoneme v Něm, ať Jeho již jsme pouze, Královno Růží, které věnčí Kříž! V. V. Štěch U SOCHY SV, JANA NEP. V SENÁTORSKÉ ULICI VE VARŠAVĚ Sprostý lid žije ještě v tom překonání, že chce-li obdržeti od Boha jakou milost, obrátiti se má k Svatému, jenž za zvláštního přímluvce u Boha uznán jest, a jeho prošiti o ochranu. Což tedy žádá modlitba u svátého Jana Nepomuckého? Nežádá statků ani důstojnosti pozemské; prosí jediné, aby při chudobě své zůstal věrným ctnosti, zachoval dobrou pověst a poctivé jméno své. Pokud se mříže sochy této čerstvým listím zelenati bude, nežalujme na zkaženost a temnotu chudých Waršavanů; ještě mezi nimi blýská pramínek víry; ještě ctnost tlí v jiskře, jež s pomocí Boží očistí srdce jejich a ku mravnosti zpět je přivede. Mezi modlícími se na místě tom pozorovala jsem nejčastěji stařečka v černém plášti s lysou hlavou a lahodnou tváří. Z celého jeho zevnějšku znáti bylo chudobu, ne však nouzi; jeho modlitba bývala tak horlivá, že neslyšel ani neviděl, jak jsem se kolikráte blíže něho zastavila a s pravdivou uctivostí patřila na jeho šediny. Poznala jsem jej 63 [pageend15]později; nazýval se Florián Zagorský; z mládí sloužil v jednom velkém domě a poctivostí svou a dobrým chováním získal sobě úplnou důvěru panstva svého. Zamiloval se do vzácné panny a měl právě pomocí panstva svého započíti šťastný život ve vlastním domě, když se ztratilo svěřených jemu několik drahých kamenů užívaných k vyšperkování. Nesnesitelné jsou muky poctivého člověka, když jakýmkoliv způsobem v podezření upadne. Vznešené jeho panstvo těšilo sice poněkud lahodností a prokazováním mu bývalé vážnosti ztrápené srdce věrného služebníka, ale bývalé utěšené mysli nemohli mu vrátit více. Jednak neštěstí neustalo pronásledovati Zagorského. O několik měsíců později ztratila se i svěřená jeho dozoru dosti znamenitá suma peněz. — Tenkráte zraněná jeho duše nepřipustila žádné útěchy více; zaslechl šepot nižších služebníků; posuzovali ho, Že chtěl své vlastní hospodářství tak nešlechetným způsobem rozmnožiti a tyto v mysli jeho utkvělé výrazy zmátly ji na nějaký čas. Nabyv opět zdravého rozumu posvětil své skrovné jmění na odkrytí původu neštěstí svého. Než nadarmo! Odřekl se rozkoší rodinného svazku; věděl sice, že nevěsta jeho ochotně by i nouzi s ním sdílela, než nechtěl ji obtížiti zneuctěním jména. Odřekl se služby, neboť se nesměl před žádným zmíniti o neštěstí svém; bál se, že by se mu ještě jednou cos podobného státi mohlo, živil se tedy více nežli patnáct let skrovným výdělkem ze zhotovování slaměných škatulek; bez společnosti, bez nejmertr šího vyražení a beze vší jiné potřeby, mimo každodenní modlitbu před sochou sv. Jana, aby mu Bůh přímluvou jeho aspoň v hodině smrti vrátil dobré jméno. Svrchovaný vyslyšel pokornou prosbu nevinného trpitele. Dávno známý a stíhaný zlosyn byl polapen při krádeži a vyznal před soudem mezi jinými zločiny i křivdu, jakou byl učinil poctivému Floriánovi. Ani já nedovedu popsati, ani on nemohl vypověděti radost zalévající duši jeho v tu chvíli, když bývalý jeho pán toto odkrytí mu oznámil. » Hříšný člověk«, pravil on, » není hoden na světě takového štěstí. « šlechetná jeho duše přestala na vnitřním upokojení; nepřijal na novo obětované služby; ano odřekl se i podpory, jižto mu udíleti chtěli, a živil se až do vysokého stáří vyvolenou prací svou, skládaje denně díky Bohu, před sochou sv. Jana, že mu udělil milost, pokojně očekávati blížící se smrt. Za čas dětinství a mládí vídala jsem množství těch slaměných škatulek; bavila jsem se s nimi a kazila je v rozpustilosti své; nyní bych každou z nich považovala za předmět drahý; neboť každému stébélku a každému zahnutí jeho tovaryšila se mysl poctivá; každé zkrápěla hořká slza nezaslouženého utrpení, světilo upřímné a pobožné vzdechnutí a dodávalo této malicherné hříčce větší ceny, nežli umělým výrobkům z drahého kovu, počatým v mysli po slávě bažícího mistra, a určeným k upokojení krátkého chtíče marných a necitlivých lidí. Florián Zagorský zemřel v r. 1834 v šedesátém roku stáří svého a známost jeho dvojila ještě puzení, kteréž jsem chovala k soše sv. Jana Nepomuckého. Mezi lampami, stužkami a řetězy z kvítí, skládaného k nohám sv. Jana, zajímala mně zvláště jedna oběť — asi dvanáctileté děvče v chudobném obleku s několika pytlíčky častěji ráno na kamenných stupních skládalo pobožně zmrzlé ručin- ky a modlilo se, ne sice dlouho, ale horlivě; když pak se deštěm zrosené kameny vlhkostí leskly, posypávala je pískem, aby tím druhým usnadnila modlitbu. Pohnuta opětovným pozorováním tak pokorného a tak chudého daru a chtějíc se při tom přesvědčit, zdali ubohé děvče cítí celou vážnost modlitby na místě tom, pustila jsem se s ním v rozmluvu: » Pověz mi, dítě mé, zač ty se tu denně tak horlivě modlíš? « »Ach paní! jak se nemám modlit k tomu ochránci dobrého jm éna!« » Kdož tě tomu naučil?« »M á matka; na její památku modlím se vždy u této sochy. « Nesměla jsem se jí vyptávati dále, neboť jsem poznala z nepokojného pohledu dívky a z ruměnce na její mladé tvářičce, že se nerada pouští v delší rozmluvu. Paulína Kraková Polské znění vyšlo v časopise » Pierowiosnek« na rok 1842 ve Varšavě. Český překlad otištěn ve výtahu v » Časopise pro katolické duchovenstvo « 15 (1842), sv. II, str. 372-374. m o d l ít e s e k ř íž o v o u c e s t u ? Mezi pobožnostni ke Kristu Pánu je asi nej starší a nejznámější křížová cesta. Kdy vlastně vznikla? Legendární je vypravování o Panně Marii, která prý chodívala ku konci svého života po jeruzalémské křížové cestě a tak začala tato pobožnost (sr. syrský apokryf O smrti Mariině, snad z 5. století). Z nej starších zpráv poutníků do Svaté země je vidět, že navštěvovali posvátná místa v Jeruzalémě, ale o křížové cestě nepíše ani poutník z Bordeaux (r. 333), ani Silviina pouť z konce 4. století. Přece však se objevuje v této době už jakýsi náznak této pobožnosti. Poutníci chodí v procesí s rozžatými svícemi k Božímu hrobu a ke Kalvárii. Boloňský biskup sv. Petronius (5. stol.) prý dovezl s sebou z Palestiny rozměry kostela Božího hrobu a napodobil tuto stavbu v Bologni (kostel sv. Štěpána), na nedalekém kopci pak napodobil kostel nanebevstoupení z hory Olivetské, údolí pod ním pak nazval Josafat. V 9. století už je v Evropě mnoho napodobených staveb Božího hrobu. Je známo, že se středověcí světci vyznačovali zbožností k utrpení Kristově. Velký vliv tu měl sv. Bernard, sv. Anselm, zvláště však sv. František z Assisi. Vznikají spisky s rozjímáním o umučení Páně. Látka bývala rozvržena podle hodinek chóru. Tak např. se doporučovalo myslet při »p rim ě« (ranní modlitbě) na Kristovo zatčení, při terci 64 [pageend16]HYMNA K NEŠPORÁM Pochodně přines, katane, již rychle, přižeň se s mečem žádostivým muky, železo tuhé zkusiž kněze, zdali prozradí skryté. Zřítil se střemhlav pokryt vodstva hrobem, mučedník klesl v mlčelivou řeku, mlčící jazyk zachoval však sobě pro věky lepší. Po řece světel ohně míhají se, září a věnčí tělo mučedníka, nebeský Olymp jeho dobré skutky chválí a zdobí. Zdobí i jazyk, červený jak plamen, neporušen jsa, podnes rdí se rudě, učí nás, jaká v mlčelivém bývá jazyce milost. Ondřej Budrioli Officium Svatého Jana Nepomuckého, Praha 1741. Z latiny přeložil dr. Alfred Fuchs, od jehož tragické smrti v koncentračním táboře Dachau uplynulo 16. února jedenatřicet let. 23. června by se tento velký konvertita z židovství dožil osmdesátky. 20. březen je výroční den mučednické smrti sv. Jana Nepomuckého, svržení s Karlova mostu do Vltavy. Připomene nám je reliéf Antonia Corradiniho na jižní měděné desce piedestalu náhrobku světcova v katedrále sv. Víta v Praze z let 1733-36. (devátá hodina dopolední) na bičování, korunování trním a nesení kříže. V poledne se rozjímalo o ukřižování, při noně (ve tři odpoledne) o smrti Páně, při nešporách o sejmutí s kříže a při večerních modlitbách o uložení do hrobu. Vznikají též středověké pašijové hry a lidové pobožnosti např. ke svátým ranám, ke » svaté tváři« (zvláště na roušce Veroničině v Římě). Vliv křížových výprav Křížové výpravy znovu probudily zájem o pouti do Svaté země, zvláště od r. 1333, kdy se františkáni usadili u památných míst. Poutníci ovšem navštěvovali Golgotu, Boží hrob, Olivetskou horu. Do- minikán Ricoldo de Monte Crucis píše v Poutní knize z r. 1294: » Šli jsme cestou, po které kráčel Kristus a nesl svůj kříž ...« Zmiňuje se o Herodově paláci, o místě Lithostrotos, o místě, kde stál kříž, kde byla Panna Maria a sv. Jan, o hrobu. Poutníci ze 14. století už mluví skoro o všech místech, která dnes jmenujeme » zastaveními« křížové cesty. Je však zajímavé, že chodí po nich obráceně: od Božího hrobu až k Pilátovu paláci. V Německu a v Holandsku se rozšířila v 15. století pobožnost k » pádům K rista« ve dnech jeho umučení: když přecházel Ježíš potok Cedron, na cestě od Heroda k Pilátovi, po bičování, na cestě křížové apod. Časem se ustálil počet sedmi upadnutí Ježíšových spojených se sedmi bolestmi Panny Marie. Obdobně se uctívalo » sedm bolestných kroků « Kristových (nebo devět, nebo dvanáct) a tato pobožnost se spojovala s návštěvou sedmi kostelů (v Římě ji rozšiřoval zvláště sv. Filip Neri). Místo kostelů se zřizovaly někdy sloupy a sochy, » Boží m uka«, s obrazy umučení Páně. Některé z nich už velmi připomínaly dnešní křížové cesty. Kdy vzniklo dnešních 14 zastavení? Místo » pádů« se pak začalo mluvit o » zastaveních«. Býval jich různý počet, od šesti do patnácti. Některé začínaly od poslední večeře, jiné od rozloučení Spasitele s Pannou Marií, poslední zastavení pak bylo u Božího hrobu. Na počátku 16. století zřídili ve Friburgu ve Švýcarsku sedm zastavení bolestné cesty Kristovy od domu Pilátova až na Kalvárii. Bylo to sedm sloupů. Jejich vzdálenost se naměřila podle jeruzalémských posvátných míst. Tak ponenáhlu vzniká způsob křížové cesty. Rozšiřuje se hlavně ve Flámsku v 17. století, současně v Polsku (doporučují ji jesuité Tylkowski a Družbicki). Vlivem těchto evropských pobožností se změnily i průvody v Jeruzalémě. Dříve začínaly od Božího hrobu. Na začátku 16. století už chodí někteří poutníci obráceně: od domu Pilátova k Božímu hrobu. Dnešní forma křížové cesty, která má 14 ustálených zastavení, vznikla v 17. století ve Španělsku. Odtud ji hlavně kapucíni rozšířili do Itálie, později i do Francie a jinam. Značnou zásluhu o to měla kázání sv. Leonarda z Porto Maurizio (f 1751) a udělení těch odpustků, které se dávaly na pouť do Svaté země. Z počátku se ovšem dávalo dovolení zřizovat křížové cesty jen tam, kde byl dům františkánů, strážců svátých míst v Palestině. Teprve Pius IX. toto omezení zrušil. 65 [pageend17]Jaké jsou přednosti této pobožnosti? Křížová cesta je snadná a oblíbená lidová pobožnost. Spojuje se tu přirozený pohyb s obrazotvorností a úvahou, je snadné myslet přitom na vlastní život. Učíme se tu snášet obtíže a rozhodujeme se pro dobré. Je to jakási zkrácená pouť. Schématicky shrnuje užitek z křížové cesty Ph. Hannotel (17. stol.) do pěti bodů: 1. Je to posílení víry v Krista. Vidíme, že on jediný nás smířil s Otcem, je jediný prostředník mezi lidmi a Bohem. 2. Ujasňuje pocit hříchu. Ježíš padá na cestě, protože padáme my. 3. Učíme se chápat smysl kříže, vlastních nehod a utrpení. 4. Poznáváme, co znamená oddanost do Boží vůle. 5. Kristus, nesoucí kříž, je příklad všech opravdových ctností, výzva k následování. V dekretu Pia IX. (14.5.1871) čteme že »rozjímání o umučení a smrti Vykupitele má velkou sílu; sílí víru, léčí rány svědomí, čistí smysl a rozohňuje lásku k Bohu«. Jak se vlastně máme křížovou cestu modlit? V našich kostelích se modlívá křížová cesta společně. Cestou od zastavení k zastavení se zpívá, pak se předčítává krátká úvaha a končí se společnou modlitbou. V modlitebních knížkách bývají návody pro soukromou pobožnost, obyčejně ve formě krátkých rozjímání, Nemusíme se ovšem na texty vázat. Čím svobodněji se křížovou cestu modlíme, tím milejší se nám stane. Po způsobu ignaciánských exercicií píše o rozjímání křížové cesty Družbicki. Aby se nestala jednotvárnou, je dobře ji procházet pokaždé s jiným pohledem. Jednou můžeme uvažovat o tom, kolik přineslo umučení Páně dobrého, podruhé zas o tom, jaké zlo je hřích, který se takto trestá. Jindy tu vidíme příklad vlastní vytrvalosti, nebo zase záruku, že k nám bude věčný Soudce laskavý. Nejvíc užitku z modlitby má ovšem ten, kdo dovede smysl jednotlivých zastavení přímo promítat do svého denního života. Při odsouzení Krista myslí např. na nespravedlivý posudek, který právě musí snést, při pádech na své neúspěchy a poklesky, v Šimonu z Cyreny vidí své přátele, kteří mu pomáhají a pomodlí se za ně, u čtvrtého zastavení prosí o pomoc P. Marii apod. Soukromá pobožnost může být delší nebo docela krátká, podle okolností. Dá se zvolna projít 14 zastavení a pomodlit se přitom »bolestný« růženec. Opat C. Marmion z Maredsous v Belgii, známý spisovatel, který se sám často připravoval na mši křížovou cestou, říkával řeholníkům svého kláštera: »Jsem toho mínění, že není pro duše užitečnější zbožnosti, kromě svátostí a liturgie, než dobře vykonaná křížová cesta.« T. Š. stalo se doma , v exilu a jinde ve světě VE VATIKÁNE A V ITÁLII 10. ledna papež Pavel přijal v audienci členy vatikánského diplomatického sboru, kteří mu jménem svých vlád blahopřáli k novému roku: mluvil doyen, velvyslanec Kuby. V proslovu Pavel VI. zdůraznil, že církev zůstává mimo vlastní politiku, ale nabádá své členy, laiky, aby oni prostřednictvím politiky nesli do světa Kristovo poselství. Církev usiluje o všestrannou spravedlnost, a to hlavně výchovou svých členů, které vybízí, aby křesťanskou láskou překonávali sobectví své i ostatních. Odsoudil závody ve zbrojení a vybízel k postupnému odzbrojení. — U Svaté stolice má dnes zastoupení 74 států: 19 z Evropy, 20 z Ameriky, 21 z Afriky a 14 z Asie. 11 zastupitelství zůstává neobsazeno. Sv. Otec dále udělil audienci: matce italského novináře, Valeria Occhetto1, který byl uvězněn v Praze; soudcům jednoho z nejvyšších církevních soudů, Svaté římské roty — v projevu znovu hájil oprávněnost soudní moci v církvi, která je rovněž projevem jejího úkolu vést duše k Bohu: římskému primátorovi a členům městské rady — přimlouval se, aby za pomoci města byl poskytnut nejchudšímu obyvatelstvu důstojný příbytek, děkoval za to, že město pomáhá diecézním úřadům při stavbě nových kostelů na předměstí, a žádal, aby Šímu byl uchován jeho posvátný ráz, za tři roky, dodal, bude Řím slavit milostivé léto; členům Papežské rady « Cor Unum — Jedno srdce », která má koordinovat pomocnou práci katolických charitativních organizací, u příležitosti jejího prvního zasedání — » láska je před spravedlností, řekl papež mj., doplňuje ji, nadešla chvíle, kdy musíme považovat lásku za kvas jakéhokoliv ekonomickosociálního systému »: skupině předních italských spisovatelů, kteří mají svůj příspěvek v antologii 200 statí » Setkání a střetnutí s Kristem »; členům výkonného výboru Světové federace společenství křesťanského života, býv. mariánských družin — jejich úkolem je vychovávat přesvědčené křesťany, kteří dovedou spojit bohatství a zodpovědnost lidského života s hlubokým duchovním životem, řekl k nim; maltského ministerského předsedu Doma Mintoffa a arcibiskupa mons. Gonziho, když se jednalo o odchodu Angličanů z ostrova. Obvyklý obřad odevzdání svící hromniček papeži se letos konal v rámci generální audience: vosk těchto svící symbolizuje světlo, zář křesťanského života a Božího zjevení, která prozařuje temnotami vesmíru a slepotou lidského ducha. ★ K smrti dánského krále Frederika IX. Pavel VI. poslal soustnstný telegram královně vdově Ingridě a dceři, princezně Margaret, která po smrti otcově nastoupila na dánský královský trůn. * Telegramem projevil svou účast příbuzným obětí leteckého a železničního neštěstí, k nimž došlo 8. ledna ve Španělsku. * Litoměřický otec biskup dr. Štěpán Trochta byl jmenován poradcem Komise pro 66 [pageend18]revizi cirkevního zákoníku. * V kostele sv. Ondřeje delle Fratte byla odhalena bl. Maxmiliánovi Kolbe pamětní deska; zde byl vysvěcen na kněze a sloužil svou první mši svátou.. * V lednu dlel několik dní v Jeruzalémě substitut vatikánského státního sekretariátu mons. Benelli: novináři připisovali této návštěvě velký, význam, protože mons. Benelli navštívil také ministra zahraničí Abba Ebana a ministra spravedlnosti Shapi- ru — prý se jednalo o církevním majetku v Jeruzalémě a o zárukách, které by stát Israel poskytl, kdyby posvátná místa byla zcela pod jeho správou, * Kongregace pro evangelizaci národů, bývalá kongregace pro šíření víry, Propaganda (vatikánské ministerstvo pro misie), oslavila 6. ledna 350. výročf svého založení. Jejím zakladatelem byl papež Řehoř XV. v době, kdy spolu s rostoucími zeměpisnými objevy se podstatně rozšířila misionářská činnost církve a ukázalo se potřebným účelně ji koordinovat. Od začátků trvala kongregace nekompromisně na zásadě, že se misionáři nemají zabývat politikou ani obchodem, že si mají vychovávat kněze z řad obyvatelstva, mezi nímž pracují, přizpůsobit se kulturám a mentalitě národů, u nichž káží evangelium, a usilovat i o jejich lidské povznesení. Pro výchovu kandidátů kněžství z misijních zemí kongregace založila v Římě kolej a na tisk bohoslužebných a věroučných knih proslulou mnohoja- zyčnou tiskárnu, * Svůj souhlas se slavením Světového dne míru poslali sv. Otci americký president Nixon a Vysoký komisař SN pro uprchlíky Saruddin Aga Chán. V Indii měli katolíci Den míru 30. ledna, na nějž připadá výroční den smrti Gándhiho. Letošní SVĚTOVÉ OKTÁVY MODLITEB za jednotu křesťanů věnoval sv. Otec dvakrát svůj krátký proslov před nedělním Anděl Páně a pak v pondělí 24. ledna byl přítomen ekumenické pobožnosti v římské katedrále, bazilice sv. Jana v Lateráně, spolu s delegací cařihradského patriarchátu, kterou vedl děkan patriarchálního synodu metropolita z Chalcedonu Meliton: v proslovu Pavel VI. mluvil o církevní jednotě, s níž se dá smířit pluralismus tradičních výrazů, a prosil Boha, aby proces sblížení a sjednocení křesťanů mohl být zdárně dokončen. * Den předtím papež Pavel přijal delegaci ve zvláštní audienci: odevzdali mu svazek 284 listů a dokumentů, které si za posledních dva- nách let vyměnili cařihradský patriarchát a Svatá stolice. Svazek má název » Tomos agapis — Svazek lásky«, vzájemné lásky v Kristu, kterou nyní mezi sebou obnovily církev pravoslavná a římská. Z dalších podniků konaných v rámci Oktávy zasluhuje zmínky návštěva anglikánského primasa are. z Canterbury dr. Ramseye v novoyorské katedrále sv. Patrika, v níž též pronesl kázání; účast pařížského arcibiskupa kard. Martyho na pietním aktu za zesnulého pastora Charles Westphala, velkého ekumenického pracovníka, v kostele sv. Ducha, patřícím reformované církvi; výzva katowického biskupa mons. Bednorze, aby katolíci navázali a udržovali přátelské styky s evangelíky — pro jejich bohoslužby nabídl všechny katolické kostely své diecéze v naději, že také evangelíci propůjčí své kostely katolíkům, kteří v tom místě nemají vlastní kostel; pobožnost v luteránském kostele v Egmond-aan-Zee v Holandsku, jíž byli přítomni členové obou holandských reformovaných církví, dále starokatolíci a katolíci, mezi nimiž byli benediktini a karmelitky ze svých nedalekých klášterů; a pobožnosti v mnichovském evangelickém kostele sv. Matouše (kázal Martin Niemoller), v augšpurském dámě a ve východoberlínské katedrále sv. Hedviky. i ŘIM. — Papež Pavel při kázání v kapli Chlapecké republiky 1. ledna 1972. V popředí vidíme zprava mons. Benelliho a Casaroliho, úřadující vatikánské ministry vnitra a zahraničí, a děkana vatikánského diplomatického sboru kubánského velvyslance prof. Luis Amado Blanka. V ČESKOSLOVENSKU NÁBOŽENSKÉ ZPRÁVY Rakouský katolický týdeník »D ie Furche« věnoval 15. ledna článek situaci katolické církve v ČSSR. Čteme tam, že sdružení Pacem in terris bylo pověřeno úkolem připravit analýzu náboženské situace v letech 1968-1969, vypracovat autokritiku o chování kléru v oné » složité« době a požádat o sankce proti biskupům a ostatním duchovním, kteří měli podíl na rozpuštění a zkompromitování býv. Mírového hnutí. Plně rehabilitováni mají být všichni kněží, kteří byli kritizováni nebo zbaveni funkcí, protože podporovali režim. Staroboleslavský poutní rok 1972 bude ve znamení náboženské přípravy na 1000; výročí založení pražského biskupství (973). Počátek této vigilie bude v sobotu. 22. dubna tvořit vzývání Ducha svátého, které vykoná před Paládiem země české apoštolský administrátor pražský, otec biskup dr. František Tomášek. * Časopis » Společenské vědy ve škole« uveřejnil v listopadovém čísle článek Zdeňka Tyrychytra » Základy mar- xisticko-leninského názoru« (Náboženství jako světový názor. K výuce občanské výchovy v 9. ročníku). Článek znamená návrat k protináboženským argumentacím a útokům let padesátých. * K zintensivnění ateistické výchovy volají také Učitelské noviný. ČSAV vybízí k » vědeckým pokusům« a k bádáním, která mají stanovit nejvhodnější metody výchovné proto- náboženské činnosti ve školách, ve straně, v tisku, filmu, odborech, ve sdruženích žen i v sportovních organizacích. Sem patří také vychvalování duchovních a věřících, kteří » si proti vůli svých církevních představených uvědomili, že dnes nepomůže sebevroucnější odevzdanost a modlitba, ale přímá a aktivní účast v boji za lepší zítřek«. * » Jarní prázdniny« mají v ČSSR v týdnu po předposledním pondělí měsíce, března. * Veřejná bezpečnost pátrá po zloději, který se 24. října m. r. vloupal do římskokatolického kostela v Horních Šlapanicích, okr. Semily a odcizil půldruhého metru vysokou dřevěnou sochu P. Marie, pocházející z počátku 15. století: socha má cenu 150 000 Kčs. Další dvě odcizené sochy, sv. Jana a sv. Lukáše, jsou odhadovány na 40000 Kčs. * Maskovaní lupiči 67 [pageend19]přepadli také faru v Mimoni a vyhrůžkami smrtí donutili faráře, aby jim vydal všechny peníze. * O »náboženském pašeráctví« píše RP 22. ledna — v autě západoněmeckých občanů bylo nalezeno 2500 kusů náboženských brožur. Zvlášť jsou v článku napadány evangelické řeholní sestry P. Marie z Darmstadtu- Eberstadtu. * » Narodilo se více dětí«, jásá RP — 18. ledna: loni se narodilo 16,7 dětí na tisíc obyvatel, r. 1970 to bylo 16,1 a r. 1968 jen 14,9. Autor poznámky připisuje toto zlepšení natality novým sociálním opatřením. Otázce natality věnují stále velkou pozornost v tisku i rozhlase — » v určitém smyslu i dnes a denně vlastně dochází k téměř hromadné výměně dětí za automobily« {je to narážka na šokující televizní program před víc jak čtyřmi lety, že se na fingovaný inzerát přihlásilo několik desítek rodin, ochotných doslova vyměnit dítě za automobil). Bude-li např. v Praze pokračovat natalita dosavadním tempem, bez ohledu na migraci, Praha r. 1990 nebude už milionovým městem. Kněžské hroby: ThDr. František Suchomel, dlouholetý provincial redemptoristů, který byl 18. ledna pochován na řádovém hřbitově v Července u Litovle; Josef Čech, býv. farář z Damníkova, Uhřínova a Lu- kové — zesnul v Charitním domě v Dolních Albeři- cích, p. Horní Maršov (okres Trutnov); Rudolf Havelka, olomoucký kanovník; Ludvík Feller, duchovní správce kostela na Karlově; Václav Šebek, býv. děkan ve Slaném; dr. Josef Šmíd, býv. děkan v Českém Brodě a farář na Březových Horách. — R.i.p. ★ Pravoslavná církev se při smutečních bohoslužbách rozloučila v kostele sv. Cyrila a Metoděje na Resslově ulici Praze se svým býv. biskupem olomouckým Čestmírem Kráčmarou, posledním žijícím přímým spolupracovníkem zakladatele české prav. církve biskupem Gorazdem. * Péčí členů Historického klubu se sloužila 20. ledna u Sv. Ignáce zádušní mše svátá za prof. dr. Josefa Pekaře k 35. výročí jeho smrti. * Josef Kebrle uveřejňuje v LD zajímavý článek o prvních misionářích u nás: prvotními zvěstovateli křesťanství v našich zemích byli pravděpodobně římští vojáci a kupci z jižních a západních zemí. Od 8. stol. došlo k soustavnějšímu šíření křesťanské nauky, a to z klášterů ve Wiirzburku (zal. v 7. stol.), Chammünsteru u ftezna (739), Niederalteichu u Pašova (741), a Krem- miinsteru u Lince (777), založených iroskotskými mnichy; dokazuje to mj. častý výskyt kostelů a kaplí zasvěcených sv. Havlu, rovněž Irovi, který zemřel r. 641 v klášteře u Bodamského jezera, jejž založil. Ve středních Čechách je jich na 40, a to v místech nejstaršího osídlení. * 2. března uplyne dvacet pět let od smrti olomouckého arcibiskupa dr. Leopolda Pre- čana, přímého nástupce Stojanová. R. 1948 vstoupil po něm na stolec sv. Metoděje dr. Josef Karel Mato- cha — od jeho smrti r. 1961 je olomoucký stolec osiřelý. RŮZNÉ ZPRÁVY 5. ledna byl zatčen, snad už na letišti před odletem, italský levicověkatolický novinář Valerio Occhetto, který od r. 1968 uveřejnil víc článků o ČSSR, zvláště o tamější náboženské situaci. Až skoro po dvou týdnech pověděla o zatčení ČTK; Occhetto není nevinnou obětí čs. bezpečnostních orgánů, prý porušoval čs. zákony, protože se u něho našly protisocialistické písemnosti; pomáhal k trestnému činu podvracení republiky. Teprve za měsíc ho mohli navštívit z italského velvyslanectví. Zatčení vyvolalo v Itálii velký ohlas a televize, jejímž byl spolupracovníkem, odmítla vysílat seriál čs. krátkých filmů. * 11. ledna řekli v rozhlase, že na podzim m. r. a na začátku 1972 došlo k zatčení » ojedinělých jednotlivců « , kteří porušovali čs. zákony: rozšiřovali a vyráběli protistátní letáky, usilovali o vytvoření ilegálních skupinek, byli ve spojem s emigrantskými a zahraničními nepřátelskými centry. Podle západních novin bylo tak postiženo 10O- 200 osob, jménem byli uvedeni Jan Šling, syn Ota šlinga, popraveného r. 1952, studentští pracovníci z r. 1968 Jiří Mütter a Ladislav Mravec, Milan Hübt, rektor Vysoké školy politické, novinář Karel Kyncl, šachista Luděk Pachman, Josef Špaček, který spolu s prof, Jaroslavem Šabatou byl duší » obnovené« komunistické strany v Brně r. 1968, Rudolf Slánský, Karel Kosík, vědec a filosof aj.; současně byly zveřejněny zprávy o odsouzení novinářů, kteří se stali slavnými r. 1968, jako Jiřího Lederera, pro jeho články kritizující Gomulku (třebas Gierek kritizoval Gomulku stejným způsobem), Vlád. Nepráše aj. * Ve dnech 25. a 26. ledna zasedal v Praze Politický výbor šesti členských států Varšavské smlouvy; delegaci Rumunska vedl Ceaušescu — byla to jeho první cesta do Prahy od srpna 1968. Bylo jednáno hlavně o svolání celoevropské konference o bezpečnosti, zvláštní rezoluce odsuzovala » americkou agresi ve Vietnamu« a ujišťovala, že socialistické země budou i nadále poskytovat potřebnou pomoc a podporu VDR, vlasteneckým silám Jižního Vietnamu, Laosu a Kambodže k odražení agrese. * Celoevropské konferenci věnují v Praze velkou pozornost; v časopise Právník čteme, že v rámci evropské bezpečnosti se navrhuje co nejdříve zrušit vojenské organizace NATO a Varšavské smlouvy, zlikvidovat cizí základny na území Evropy, odvolat vojska umístěná v cizích státech atd. Platilo by toto poslední také o sovětských vojscích v ČSSR? Čs. strana socialistická (kdysi nár. soc.) konala 13. až 15. ledna svou celostátní konferenci. Hlavním bodem programu bylo vykonat autokritiku za dobu let 1968-69, » tvrdé zkoušky pro čs. socialistickou společnost, složité i pro stranu«. Vstup sovětských vojsk — prohlásil znovu zvolený předseda dr. B. Kučera — byl neobyčejně důležitý politický čin, který předešel občanské válce a zachránil životy tisíců lidí. Programem strany je program KSČ. * 24. ledna uznala ČSSR lidovou republiku Bangladéš jako svrchovaný a nezávislý stát a navázala s ni diplomatické styky na úrovni velvyslanectví; bylo to hned potom, co Bangladéš uznal i Sov. svaz. * V Závodech Gustava Klimenta v Tře- bíči-Borovině mají 23členný kolektiv děvčat, pojmenovaný po sovětské letušce Naděždě Vladimírovně Kurčenkové, která byla zavražděna při únosu letadla do Turecka. * V rozhlase se pohoršoval Jaroslav Bouz nad tím, že několik občanů stálo před prodejnou Mototechny tři dny a tři noci, aby se na ně určitě dostalo při záznamu na koupi automobilů, jako polského Fiatu 1300 a 1500 nebo rumunské Dacie, nebo sportovní škodovky, kdežto obyčejné škody nebo sovětské žigule mohou dostat skoro na počkání. Prý je to známka spekulace, jaká bují na Západě; ostatně Mototechna prý loni měla dost^starostí, aby prodala všechna auta, a letos přijde na trh dalších 135 000 osobních vozů. * Loni bylo v ČSSR přes dva miliony telefonů, z toho na Slovensku půl milionu; ve světové statistice je tak Čs. republika na šestnáctém místě; na sto obyvatel připadá 13 telefonů, a tímto počtem je na čtrnáctém místě. * Na 26. až 28. dubna je svolán do Prahy 4 celostátní sjezd JZD. ★ Od 15. ledna lze přejít hranici mezi ČSSR a NDR jen na předložení občanského průkazu. * Celostátní mistrovství ve zpěvu kanárů bylo v Bratislavě od 10. do 16. ledna. Prvenství získal S. Odehnal z Prahy, jehož kolekce dosáhla 354 bodů. 68 [pageend20]* Slib olympioniků před rozloučením přečti mistr světa v krasobruslařství Ondřej Nepela. ★ Nové známky vyšly: k 30. výročí zničení Lidic a Ležáků a k 30. výročí vzniku čs. vojenské jednotky v SSSR. * » Kuličníky« nazývají v CSSR ty, kdo si hrají s dvěma kuličkami na provázku » clic-clac «. I tato » móda « tedy pronikla do CSSR. Kuličky vyrábí např. družstvo Jiskra v Mšeně a stojí sedm korun. * Košicko-bohu- mínská dráha oslavila už loni na podzim sto let svého trvání. V Žiline se setkal vlak sestavený ze starých vagonů, který vyjel z Nového Bohumína, s nejmodernější soupravou, vypravenou z Košic. * » Československý svět« , časopis Čs. ústavu zahraničního, pro krajany v zahraničí, vychází od 1.•'ledna v »novém rouchu «, v menším formátě, s pěti stránkami anglické a třemi stránkami francouzské přílohy; je rozšířen počet stran věnovaných životu krajanů. KULTURNÍ ZPRÁVY 10. ledna byla zahájena v Moskvě výstava Velká Morava-, byla sem přenesena z Leningradu. Bylo jí samozřejmě dáno politické podbarvení: LD píše ve své zprávě, že » exponáty dokládají, že skvělá velkomoravská materiální kultura nebyla dotčena tehdejšími germánskými vlivy. Velká Morava tvořila první hráz proti germánské expanzi, která skončila na širokých ruských pláních až ve druhé světové válce.« Po skončení v Moskvě, 5. února, je plánováno otevření výstavy Velká Morava v Kyjevě. * Známí umělečtí restaurátoři Heřman a Karet Kotrbovi opravují v trnavském Universitním kostele celodřevěný oltář, který je světovým unikátem: je vysoký 21 metrů a široký 14 metrů. Na vrcholu je ještě dvoumetrová socha P. Marie, a v oltáři je 27 velkých a 13 malých soch — ještě gotických, kdežto celá stavba má už renesanční a barokní ráz. Je to skvost slovenského uměleckého řezbářství 17, stol, * Další člen restaurátorské rodiny Kotrbů, František, zemřel 13. ledna ve věku 64 let. Jeho zásluhou byl zachráněn slavný Levočský oltář mistra Pavla. * 26. ledna zemřel František Smolík, představitel hereckých postav plných laskavého porozumění, jemného humoru a lidské důstojnosti; měl 81 let. * Ministerstvo školství chystá zakládání tzv. přípravných oddělení pro děti od pěti let, které neměly možnost docházet do mateřské školky a jsou zapsány do prvního ročníku devítiletky; budou v provozu v druhé půli školního roku. * V nakladatelství Práce vyšla básnická sbírka Proudění od Klementa Bochořáka, jednoho z básníků, který » za dlouhou řadu let nedávné minulosti nenašel své místo v časopisech a který procházel poslední roky složitým vývojem ...« Je to jeden z umlčených katolických básníků. * » Přísný obraz« je sbírka básní dalšího kdysi umlčeného básníka Josefa Kostohryze; má » ráz dialogu apokalyptické noty, z něhož vane hluboký nesmiřitelný žal tak silný, že antické fátum překrývá křesťanskou naději«. Frontispic připravil Mikuláš Medek. * Ant. Dolina v rozhlasovém komentáři odsuzoval, že se na některých vědeckých ústavech ČSAV i katedrách vysokých škol objevují hlasy po tzv. čisté vědě, která nemá nic společného s politikou a ideologií. Tímto trikem prý se má pravičákům znovu otevřít cesta k návratu do vedoucích funkcí. Značná část společenskovědní inteligence stále ještě zaujímá pasivní, nepolitické, alibistické a vyčkávací postoje. * V RP si » K1« stěžuje, že ve dnech od 30. prosince 1971 do 5. ledna 1972 bylo v pražských kinových sálech na programu 64 filmů západních (jen jeden výrazně pokrokový), 32 filmů socialistické produkce a 22 československých. »Také tím, jaký se kam film dá, se dělá politika.« V EXILU A KATOLICKÉM SVĚTĚ USA. —■ 4. prosince zemřel v St. Louis ve věku 92 let zasloužilý varhaník českého farního kostela sv. Jana Nep. prof. Rainer Josef Stanovský. Rodák ze Slatiny u Bílovce ve Slezsku, bratr známého kanovníka pražské metropolitní kapituly mons. dr. Otty Stanovského, přijal místo varhaníka r. 1914 a patřil k obětavým krajanským pracovníkům a propagátorům české hudby v St. Louis; nacvičil opery Prodanou nevěstu, Fidlovačku, Psohlavci, Ženskou vojnu a jiné v české farní síni. Pohřebním obřadům bylo přítomno několik kněží, kteří vyšli z fary sv. Jana a kteří také prof. Stanov- skému děkují za své kněžské povolání. Naši krajané v Los Angeles oslavili vánoce slavnostními bohoslužbami v kapli Loyola High School, při nichž se nesly kaplí české koledy. Po mši svaté bylo obvyklé občerstvení u vánočního stromku v auditoriu a nato děti a mládež předvedli v šesti obrazech krátkou vánoční hru: scény namaloval mistr Jiří Zavřel — o obsazení hlavních rolí se postarali čtyři sourozenci Machačovi. Závěr programu tvořila nadílka dětí a vylosování výher (vykonali to » andělé«, tedy ruce jistě nestranící nikomu...). Jednu z výher si odnesla paní Olga Connolly-Fikotová, známá z melboumské olvmpiády. V jednom luteránském kostele v Chicagu byla odhalena socha papeže Jana X X III. Vedle ní stojí socha býv. primasa švédské luteránské církve Nathana Sóderlóma, velkého ekumenického' pracovníka. 10. prosince v kapli kněžského semináře sv. Cyrila a Metoděje v Orchard Lake, Michigan, byl vysvěcen na kněze náš 631etý krajan František Waligora. V neděli potom sloužil svou první mši svátou v kapli tamních sester. Náš nový novokněz je rodák z Žego- tína na Haliči, vyrostl ve Slezsku, jako řeholní bratr jezuita byl činný v Římě a pak v Kanadě, především v Chathamu. Postupně si doplňoval svá studia a nyní došel uskutečnění snu svého mládí — kněžství. — Blahopřejeme a vyprošujeme hodně Boží pomoci pro veškeru jeho kněžskou působnost. 40 % obyvatelstva NSR se při sčítání lidu v. r. 1970 hlásilo ke katolické církvi, 49% ohlásilo svou náboženskou příslušnost k některé z protestantských církví. Ústavy v Konigsteinu, které si postavili naši bývalí němečtí krajané na podporu své duchovní a pastorační činnosti, oslavily loni v listopadu 25 let svého trvání. Dnes tam existuje seminář pro bohoslovce, pocházející z východoevropských zemí, vlastní filosofická a teologická vysoká škola, gymnasium a internát (»Škola biskupa Neumanna«), »Dům setkání«, v němž se loni konal už 21. sjezd na heslo »N a pomoc pronásledované církvi«. Z ústavů vyšlo 370 kněží. Duší a zakladatelem těchto podniků je býv. rektor německého pražského semináře a profesor na německé teologické fakultě, dnes světící biskup hildesheimský dr. Adolf Kindermanrt. Třetího výročí upálení Jana Palacha vzpomněli ve Frankfurtu n. M. v neděli 16. ledna. Z podnětu mládeže a péčí české duchovní správy, kterou vede dp. Josef Jech, se konaly v starobylém kostele sv. Leonarda bohoslužby, při nichž byla souborem inž. Ježka provedena česky rytmická mše. Přes sto účastníků — někteří Češi byli až z Mnichova a od Pašova, na třicet bylo německých občanů — bylo přítomno mši svaté obětované za obnovu spravedlivého řádu světě. V tom duchu byly sestaveny také mešní texty. Celebrant opat dr. Opasek připomněl památku Jana Palacha, který se navždy zapsal do českých i světových dějin svou smrtí [pageend21]za svobodu, a ukázal ve své promluvě na postavě Kristově uskutečňování ideálů pokoje, spravedlnosti, pravdy a svobody v duchu blahoslavenství. I němčina zazněla při liturgii, hlavně v uvedení mše svaté, a dvojjazyčně jsme se modlili Otčenáš. Nakonec promluvil německy prof dr. Hampl, který zdůraznil, že v osudové době r. 1969 Palachův protest byl jediným možným projevem nesouhlasu a odporu českého a slovenského lidu proti bezpráví, jehož obětí se stával. Marxisté, chtějí-li důsledně jít za myšlením svého učitele Marxe, měli by si přiznat, že náboženství představuje » opravdovou lidskou hodnotu « , a to i tehdy, když někdo k němu nemá pozitivní přístup. Prohlásil to známý odborník v marxistické ideologii, německý jezuita P. Gustav Wetter. V nynější praxi marxistických ideologů je jistá nedůslednost, která odporuje tomu, co Marx učil a hájil ve svých mladších letech. RAKOUSKO. — Rodinný postní den, který letos už patnácté pořádal rakouský Svaz katolických žen, se konal 25. února; měl heslo » Hladovějí po míru a spravedlnosti«. Výtěžek újmy v jídle a zábavě je určen na různé sociální podniky v Koreji, Laosu, Indii, In- donézii, Tájsku a na Filipínách. Vídeňská mládež JSM si uspořádala o vánočních svátcích duchovní obnovu ve Pfalzen v sev. Itálii. Hlavní pravdy víry a jejich odraz v denním životě jim vyložil P. Tomáš Špidlík z Říma. Poslední den v roce oslavili výletem k jezeru Braies a do údolí Casies, podívat se na dům, který bude hostit účastníky letního tábora 1972. Nový rok přivítali pozdviženou číší a pak mší svátou v kostele. Na zimní sport měli víc ledu než sněhu. Rakouští katolíci věnovali za uplynulý rok na misijní a pomocné akce 42 a půl milionu šilinků. Peníze byly vybrány hlavně v rámci tří kampaní; první uspořádalo hnutí katolických mužů na heslo » Můj bratr je v nouzi«, druhou katolická mládež svou vánoční a tříkrálovou akcí a třetí katolické ženy organizováním tzv. Dne postu v rodinách. ŠVÝCARSKO. — Švýcarská federální rada rozhodla navrhnout, aby parlament zrušit zákon z r. 1847, jímž se zakazuje vstup do země jezuitům. Pro zákaz se musí vyslovit podle ústavy jak bemský parlament, tak i všeobecným hlasováním všichni občané. V Curychu začal vycházet » slovenský nezávislý časopis« Horizont (CH 8036 Zürich, Postfach 1173). Úvodník Na cestu je podepsán Imrichem Kružliakem. V časopise najdeme vedle příspěvku dr. Josefa Kirsch- bauma, z nejstarší emigrace, i jméno Eugena Löbla z nejposlednější vlny. ANGLIE. — Děti z londýnské české školy měly svou vánoční besídku 12. prosince; všichni byli velmi spokojeni, i děti, které všechny dostaly po sáčku a páru bot od Baťů z Tilbur. — Tragické smrti Jana Palacha a Jana Zajíce vzpomněli naši krajané při pravidelné nedělní bohoslužbě 16. ledna; v poledne položili k jejich památce věnec u pomníku padlých na Whitehall. — 19. února byl v Notre Dame Hall na Leicester Square masopustní večer. Českou a anglickou hudbu k tanci hrál orchestr » Sorrento« . Výkonný výbor Naardenského výboru Československo, který má sídlo v Londýně, svolal na 8. a 9. července do Innsbruku nebo jeho okolí Naardenské setkání 1972. Na programu je především volba nového světového koordinačního výboru, jednání o stanovách, plán spolupráce a další kroky a program hnutí. FRANCIE. — 11. ledna zemřel v Montpellier pastor Charles Westphat, který byl deset let předsedou Federace francouzských protestantských církví a nějakou dobu patřil k předsedům Světové rady církví. Už před první světovou válkou se zajímal o sblížení křesťanských církví a aktivně se účastnil všech ekumenických podniků posledních let, zvláště pořádaných studenty. Známý francouzský katolický spisovatel a filosof 891etý Jacques Maritain vstoupil do řeholní komunity » malých Ježíšových bratří« v klášteře Rangueil poblíž města Toulouse; žil tam v ústraní už od r. 1961, od smrti své ženy Raissy. Vyrostl jako protestant, r. 1906 spolu se svou ženou vstoupil do katolické církve a i nadále se věnoval spisovatelské práci a přednáškám. Nějakou dobu byl velvyslancem Francie u Svaté stolice. V den skončení koncilu přijal z rukou papeže Pavla Poselství intelektuálům. Vr Francii je 111950 řeholních sester a 2450 novicek. Patří do 400 řeholních společností a mají přes 11000 domů. Sester v rozjímavých řádech je 10 500. 25% sester působí jako ošetřovatelky. Na letecké bázi v Salon-de-Provence mají katolíci, protestanti a židé společnou místnost k bohoslužbám. SOV. SVAZ. — Jak psal západní tisk, zúčastnil se pohřbu básníka a literárního kritika Alexandra Tvar- dovského také Alexandr Solženicyn. Políbil zesnulého a po pravoslavném způsobu on, věřící křesťan, se požehnal. Na hřbitově Novoděvicy vzal kvítek z věnců na rakvi Tvardovského a položil ho na nedaleký hrob Chruščova; za Chruščovovy vlády mohl Tvardovskij v časopise »Novyj m ir« uveřejnit poprvé Solženicynovu novelu » Jeden den Ivana Děnisoviče « . RUMUNSKO. — Biskup z Alby Julie mons. Áron Martón dostal za pomocného biskupa s právem nástupnictví, dosavadního profesora církevního práva na místním semináři, 631etého Antona Jakaba. Je to druhý biskup, který mohl být v Rumunsku jmenován od r. 1947 — r. 1965 byl určen pro diecézi Jassi mons. Petr Plesca. — Z pěti rumunských biskupství latinského obřadu je obsazena jen Alba Julia, vakant- ní jsou Bukurešť (arcib.), Jassi, Sátu Maře a Temešvár. Zcela vakantní je též pět uniatských biskupství: Fa- garas, Cluj-Gheria, Lugoj, Maramures a Oradea Maře, protože uniatská církev byla oficiálně zrušena a připojena k pravoslavné. EGYPT. — 14. listopadu byl v Kairu slavnostně intronizován nový alexandrijský patriarcha odloučených koptských křesťanů Šenuda III., který je podle tradice 117. nástupcem sv. Marka. Je mu 49 let a patří k nejmladším patriarchům v dějinách egyptského křesťanství. Do r. 1950 byl důstojníkem v egyptské armádě, pak vstoupil do kláštera a r. 1962 byl vysvěcen na kněze. V Kairu byla podepsána kulturní dohoda mezi Rakouskem a Egyptem. Dohoda umožní systematické rozhovory mezi teology islámu z university AI Hazaru a profesory katolické teologické university v Innsbruku. Katoličtí biskupové v RHODESII podobně jako biskupové anglikánští vyjádřili svůj nesouhlas s návrhem na dohodu s Anglií o nezávislosti své země, protože nezajišťuje všemu obyvatelstvu spravedlnost a vzájemnou lásku, jak ji hlásá evangelium. Především protestují proti zachování podřízeného postavení domácího černého obyvatelstva. 70 [pageend22]p o z n á m k y Giovanni Leone — nový italský president Málokdo, a podle jeho vlastních slov, on, Giovanni Leone, nejméně, očekával, že bude po šestnácti dnech bezvýsledného hlasování jako nový kandidát zvolen šestým presidentem mladé italské republiky. Sám se nikdy o žádnou funkci neucházel, ačkoliv zastával ty nej vyšší ve státě: dvakrát byl předsedou sněmovny, dvakrát předsedou vlády a před sedmi lety byl oficiálním kandidátem své křest’, dem. strany na presidentský úřad, ale nedostal příslušnou většinu. Byl vždy volán, když se politický život dostal do slepé uličky. Když ze pak strany dohodly a vytvořily koaliční vládu, Leone zas odešel do ústraní. Nebylo to ovšem ústraní klidu, ale práce. Zůstával poslancem, později doživotním senátorem, profesorem trestního a pro- cesuálního práva na římské universitě a věhlasným advokátem a obhájcem ve věcech trestních. Oproti statné postavě a bodrému vystupování svého předchůdce, bývalého presidenta a nyní senátora na doživotí Saragata, je Giovanni Leone spíše drobné postavy a skromného chování. Bylo to vidět při slavnostním nastoupení v úřad 29. prosince v paláci na Kvirinále, kdysi sídle papežů, pak králů a nyní italských presidentů. Když odcházející Saragat prostou formou odevzdával Leonovi svůj presidentský úřad a chválil politické, vědecké a lidské vlastnosti nového presidenta, Leone, zřejmě dojat, několika prostými větami bez papíru pohnutě děkoval Saragatovi též jako svému osobnímu příteli a přál jemu a jeho rodině dlouhý a šťastný život. Giovanni Leone, dnes třiašedesát- ník pochází z neapolské advokát- ské rodiny. V 27 letech zvítězil v konkursu na místo na katedře trestního práva na messinské universitě a deset let nato byl už řádným profesorem. V roce 1946 jako poslanec za křesťanskodemokratickou stranu se stal členem tzv. » Komise 75 «, která sestavovala a formulovala návrh na republikánskou ústavu italského státu. V r. 1946 se oženil s dcerou lékaře, mladší o devatenáct let. Seznámil se s ní na jejích narozeninách, kam přišel — nepozván; »je drzý «, » moc mluví«, tak ho charakterizovala Vittoria. Láska na první pohled. » Jsem ještě mladá,« byla její reakce. »A já už starý.« Za šest měsíců byla svatba. Mají tři syny. Dva z nich jsou též právníky a nejmladší ještě studuje; zatím by byl nejraději fotbalistou. Paní Vittorie Leone — pro své zvolení presidentem jí manžel zapo- «. mněl přát k jmeninám — je považována za nejpůvabnější a nejspolečenštější z manželek italských politiků. Italové se už těší na svou novou »first lady« — Saragat byl vdovec. Po manželce a dětech je Leone nejvíc oddán své staré hospodyni Nanninelle — byla už v rodině jeho manželky a s ní šla do nové rodiny; teď půjde i na Kvirinál, kde bude i nadále Leonovi vařit jeho oblíbené » espresso « — nikdo je totiž nedovede uvařit tak jak jeho Nanninella. Leone je věřící a praktikující katolík — dokázal to při smrti svého čtvrtého dítěte; není však ani bigotní ani puritán. Ukázal to otevřenějším a smířlivějším postojem při diskusích o rozvodovém zákonu, v Itálii stále ještě velmi ožehavém. Má rád filmy, zejména když se při nich může zasmát. Dovede se upřímně smát, i když sám je obětí tohoto smíchu a vtipu. Říká, že si nedovede vážit lidí, kteří se nedovedou zasmát sami sobě. Mezi své přátele počítá i filmové umělce a režiséry jako Felliniho a Pier Paolo Pasoliniho. Ve svém životě neměl Giovanni Leone mnoho času na osobní záliby — kromě sportu. Rád plave a lyžuje a chodí na fotbal, ovšem jen když hraje A. S. Roma, jejímž je velkým fanouškem. Často ho viděli na římském Olympijském stadionu spolu s předsedou parlamentu socialistou Pertinim a generálním tajemníkem Křesťanskodemokratické strany Forlanim, jak živě sledují zápas a debatují, jistě ne o politice. Tuto svou vášeň bude nyní muset obětovat novému úřadu. Nepřeháněl sice nikdy eleganci v oblékání, ale nemá ani rád přílišnou uvolněnost jak na sobě tak i na druhých. S nelibostí viděl, že někteří poslanci chodili do sněmovny bez vázanky, jen s rozhalenkou. Jako předseda — když nepomohlo napomínání, žertem i vážné — rozhodl, aby u vchodu do sněmovny byla zařízena » půjčovna vázanek «... Jistě i on má řadu odpůrců, ale prý nemá nepřátel, ani mezi komunisty, kteří ho z politických důvodů nevolili a nepřišli ani na jeho uvedení v úřad. Byli roztrpčeni nad tím, že jejich plán vytvořit » lidovou frontu« pro volbu presidenta a v budoucnu i vlády jim nevyšel. Socialisté, kteří se pro volbu spojili s komunisty, na instalaci přišli a výměna pozdravů mezi presidentem Leonem a protikandidátem Francesco di Martino byla velmi srdečná a upřímná. BB Za P. Miroslavem Vašinou Vzpomínáme-li na loňský dětský tábor v Norsku, nebo letní školu, jak zní oficiální název, není možné nemyslit přitom na P. Miroslava Vašinu, a na otřes, jakým zapůsobila na nás tady zpráva o jeho tragické smrti. P. Miroslav byl v Norsku loni poprvé, a slíbili jsme si, že to nebylo naposledy. Jeho nenápadná, harmonická osobnost zapadla podivuhodně do idylického rámce Storsandu, a myslím, že i on tam byl rád. A cítil, že všichni ho tam měli rádi. Děti i dospělí. Vyzařoval z něho mír a životní jistota. Tak asi působil na děti. Když však hrál s chlapci fotbal, nezadal si s nimi nikterak v živosti a hbitosti. V té chvíli byl jedním z nich. Při večerních poradách mezi dospělými překvapoval svým poklidným humorem. Byla v něm tichá, niterná veselost pramenící z jeho čistého, zbožného srdce. Veselost laskavá a vyrovnaná, udržující rovnováhu ve svém okolí. Tak asi jej budeme mít v paměti my dospělí. Lidé žijí vedle sebe, plni zábran, a teprve když smrt vezme jednoho z nich, cítí potřebu vyjádřit slovy, čím si navzájem byli. Kéž těchto pár skromných řádek tlumočí dík za to, čím nám byla přítomnost P. Miroslava a jeho spolupráce. Jeho památka zůstane živá ve Storsandu. Děti i dospělí tam budou vždy s láskou a vděčností ne něj vzpomínat. Jak to vyjádřila jedna z dospělých ve svém dopise: » Musíme doufat, že se s ním na věčnosti shledáme, a že tam máme o jednoho přímluvce více.« A. Kvapilová, Norsko Apoštolát modlitby V březnu se modlíme na úmysl, abychom všichni slovem i skutkem hlásali Krista ukřižovaného, Boží moc a moudrost; úmysl misijní: aby se nestyděli za pohoršení, jímž je kříž, ti, kdo hlásají evangelium mezi nevěřícími. 71 [pageend23]dopisu • dotazp • odpovédl Revoluce jako příkaz křesťanství? V prosincovém čísle Duchovního pastýře jsem četl nepodepsaný článek : Revoluce jako příkaz křesťanství. Zdá se mi trochu násilnou pointa článku: vytvářet obraz mučedníků s pistolí v ruce. Jsou muži, jako Camitlo Torres a jiní knězi, kteří se vzdali bohatství a pohodlí, kteří se přidali na stranu chudých a utlačovaných a tento krok zaplatili smrtí, jsou snad blíž učení Krista než většina křesťanů, kteří chtějí žit v pokojil — J. V. Křesťanství není náboženstvím zbabělců a ustrašených srdcí. Vyžaduje odvahu, iniciativu, celého člověka, Z Ježíše a jeho radostné zvěsti se nesmí dělat nějaký utišující prostředek. Je výzvou k činům. Plnokrevní křesťané a lidé milující pohodlí a požitky jsou jako oheň a voda. Křesťané živé víry povstávají proti násilí a nespravedlnosti ať se projeví kdekoliv. Roste-li ve stávající společnosti vědomí, že sociální řád je nespravedlivý, pociťují-li všichni, že kontrast mezi mocí bohatých a bídou chudých je neúnosný, prokáže-li společenský systém svou neschopnost a vládnoucí třída neochotu změnit poměry, pak vzniká situace, kdy sociální zvrat visí ve vzduchu. A právě nejschopnější lidé to vyciťují nejdříve a kladou si otázku, co je nutno podniknout. Přitom se nutně vynoří problém, zda je oprávněné použít násilí, ne kvůli násilí samotnému, nýbrž proto, že vládnoucí třída násilně potlačuje všechny pokusy o změnu. Právo klást odpor je jeden z nejtěžších předmětů speciální morálky. Člověk nebo skupina lidí stojí před rozhodnutím, kdy, v jaké formě a jakými prostředky se má klást odpor nespravedlivému systému a jeho představitelům. Je to vůbec nej těžší zodpovědnost, před niž může být člověk postaven. Je možné nést odpovědnost jen za ty formy revolučního odporu, jež provází stálá reflexe a které nejsou povýšeny na ideologický princip, jenž nesmí být uváděn v pochybnost, jak je to dnes běžné v mnoha případech. Vždyť hlavním smyslem takové hnutí je: zavést spravedlivý řád a NE rozpoutat permanentní revoluci, jež nutně vyústí v anarchii a nihilismus. Člověk totiž není vydán instinktůih jako zvíře, jež je slepě poslouchá, proto musí své životní podmínky svobodně uspořádat a cílevědomě o ně usilovat. Společenský řád, zákon a instituce jsou právoplatnými plody lidské svobody, které si člověk sám ukládá. Bez nich by byl spořádaný život nemožný. Revoluci a kladení odporu musíme proto považovat za přechodný nouzový stav. Jejich uskutečnění je vázáno na určité podmínky. Především tu musí být, nakolik je to jen možné, určitá naděje na úspěch a na zlepšení současných podmínek. Kromě toho se smí použít jen těch prostředků a metod, které nejsou samy v sobě špatné, a jež je nutno proto odmítnout. Existují ale i formy protestu bez násilí a pasivního odporu a jsou opravdu účinné, jak dokazuje třeba příklad Gándhiho. Lze také jít pomalu a namáhavě cestou vnitřního růstu člověka a celé generace, jež nepotřebuje násilného odporu. Je možné, že se vyvine vyhrocená situace, v níž někdo zasáhne, protože byl svědkem nesnesitelné křivdy — to je možné chápat — ale nesmí se z toho dělat politický princip, a propagovat jej jako všeobecně platný. Vždyť násilí budí zase jen násilí. To platí stejně pro vládnoucí skupinu utlačovatelů jako pro ty, kdo chtějí přivodit násilný zvrat. Je' opravdu obtížné morálně posoudit, zda je možné zabit tyrana. Oč obtížnější je posour dit hnutí, jež se vystavuje nebezpečí, že bude muset zabíjet lidi, kteří nemají a nespravedlivými poměry nic společného. Žádný křesťan nemůže schvalovat takové akce, i když by měl být ochoten respektovat idealismus jednotlivců, kteří se na nich podílejí. A vůbec už se nelze při nich odvolávat na Ježíše a na evangelium. Dnes se hodně mluví o revolučním charakteru křesťanství. Ten ale nespočívá na úrovni použití fysického násilí. Tu jde o mnohem víc. Jde o proměnu společnosti do hloubky. Svět a lidstvo spějí ke svému naplnění. Tu musíme nasadit své síly, ale nikdy násilí. Z tohoto hlediska jsou pro křesťany všechny společenské struktury relativní a stále se ptají, jaká je jejich oprávněnost. Jeden jihoamerický revolucionář nahlédl, že tu nejde ani tak o potírání bezpráví a křivd ve společnosti a u druhých jako spíše ve vlastním srdci. Ernesto Cardenal z toho vyvodil důsledky. Odložil zbraně a stal se knězem a řeholníkem. Žije mezi sedláky v nicaraguánské vesnici So- lentiname, kde si vystavěl trapi- stickou poustevnu a snaží se tu vytvořit křesťanskou komunitu, v demokratické sociální spravedlnosti, z niž vycházejí podněty k obnově. To je cesta, jež odpovídá duchu evangelia, nenápadná, ale správná — a jistě se o ní nedočtete v novinách. J. H. Redakci došlo Josef Kratochvil, Meditace věků (II/3.): Vydáno jako soukromý tisk v seriálu pracovních učebnic Čs. dálkové školy »M á vlast«. VI. díl. Má na skladě: Prof. Df. J. Kratochvil, 7301 Kemnat, Haldenstrasse 4. — Je to fototypický přetisk jednoho z oddílů čtyřsvazko- vého díla o 1100 stranách, které vyšlo v letech 1927-1932 z pera předního českého katolického filosofa let dvacátých a třicátých, jednoho z obnovitelů scholastiky v našich zemích. 9. března uplyne devadesát let od jeho narození (9.3.18827.4.1940); naposled byl docentem dějin filosofie na pražské teologické fakultě. V tomto svém stěžejním díle Kratochvil podává přehled lidského myšlení od starověku až po svou dobu; v přetisku, který máme v rukou, vidíme jeho pohled na filosofii středního věku: od počátků scholastiky, přes filosofii mi- moscholastickou až po filosofii XIV. a XV. století. Kniha je doplněna italským článkem » J. Kratochvil . a novoscholastika v ČSR« od O. Charváta, německým a anglickým souhrnem kapitol z » Meditace věků « a českým článkem Otakara Charváta: Dílo dr. Kratochvíla. Kniha poskytne českému čtenáři vhled do údobí u nás mnohdy neprávem přehlížené scholastiky. Děkuji zvlášť za přístib modlitby. Nevím, kde to vzal Martin du Gard, když cituje: » Modlitba je výkřik lásky, jediné lásky, za kterou se člověk nikdy nemusí stydět.« Z ČSSR 3. číslo Nového života vyšlo v Sím ě 1. března 1972. — Vytiskla P.U.G. Roma, Piazza della Pilotta 4, - Italia [pageend24]