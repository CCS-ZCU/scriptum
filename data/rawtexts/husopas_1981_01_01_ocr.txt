1/81 HUSOPAS JAN KRISTOFORI [pageend1]My víme, že jste si tuto publikaci neobjednali. Obvykle neposíláme tiskoviny a knihy tímto způsobem, ale tentokráte to nejde skutečně jinak. Samozřejmě, že Vás tato zásilka k ničemu nezavazuje, že Vás k dalšímu odběru ani k platbě nenutíme. Stavíme Vás jen před č t y ř i a l t e r n a t iv y : 1) toto číslo se Vám líbilo a pošlete nám za ně DM 4,- nebo US dol.2,-. Alternativa je to dobrá, protože Vy přece nemusíte mít dál zájem, což by bylo sice pochopitelné, ale moc a moc škoda. 2) toto číslo se Vám líbilo a nepošlete nám nic. Alternativa je to špatná, protože jsme se zklamali ve Vašem smyslu pro humor a příště už Vám HUSOPAS poslat nemůžeme. 3) toto číslo se Vám líbilo a pošlete nám dokonce DM 8,- nebo US dol.4,- nebo i více. Tato alternativa je nejlepší, protože máte „předplaceno” a umožnili jste nám pokračovat. Neplařte nám však více než za 4 čísla (nechcete-li přispět na tiskový fond); tolik HUSO- PASů letos (1981) totiž určitě vyjde. A pak společně uvidíme. 4) Toto číslo se Vám nelíbilo a skončilo v koši na papír. Tato alternativa však prakticky není možná. HUSOPAS č.2 vyjde v červnu 1981 v rozsahu 16 (tedy o 4 více) stran. Naše bankovní spojení: Freie Presseagentur, Volksbank Eggenfelden, Ko.Nr. 29696 Freie Presseagentur, Postscheck München, Ko.Nr. 44677-804 [pageend2]Tak tedy HUSOPAS. Titulní hlavička tohoto listu vás nemusí — vážení čtenáři - nijak děsit. Jednak jsme skutečně nevěděli, jak se mezi všemi těmi bodavými, štiplavými a kolem dokola švihajícími tituly podobných listů odlišit, jednak jsme chtěli aspoň zdánlivě zůstat u rodné hroudy, věrni tradici. A protože komunisté kdysi vydávali ,Rozsévačku’, titul, který měl uplatňovat touhy a snahy zemědělské ženy, děvečkv. selkv. dnešní družstevnice, nositelky řádu za ,republice více píce!’, nemohli jsme zvolit titul Husopaska, který se nabízel, aby snad náhodou, někdy, někdo ... souvislosti najdeš rázem, hledáš-li. Nenápadný a ke všemu zneužitelný venkov však i nám posloužil k zavedení titulu. A aby časopis nevypadal jako list paní a dívek (nemáme však nic ani proti exilovým emancím) zvolili jsme mužského, toho, jeho, onoho HUSOPASA, odpovědného pracovníka na poli vtipu, veselí, legrace a špílců. Máme tedy HUSOPAS, i když je v podstatě jedno, jak se list jmenuje; autory, čtenáře, redaktory i předplatitele převším zajímá obsah. Bystrý čtenář na první pohled zjistí, že nosným kredem práce nás všech je citát z Jacka Londona: „Jdi do boje zvesela, neboť mrtví, kteří se neusmívají, jsou oškliví!” Věříme také samozřejmě a notoricky naivně, že za podpory předplatitelů (noviny v exilu se nepůjčují, děkujeme vám!) se za rok HUSOPAS stane třeba týdenníkem a bude mít víc stran a ... Konec fantazírování! Samozřejmě, že nechceme psát a kreslit pro všechny Čechy a Slováky v zahraničí. Československý exil se dělil a dělí, to je všeobecně známé. Dělí se na staré a na nové a na ty ještě starsí, dělí se na strany a skupiny a skupinky a výbory a sbory a podskupinky. A podle nás i na blbé a neblbé. HUSOPAS není časopisem blbých. Náš čtenář nám totiž promine a nenádává nám za špatnou kvalitu tisku, sazby či vazby. Náš čtenář nám ale nadává za špatnou úroveň (zde předem děkujeme za dopisy). Náš čtenář je „chytrej a ví vo co de”. To zní sice trochu jako výzva, ale není. Není to ani laciné Šmajchlování obecenstva. Je to ale jediná deviza HUSOPASu, jeho autorů a věříme, že i kritiků a čtenářů. Většina z nás se může vykázat mnoha lety práce na úseku humoru a satiry zde v cizině i dříve ve vlasti. Uvítáme však rádi další spolupracovníky i z řad neprofesionálů, a to bez rozdílu příslušnosti k té či oné názorové nebo politické skupině či skupince. Jen bolševiky a nacisty neuveřejňujeme. Pošlete nám tedy nejen předplatné (to především), ale i vtipy, fóry, veselé zážitky, kresby a další texty. Ať je nás víc a - stručně řečeno: ať je nějaká sranda! Redakce NEVIDÍM a NESLYŠÍM ... tz-Mnichov, Hatzinger [pageend3]Je květen a dostala jsem od maminky sáně. Když budu mít dobré vysvědčení, mám v srpnu naději na lyžařský ano- rak a snad i kožíšek. Už se těším! Nevěříš mi, strýci Otto? Tak si to ale ověř ve stranickém tisku. U nás to tak je. Tohle napsal do Pravdy soudruh Eugen Hanisko: ZIMNÉ ČIŽMIČKY NA LETO Výrobcovia zavše privedú spotrebiteľa do mimoriadne paradoxnej situácie. Majstrovsky sa to podarilo pracovníkom národného podniku Sázavan v Zruči nad Sázavou. V bratislavskom Priore, a nielen v nom možno kúpiť pre malé ratolesti esteticky vkusné detské čižmičky vyrobené v tomto podniku. Ich cena nie malá. Doma je však po nákupe každý „príjemne” prekvapený mimoriadnou pozornosťou výrobcu, ktorý sa svojrázne poistil pred reklamáciami za nekvalitný tovar. V jednej z čižmiček totiž nájde kupujúci vytlačené upozornenie, že výrobok je z takého materiálu, že ho treba chrániť pred daždom, vlhkom a snehom, a že aj pri sušení sa obuv poškodí lebo sa rozlepí. Znie to neuveriteľne, ale je to fakt. Spýtajma sa však výrobcu: ako možno vyrábať takú detskú zimnú obuv, ktorá sa nesmie nosiť v daždi, vlhku a snehu? Chce azda výroba zmeniť spôsob života a zaviesť systém, že deti budú nosiť zimné čižmičky v suchom letnom období? Potom by bolo vhodnejšie dať výrobok na trh v letnom a nie v zimnom období. Stiýci Ottovi nepíše jen neteř Máňa Kropáč- ková z Prahy. Stiýc Otto uvítá - a ^zveřejní - i vaše perly ze života v jiši divú’, napí- šete-li mu. Ovšem jednu prosbu máme: Zveřejňujeme pouze ty ,peúičký, jejichž p&vod je možné doložit. Uveďte tedy vždy' prameň (neviny, rozhlas, dopis apod.) ze kterého jste , perličku’ Máni Kropáčkové čerpali Tak ji mám v kapse. Co koukáte? Mám rodinu. A nejsem žádnej hrdina. Hodinu si mě tam podávali a já pindal a píndal. Myslím, že jsme byli všichni rádi, když to skončilo. Všichni toho totiž na sebe víme dost; a tak je to vlastná fraška. Smutná. Ale co, život jde dal! Mám novou partajní legitimaci. Tím se přece mezi námi nic nezměnilo. Nač dělat hrdinu. Čest práci! Klidně. Ona mi kvůli tomu huba neupadne. No, nemám pravdu, Pepíku? Ať žije Sovětskej svaz! A zaplácat. Proč ne? Dělali jsme to předtím jináČ, Karlíku? Řeknou třeba, že prší. Nebe je sice bez mráčku, ale já dělám, že na mě kape. Kolik mi to kape? Víc než dva tisíce měsíčně. Když se to tak vezme, já tomu vlastně vůbec nevěřím. Ale já se tak přemáhám, že tomu věřím. Prší. Za dva tácy měsíčně. Tak se to musí dělat, kamarádi! Máte námitky? Neblbněte, dyť se to takhle koulelo dvacet let! Vlastně dýl. Předtím za války jsme taky uměli bejt loyální. Když se nikdo do ničeho nepletl, měl svätej pokoj, zorky i šnaps. A přežili jsme to. Ono je to možná dobře, že to takhle všechno dopadlo. Kdyby jsme totiž měli uskutečňovat hesla, která se proklamovala, to by se muselo u nás začít makat. Ale to jsme se za ty roky už odnaučili. Takže co? Raději k tomu tam přimkni se dubisku! To už říkal Kollár. Když se tak podíváte zpátky po našich dějinách, ona to někdy musela bejt švejkárna. Evropský kolohnáti si dávali do zubů a my se jim pletli pod nohama. Tím pádem jsme se v tom naučili bruslit. Jak já to tak vidím, myslím si, že ani z tohodlectoho mračna se blejskat nebude. Ono se to nebe podebralo někde úplně jinde, než nad Rípem. Ono se to zas úplně uklidní. Ochladnou poslední vášně Ti, co se cpali ke korýtkům, se k nim taky dostanou. A my jim k tomu zatleskáme, protože moc bez potlesku nešmakuje a nám přece kvůli tomu ruce neupadnou. V práci se to nějak vydrží, dál se hraje mariáš a vyprávěj anekdoty. A těm vlasatejm klukům taky jednou zřídnou vlasy, jejich děti si na ně možná vymyslej něco novýho, to je úplná normálka. Já jsem teďka s tou novou legitimací prověřená, zdravá síla. Tebe, Pepíku, holt neprověřili; a tys’ k nám, Karlíku, nikdy nevstoupil. Ale já si přesto myslím, že bychom měli všichni držet dohromady. Třeba by se melo říci výčepnímu, aby lip proplachoval trubky. Protože my, žižkovský kluci, přece nebudeme pít kvůli politice místo piva splašky! Tak se napijem, ne? No tak, Karle, Pepíku! Co je s várna? Co se na mě tak koukáte? Vy se na mě zlobíte? Mám rodinu, no! Jakej já jsem hrdina? Proč nic neříkáte? Vy se na mě nezlobíte, viďte? Vám prostě dneska nebere pivo. Co jste jako zařezaní? Hergot, tak už něco řekněte! [pageend4]Jednou jsem viděl i titána, jak zašíval ponožky. Byl to jeho první titánský čih. Rtóto nětóy dojem WoubUy- Pamatujte, člověk nemá na vybranou, musí už být člověkem. „Ztratili pôdu pod nohama,“ vykládal kat o svých oběšencích. Dvě generace: My jsme spolu spřádali sny, oni spolu spí. Vystoupili z vlaku a kouřili bulharské cigarety. Takže to byli Češi. On, otec rodiny, mé obejmu! a manifestačné zvolal: „Příteli, drahý příteli!... Se Sovětským svazem na věčné časy — jsem se rozloučil!“ „Ano,“ přikývla vážně jeho lepší polovička. „Už tady zůstaneme, smrt komunismu!“ A on ještě dodal: „Zbavil jsem se stranických příspěvků!... Víš ty vůbec, kolik jsem jim museli zaplatit za těch dvacet let? Ať žije svobodný svět!“ Pak šli všichni do obchodního domu Karstadt a nakoupili tam věci. Takové ty věci, které uprchlík nutně potřebuje. A kterých je u nás doma nedostatek. Například módní dětské dudlíky s namalovanou kytičkou. Nebo ostrou papriku do omáček, dámské laky na vlasy a plastikovou tříkolku pro Jeníčka. Pár tenoučkých svetříků a napodobeninu starodávného budíku pro babičku. Druhý den se vydali na cestu po organizacích. Byli tam i tam, všude se zapsali a odevšad si něco odnesli. Takovou malou splátku za tu bídu, kterou nechali za hranicemi. Večer psali dopisy jinam, prosby plné slz nad nepříznivým osudem. Neboť ona si doma teprve před rokem nově zařídila ložnicí. Neboť on jako intelektuál obětoval své dobré postavení, zvoliv svobodu. Neboť ono jakožto nemluvně ztratilo možnost jednou navštěvovat českou školičku. To všechno zůstalo tam. Husák na lovu kachen vystřelí — a nic. Zeptá se hajného: „Netrefil jsem? ” „Ale soudruhu presidente, vy jste dal té kachně milost!” „Zajisté. Jednou přijde Boži soud. Prozatím však máme jen stanné právo! KANDLER Vrátil se příslušník VB v noci domů: „Prima návštěva to byla. Hráli jsme celý večer Mozarta a Beethovena.” ,A kolik jsi zase prohrál? ” w Řekl doktor po prohlídce poslanci Plojharovi: „Momentálně nemohu určit diagnózu. Určitě má vinu alkohol.” „Tak já přijdu, až vystřízlivíš, soudruhu!” [pageend5]Pak se čtrnáct dní slunili u vody v Bavorsku a dokonce jim ani nezapršelo. Má tak někdo Štěstí! Větším podporám to totiž trvá někdy až čtrnáct dní, než dojdou z různých organizací, ba i z různých států. Třetí neděli zazvonili u mého bytu, v němž stojí stůl, který jsem si sám vyrobil, abych mohl tohleto napsat. Sedli si a vypili mi malou láhev kornu. On jen vzdychal, ona slzela, ono mělo bolení břicha a řvalo. Přejedlo se banánů, na které nebylo zvyklé. „Tak my se vrátíme,“ řekl on. „Musíme se vrátit,“ dodala ona. „Teprve tady jsme doopravdy poznali, že jen doma je doma.“ „Někdo tam přece musí zůstat,“ filosofoval on, „není nic tragičtějšího, než taková opuštěná barikáda!“ Popřípadě ložnice, zařízená teprve před rokem, pomyslel jsern si. Anebo dobré zaměstnání, v němž se nemusí moc pracovat. Ale nahlas jsem nic neřekl. „Vrátíme se a budeme bojovat proti okupantům!“ řekla ona hrdě. Zamával jsem jim na pozdrav. Nikoliv na nádraží, kam před třemi týdny přijeli, ale na ulici. Protože odjížděli v zánovním opiu, na který si mezitím za.hospodařili. Z podpor pro uprchlíky. V takové mahagonově hnědé obludě odjeli, nacpané vším možným, bez čeho se neobejdeš ani v porobě. Plastikovými pytlíky od Tengelmanna, reklamními popelníky, pivními tácky a samozřejmě i svetříky a plastikovou tříkolkou. A já jsem si vzporňněl na to, co řekl náš soused Nathan Roubíček. když roku třicátého devátého zamkl svůj byt. „Dámy a pánové,“ řekl tenkrát, „když jde o svobodu, nemyslete na möbel. Takovej mahagónovej nábytek vydrží ledaco, člověk ne. Pak zahodil klíč od bytu do kanálu a odjel do Anglie. Díky tomu, pokud vím, žije dodnes. Ovšem, mahagon už dávno vyšel z módy, dnes je v kursu spíše plech. Ale vyprávějte to někomu, soudruzi! ČERNÝ HUMOR ! ! mezi vrabci jsou orli. Kdy člověk zvítězí nad mezilidským prostorem? Lidojed nepohrdá člověkem. Mobilizujme myšlení! Dokonce vlastní. Pomníky jsou většinou duté. [pageend6]ŠTĚPÁN KUČERA KANDLER „MAMINKO, JE MI UŽ PATNÁCT LET. MOHU TEĎ KONEČNÉ NOSIT PODPRSENKU? ” „NE - WALDEMARE!” KOSMONAUT SAMOJEDINÝ VE VESMÍRU SI VZDYCHL: „PANE BOŽE!” „ANO, SYNU, CO JE? ”, OZVAL SE HLAS. [pageend7]JAN KRISTOFORI Z CYKLU raj [pageend8]Zprvu jsem byl trochu překvapen, když mi byla pozvánka doručena, ale když jsem si přečetl, kam se mám dostavit, byl jsem polichocen*. Otevření muzea kapitalistického paumění . spojené s prohlídkou exhibice voskových figurín. Přednáška; npor. Nikolaj. Slavnostní večer se konal v budově bývalého kláštera svátého Sebastiána. Budova byla svého času pro svou vhodnou polohu přidružena ke komplexu Pražských jatek, národní podnik. Jak už to bývá, klášter byl velice studený a jako mrazírna se hodil výborně. V létě však maso přece jen trochu páchlo, a tak národní výbor jednoho dne rozhodl, že mrazírnu zruší Do budovy se nastěhovaly úřadovny Tiskového dozoru. V té podobě to fungovalo několik let. Tiskový dozor měl však stále méně věcí к cenzurování, a tak i toto využití pozbylo časem smyslu. Pár měsíců byla budova prázdná. Působila dost nehezky. U dveří do suterénu se válely vysušené kosti dobytčat a po chodbách poletovaly stránky knih s červenými skvrnami od přísných tužek cenzorů. Sám jsem byl rád, že se budova dočkala nového využití. Upřímně řečeno, nemohl jsem klášter poznat. Myslím uvnitř. Dali si na otevření skutečně záležet. Všude byly rudé koberce a stěny bíle vymalované zářily čistotou. Těžké plyšové závěsy dodávaly celému místu důstojnosti. Opravdu se vytáhli, líbilo se mi tu. Návštěvníci hovořil Jfeptem a rozhlíželi se po okolí s obdivem. Poznal jsem několik známých tváří a přátelsky jsem kýval na pozdrav. Uvaděč nám pokynul abychom vešli do sálu, kde jsme měli vyslechnout přednášku. Byla krátká, výstižná a příjemně se poslouchala. Pak jsme se rozdělili na skupi-’ ny. O každou skupinu se staral kustod - a já měl šfěstí, protože jsem se dostal přímo do skupiny npor. Nikolaje. Usmáli jsme se jeden na druhého a npor. Nikolaj se mě dokonce otázal na mou práci. Potěšilo mě, že projevil zájem, a tak jsem mu pokud možno stručně vyprávěl o sbírce starých pověstí, kterou jsem právě připravoval к vydání. Vyslechl mě s výrazem uznání a pak nás vybídl к prohlídce muzea. Sály byly tři, jeden zajímavější než druhý. Npor. Nikolaj tichým, ale naléhavým hlasem uváděl jednotlivé exponáty. Připomněl nám ještě, že po prohlídce bude věnován krátký čas občerstvení a pak bude následovat návštěva exhibice voskových figurín. Každý exponát byl zážitkem. První sál byl věnován výtvarnému umění, druhý hudbě a třetí literatuře. Nevím, co na mě v prvním sále zapůsobilo nejvíc. Bylo toho tolik, až oči přecházely. Obrazy Tichého, Filly, Piccasa, Dalliho a desítek dalších, všechny buď odborně rozřezány nožem nebo poházeny blátem; sochy současných sochařů měly ulámané údy a zohavené tváře. Abstraktní skulptury byly poplivány i jinak znečištěny. Bylo to působivé. Sál hudby nás přivítal tichem. Mlčky jsme prošli kolem řady uren, ve kterých byl popel partitur skladatelů jako Mozart, Bach, Ravel a Beethoven, i mnoha dalších. Sál literatury byl vyřešen se smyslem pro humor. Kol dokola stovky malých šibenic s knihami, časopisy, bibliofilie, rukopisy. Některé autory jsem nikdy neslyšel: Shakespeare, Mo- liere, Veme, Camus, Kafka, Solženicyn, Steinbeck, Halas... Také Robinson Crusoe. Nechtěl jsem rušit, ale nedalo mi, abych se nezeptal: Proč také Robinson ...? Npor. Nikolaj se na mě chvíli mlčky díval. Když jsem sklopil zrak a trochu jsem znejistěl, slyšel jsem, jak říká: Nechceme propagandu, která by nám odváděla mládež od kolektivu a podporovala touhy po západních zemích. Začervenal jsem se, že mě to samotného nenapadlo. Poděkoval jsem a vykročili jsme dále. Ke konci jsme byli všichni již trochu unaveni a docela jsme uvítali přestávku, věnovanou podle plánu občerstvení. Budeme se o to více těšit na výstavu voskových figurín. Místnost, kde se občerstvení podávalo, byla trochu nepříjemně osvětlena. Světlo bylo příliš prudké a jak se reflektory pohybovaly, klouzaly s jednoho návštěvníka na druhého. Bylo slyšet cvakot, jako kdyby někdo všechny přítomné fotografoval. Popíjel jsem kávu s pokud možno zavřenýma očima, abych se vyhnul oslňujícímu světlu. Káva byla dobrá. Dal jsem si ještě jednu a zapálil jsem si druhou cigaretu. Těšil jsem se na voskové figuríny. Ne, není sporu o tom, že se vytáhli. Dnešní večer je něco, o čem se bude hovořit ještě hodně dlouho. Kdo by to řekl do npor. Nikolaje! Ani jsem o něm nikdy předtím neslyšel. Asi proto, že jsem byl tak zabrán do své práce. Věnoval jsem své sbírce pověstí několik let... Někdo mi tiše položil ruku na rameno a tiše řekl: Už je Čas. Otevřel jsem oči. Byl to npor. Nikolaj. Omluvně se na mě usmál. I já i jsem se usmál, ještě omluvněji; Promiňte, zamyslil jsem se na chvilku, ani jsem ... To nic, usmál se znovu npor. Nikolaj. Pojďte se mnou. Ohlédl jsem se po ostatních, kteří ještě popíjeli své nápoje I a bavili se o expozici. Prošli jsme místností, bok po boku, npor. Nikolaj a já. Cítil jsem se vyznamenán. Dveře za námi zapadly a já zůstal jako přimražen. To jsem tedy nečekal! [pageend9]Výstava voskových figurín byla dílem mistra. Všechny postavy byly jako živé. Npor. Nikolaj si založil ruce a pobaveně mě pozoroval. Přistoupil jsem k první voskové postavě. Byl to starý známý, pan Quichote de la Mancha. Byl přivázán na pranýň a byl do půl těla nahý. Nevím, jak to udělali, ale čelo té figuríny bylo orosené potem. Hlas nadporučíka Nikolaje se najednou ozval za mými zády: Možná byste rád věděl, proč je tady tato postava? Vysvětlím. Snad jste si všiml, že šlechtic la Mancha byl vyzáblý a hubený, jak to ostatně vidíme i zde, zatím co Sancho Panza, představitel prostého lidu, byl tlustý. To byl přece přímo výsměch našemu učení! Kde je Sancho? otázal jsem se nesměle. Sancho je v pořádku. Zatím mu držíme, tak říkajíc dietu. Někdy mu poskytneme i vycházku, řekl npor. Nikolaj a suše se zasmál svému vtipu. Pak pokračoval: Až bude vypadat jako opravdový představitel vykořisťovaného lidu, až mu shodíme ještě nějakou tu desítku kil, potom přijde na přetřes otázka, jak ho zde vhodně zapojit do našeho kulturního procesu. Prohlížel jsem si další postavy. Byli tu všichni, všechny jsem znal: kapitánové Korkorán a Nemo, paní BovaTyová, strýček Tom, detektiv Holmes, smutný Švejk, matka Kuráž, páter Brown, doktor Živago, Puk i Mercuzzio, baron Prášil, celá Klapzubova jedenáctka, Chlestakov, paní hostinská ze Zvono- kos, Old Surehand, Pinochio, Lysistrata, Alenka ze Říše divil, Huckleberry Fin, malá Doritka. Všichni zde byli. Připoutáni ke svému místu, což se zdálo nesmyslné. Asi šlo o symbolismus. Sem tam se ozval vzdech či sten, vzlyk nebo tiché zaúpění. Technicky to bylo prostě dokonalé. Pro mé nervy snad až příliš dokonalé. Otočil jsem se ke svému průvodci. Vzal mě jemně za ruku a vedl mě do rohu sálu. Jak jsme se blížili k našemu cíli, viděl jsem několik prázdných podstavců, připravených pro další exponáty. Zastavili jsme u volného místa, právě mezi postavami Odyssea z jedné a Káji Maříka s druhé strany. Zkuste si to! pokynul mi npor. Nikolaj. Cítil jsem se všelijak, ale vstoupil jsem na pódium. Přelétl mě chlad. Npor. Nikolaj s úsměvem stiskl knoflík na desce před podiem. Železné kruhy mi sevřely nohy. Potom npor. Nikolaj vystoupil nahoru ke mně. Zavázal mi oči červeným šátkem. Ve tmě jsem slyšel jeho hlas jako z dálky: My jsme konzultovali váš rukopis. Vaše pověsti jsou zneužitím důvěry lidu. Hlásají bludy. Odvádějí pracující lid od radostné skutečnosti. Jistě to chápete sám. Budete zde za slepého mládence. Upřímně řečeno, tato postava z vašich starých pověstí českých mne zaujala nejvíc, pane Jirásek ... Ale teď mne musíte omluvit. Slyšel jsem vzdalující se kroky a tiché zavření dveří. Přestal jsem vnímat bolest v nohou a zdálo se mi, že jsem se ocitl v prostoru, na jiném místě a v jiném čase. Jako bych letěl kupředu. Pocítil jsem náhle, že nad hlavou se cosi těžce pohnulo a ovanul mě horký vzduch. Cítil jsem pach tavícího se vosku a zaslechl jsem skřípění pák. Horko zesílilo. V* Kresba: Ivan STEIGER DOTAZ POSLUCHAČE: Může se strana mýlit? ODPOVĚĎ RADIA JEREVAN: V principu ano. Ale prakticky se strana nemýlí nikdy. DODATEČNÁ OTÁZKA: Jak to víte tak jistě? ODPOVĚĎ RADIA JEREVAN: Dotázali jsme se na nejvyšších stranických místech. + + + DOTAZ POSLUCHAČE: Kdy se uskutečnily první volby podle našeho socialistického vzoru? ODPOVĚĎ RADIA JEREVAN: V ráji. Tehdy si Adam vybral Evu. DOTAZ POSLUCHAČE: Smí dnes vůbec člověk vyprávět vtipy o soudruhu Brežněvovi? ODPOVĚĎ RADIA JEREVAN: V principu ano. Avšak - z bezpečnostních důvodů - doporučujeme říkat místo Brežněv Tito, Mao nebo třeba Carter či Reagan. * + + DOTAZ POSLUCHAČE: Je vám známo, že takřka celý svět se směje Radiu Jerevan? ODPOVĚĎ RADIA JEREVAN: A co jiného má dělat? [pageend10]Pavel Rsk ,,Možná, že je to vinou té nové* terminologie, ale fakt je,_ že teď máš větší hmotnost než jsi mívala váhu!" Režimní kreslíř, Dikobrazí satirik, Pavel RAK ve stranickém tisku roku 1981. Exilový kreslíř, bojovník proti bolševismu, Pavel RAK v exulantském TEXTu roku 1971. NEBÝT RYBA, NEBÝT RAK . . . Jenže: JÁ SE JMENUJI RAK! O MÉ DRUHÉ DOMOVINĚ JIŘÍ TAUFER Já také nosíval jsem kdysi papáchu. Na stepi přeléval jsem naftu do cisterny. S vámi jsem jedl chléb [ten režný, selský, černý) u ohňů nad řekou, šumící v palachu. S tou zemí prožil jsem i léta poplachů v ulicích, plných tmy, bez hvězd, bez lucerny. Žil jsem s ní v neštěstí a zůstanu ji věrný i ve dnech veselí a v nocích bez strachu. Jsme krajané. Však já — se nestal atamanem, ač byl jsem kozákem v tom kraji milovaném, koně jsem plavil v Donu, ba i trpěl jsem jak jeden z nervů v silném rozdrásaném těle.. Ať smějí se mí pokrytci a nepřátelé: Miluji tu zem! Tento skutečně skvostný příklad současné české literární tvorby komentujeme pouze kresbou Jaroslava Kučery z roku 1971. Za deset let neztratila dosud na platnosti. Škoda. A dodáváme: Zaplať Pánbůh, že v Mnichově existuje malé sice, leč kvalitní nakladatelství PmD - Poesie mimo domov. A zdravíme básníka Stroze, který má to nakladatelství na svědomí. [pageend11]Samozřejmě, že jsme mohli přinést ukázky ze současné polské politické karikatury (protože ta exiluje - a jak!). Ale - a tady s námi bude Čtenář jistě souhlasit - při našich výrobních termínech a možnostech a při současném vývoji tzv. „polských událostí” není možné být aktuální. Tak tedy touto cestou zdravíme od srdce naše polské přátele pouze malým výběrem humoru z per polských kreslířů. Protože: my máme dojem, že sranda musí být, i kdyby masa nebylo! Zlomte tedy vaz! POLONÉZA [pageend12]CIZINOU JSM E BLOUDILI VYKRADLI JSME.... zdalipak víte.... ? že podle posledních výzkumů Historického ústavu SSSR a na základě studia desítek a stovek zažloutlých a zaprášených patentů mnoha zemí a států bylo zjištěno, že pan von Drais, dodnes mnohde omylem pokládaný za vynálezce světoznámé „draisiny” (obr. nahoře), tuto draisinu nevy- nalezl? Již za Kateřiny Veliké se totiž proháněl po širých stepích na tomto vskutku revolučním vozidle Ivan Ivanovič Dresiněnko, který o něco později vynalezl ještě lodní šroub, lokomotivu, fritýrku na pommes-frittes, fotbalový míč a známý Dieselův motor. Ivan Ivanovič Dresiněnko se tak stal největším vynálezcem všech dob. Pozn. redakce: Ještě větším vynálezcem se však stal akademik Leon Leonovič Babanin z Historického ústavu SSSR. Ten totiž vynalezl Ivana Ivanovice Dresiněnka. HUSOPAS Zeitschrift. Herausgeber: Freie Presseagentur, Postfach 1314, D-8330 Eggenfelden. Verantwortlich: Jaroslav Kucera HUSOPAS Časopis. Vychází čtyřikrát v roce 1981 a pak ... ? Vydavatel: Freie Presseagentur, Postfach 1314, D-8330 Eggenfelden. Odpovědný redaktor: Jaroslav Kučera. Cena: DM 4,- (US dol.2,-) nebo ekvivalent. Předplatné na 2 nebo 3 nebo 4 čísla ročníku 1981 uvítáme, ale nevyžadujeme. Zaplatíte-li toto číslo, dostanete automaticky, avšak stále nezávazně, Číslo další Bankovní spojení: Postscheck München, Ko.Nr. 44677-804; Volksbank Eggenfelden, Ko.Nr. 29696. Zaslané kresby a rukopisy zpět nevracíme, honoráře autorům neplatíme. Děkuieme, že tento list nepůjčujete svým známým, ale že nás £ zporučujete a ostatní ke koupi navádíte. [pageend13]