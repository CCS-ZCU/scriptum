V Ě S T NÍ K ČESKOSLOVENSKÉ NÁRODNÍ RADY AMERICKÉ. Číslo 100 Květen 1962 Účastníci sjezdu: První řada od leva: Josef Žák-Marušiák, Albert Kalabza, Adolf Cierný, Břetislav Vaněk, Helena Hovorková, Andrej Valušek, Vlasta Vrázová, Dr. Jan Papánek, Prof. Václav Hlavatý, Jan Opie, Emilie Welclová. Druhá řada: Frank Kouřím, pí. Betka Papánková, Fr. Kratochvil, J. Píhrtová, Jaromíra Žáčková, Marie Václavková, Ludmila Kosová, Pavla Janečková, Josef Janečka, Prof. Vratislav Bušek, Jan Tichý, Jan Sklenář, Rose Doktorová, James V. Krákora. Třetí řada: Josef Pihrt, Alois Šalomoun, Karel Glaser, Dr. Frant. Schwarzenberg, Iča Bušková, Ant. Čech, Rudolf Tkaný, David Višňovský, Václav Kubíček, Dr. Mikuláš Ferjenčík, Josef Jakl, Anton Smunt, Anton Benesh. ZE SJEZDU ČESKOSLOVENSKÉ NÁRODNÍ RADY AMERICKÉ. Sjezd Československé národní rady americké ve dnech 28. a 29. dubna v Chicagu, Ill., byl vyjádřením vlasteneckých citů Američanů československého původu a projevem jejich důvěry v tuto starokrajanskou organisaci, která se zrodila za první světové války z nejvřelejších tužeb a lásky krajanů ke staré vlasti a která zůstala věrná dodnes svému předsevzetí — pracovat k osvobození Československa. Sjezd byl zahájen v sobotu ráno v ložové síni ČSA v Ci- ceru a předsedou sjezdu zvolen br. James Krákora, gen. tajemník ČSA; předseda ČSNRA br. Andrej Valúšek, po svém opožděném příjezdu z New Yorku, byl pak zvolen prvním místopředsedou sjezdu; dalšími místopředsedy byli br. Břetislav Vaněk, předseda chicagské oblasti, a br. Jan Sklenář z Detroit, Mich. Za New York přijeli tito delegáti: Andrej Valúšek, Dave Višňovský, Rudolf Tkaný, Marie Václavková, Vratislav Bušek; za Floridu ses. Helena Hovorková, předsedkyně odbočky “James Hovorka”, a Josef Pihrt; za Krajanský Výbor, Cleveland, Ohio, br. Jan Tichý; za Michigan bři. Anton Benesh, Jan Sklenář a Anton Čech. Chicagskými delegáty byli: členové předsednictva Národní Rady: Vlasta Vrázová, Adolf Cierný, Emilie Welclová, Břetislav Vaněk, Mikuláš Ferjenčík, Karel Glaser, Joseph Janečka, Frank Kratochvil, Václav Kubíček, Vincent Pleva, František Schwarzenberg, Jaromíra Žáčková, za chicagskou Oblast Frank Kouřím, Pavla Janečková, Ludmila Kosová, Anton Smunt, Karel Rausch, Alois Šalamoun, Josef Jakl. Za členské organisace: James V. Krákora a Rose Doktorová za ČSA; za Slovenský Sokol br. Andrej Valášek a Adolph Cierný; za Svaz Čsl. Protestantů br. Jan Opie; za Společnost pro vědy a umění prof. Václav Hlavatý. Sjezdové jednání bylo v přátelském duchu a celý sjezd měl pracovní ráz. Cíle ČSNRA jsou nejlépe vyjádřeny reso- lucí politického výboru, jehož předsedou je br. František Schwarzenberg a proto uveřejňujeme ve Věstníku tuto re- soluci, poněvadž udává nám zásady Rady. “Pozdrav domo- [pageend1]VĚSTNÍK KVĚTEN 1962 Orgán Československé národní rady americké Vychází měsíčně (s výjimkou dvojčísla v červenci-srpnu). Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VESTNÍK MAY 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. vu” ze sjezdu byl vysílán do Československa Radio Free Europe z New Yorku a Voice of America z Washingtonu. Dopis presidentu Spoj, států byl odhlasován a poslán telegraficky do Bílého domu. Ke krajanům je vysílán sjezdem pozdrav a výzva k činnosti. V neděli ráno byli zvoleni noví úředníci na dva roky: na úřad předsedy jednohlasně Vlasta Vrázová; na úřad 1. místopředsedy br. Adolf Cierný, 2. místopředsedy Vratislav Bušek, 3. místopředsedy Mikuláš Ferjenčik; za tajemnicí znovuzvolena ses. Emilie Welclová a za pokladníka br. Břetislav Vaněk. Předsednictvo ve složení zůstává až na malé změny stejné; noví členové jsou Karel Rausch, Alois Šalamoun a Josef Jakl. Společenskou událostí sjezdu byl slavnostní oběd v restauraci Embassy v ČSA budově v Cicero, Ill. Dostavili se zástupci odboček Národní rady, spolupracujících a členských organisací: za ČSA předseda Frank Vodrážka; za Společnost pro vědu a umění prof. Václav Hlavatý; za Slovenský Sokol Adolf Cierný a Anne Bukva; za Jednotu čsl. protestantů v Americe Jan Opie; Čsl. ženskou národní radu v exilu Milada Farjenčíková a Žofie Žížalová. Přivítali jsme starostu Americké obce sokolské Karla Prchala a místo- starostku Bláži Čihákovou, Karla Rausche za Čsl. obec legionářskou, Josefa Jakla za Sdružení “Věrni zůstaneme’’, prof. Josefa Čadu za Svaz českých katolíků, Iču Buškovou z New Yorku za Spolek Charlotty Masarykové, Betku Pa- pánkovou za Národní radu žen svob. Československa z New Yorku, Vladimíra Richtra za Čsl. Orel v exilu. Srdečně byli přivítáni čestní členové předsednictva ČSNRA br. Josef Žák, býv. tajemník Rady, a Albert Kalabza z New Yorku a St. Petersburgu, který působí blahodárně v obou odbočkách, prof. Juliuse Kuchyňku, spolupracovníka Rady za války, právního poradce Jana Gološince. Slavnostním řečníkem anglickým byl Dr. J. Zvetina, právník a odborník konstitučního práva, vyznamenán řádem předválečné Jugoslávie za svou kulturní činnost a dávný přítel československého národa. Slovenským řečníkem byl Dr. Jan Papánek, ředitel American Fund for Czechoslovak Refugees, jehož rozbor světových událostí na sjezdech ČSNRA se pro nás stal již tradiční. Sjezd končil v neděli odpoledne, načež delegáti odjeli společně na Český národní hřbitov, aby vzdali poslední poctu svému zesnulému předsedovi br. James Hovorkovi, který zemřel v St. Petersburgu v červnu r. 1960 a jehož popel byl v neděli uložen v Masarykově mausoleu, Do kaple přijelo mnoho přátel zúčastnit se pietní vzpomínky. Jeho památky uctili rev. Jaroslav Pelikán, dávný přítel z druhé světové války, dr. Jan Papánek za svou rodinu i za Československo a Vlasta Vrázová za ČSNRA. Bylo to důstojné ukončení významného sjezdu ČSNRA, který svou vysokou úrovni a výsledky jednání stal se zdrojem posily v práci pro plnění všech úkolů Národní rady v přítomnosti i v době budoucí. 2 • VĚSTNÍK Pozdrav presidentovi, zaslán telegraficky do Bílého domu dne 29. dubna. Pane presidente: Na svém sjezdu konaném 29. dubna v Chicagu, Československá národní rada americká, zastupující Američany československého původu, prohlásila svou plnou podporu, pane presidente, ve Vašem úsilí dosáhnout osvobození porobených národů střední a východní Evropy z komunistického kolonialismu bez války a zabezpečiti mír a spravedlnost svobodnému světu. Jako Američané děkujeme také za Váš pevný postoj proti komunistické infiltraci v naši zemi, Spojených státech amerických. Vzali jsme si k srdci výzvu ve Vašem inauguračním projevu jako vedoucí ideu našich snah: “Co můžeme MY učiniti pro Ameriku”. Pozdrav domovu, vysílán do Československa Radio Free Europe z New Yorku a Voice of America z Washingtonu. Československá národní rada americká, celoamerická krajanská organisace, vzniklá za první světové války, na svém sjezdu v Chicagu dne 29. dubna, byla ve svém jednání plným srdcem s porobeným národem staré vlasti a usnesla se na tomto projevu k domovu: Žádáme Vás, abyste se nevzdávali naděje, a pevně věřili, že komunistická poroba přestane, a že Československo bude opět plně svobodné a demokratické. Ujišťujeme Vás, že Československá národní rada americká pracuje ze všech sil, aby se tak stalo a věříme, že i Vy doma najdete ve vhodnou dobu a ve vhodný čas, vhodné prostředky, abyste sami ke svému osvobození přispěli. Výzva ke krajanům, zaslána krajanskému tisku. Československá národní rada americká sdružuje ve svých řadách Američany československého původu, věrné myšlence svobody a demokracie. Za první světové války je vedla do boje za osvobození československého národa z habsburské poroby, za druhé světové války je vedla do boje za osvobozeni z tyranie Hitlerovy. Sotva skončila druhá světová válka nová komunistická tyranie se zmocnila naší staré vlasti. Čtrnáct let ČSNRA nepřestávala burcovat americké vořejné mínění a varovat představitele amerického lidu před komunistickým nebezpečím. Osud Československa byl výstražným příkladem. Komunističtí spiklenci poznali, že podceňovali práci ČSNRA a rozhodli se její práci mařit. Snaží se pronikat do řad našich krajanských organisací, zmocňovat se krajanských institucí a podkopávat důvěru krajanů v Čs. národní radu americkou. Komunisté poznali jaký politický význam a vliv má americký krajan. Oni, kteří neznají slovo svo- HELP FIGHT COMMUNISM and ENEMIES all FREEDOM [pageend2]boda doma, se chtějí vetřít do důvěry svobodných amerických občanů československého původu. Spekulují na citové a příbuzenské vztahy našich krajanů ke staré vlasti, spekulují na to, že naše druhá a třetí generace krajanská se od- cizuje svému původu. ČSNRA varuje Američany československého původu, aby bděli a nedali se uspat do politické nečinnosti, aby nevědomky nepomáhali čsl. komunistům v jejich ničemných záměrech. Voláme československé krajany do boje proti komunismu na ochranu amerických svobod. Chceme, aby českoslovenští krajané byly nejvěrnější občané američtí, aby Spojené státy americké mohly být hrdé na své občany československého původu. Resoluce politického výboru, přijata sjezdem Československé národní rady americké dne 29. dubna 1962 v Chicagu, III. Přední politické úkoly ČSNRA spočívají ve snaze o 1) zachování americké svobody; 2) osvobozeni Československa a ostatních porobených národů; 3) umožnění budoucího šťastného rozvoje osvobozeného Československa v rámci svobodné Evropy. Dosavadní vývoj nasvědčuje tomu, že 1) zodpovědnost ČSNRA za uskutečněni těchto cílů se průběhem času stále zvětšuje; dále že 2) krajanská veřejnost uznává zodpovědnost Rady v tomto vlastenecko-politickém úseku práce a že tedy 3) nadešel čas pro podrobnější vytčeni našeho postupu. Na základě těchto úvah stanoví sjezd následující: S ohledem na uhájení americké svobody bude náš postup zaměřen hlavně na tyto body: 1) Podpora naší vlády v boji proti komunistické infiltraci ve Spojených státech, zvláště v prostředí krajanském. 2) Podpora naší vlády v úsilí o udrženi a zvýšení americké brannosti za tím účelem, aby vojenská pohotovost USA odpovídala hrozivé velikosti vnějšího nebezpečí. 3) Podpora naší vlády v její snaze o utužování spojeneckých pout se spřátelenými protikomunistickými národy celého světa. 4) Podpora naší vlády ve snaze o prohlubování právní rovnosti všech občanů v duchu zásad, obsažených v “Declaration of Independence” (Civil Rights) a o zvyšování sociální spravedlnosti, aby se tak Spojené státy americké mohly stát vzorem státům nově se rodícím a státům neutrálním a získaly tyto státy nejen hospodářskou podporou, ale hlavně svým příkladem na svou stranu ve velikém světovém zápoleni svobody a nesvobody. Při snaze o osvobození Československa budou následující body hlavními vodítky našeho postupu: 1) Dnešní status quo ve střední a východní Evropě je naprosto nepřijatelný ve smyslu prohlášeni presidenta Spojených států ve Valném shromáždění Spojených národů o kolonialismu, stávajícím dnes v zemích za železnou oponou. PŘEHLED NAŠÍ PRÁCE. (ZE ZPRÁVY PODANÉ NA SJEZDU.) V posledních dvou letech od minulého sjezdu Československá národní rada americká byla svědkem velkých událostí světových, které se odrážely i v našem životě. Na štěstí nijak nepodlomily naši životní schopnost, náš optimismus a pevnou důvěru v naše vlastenecké posláni. Přirozeně problémy velkoměst doléhají i na nás, velké vzdálenosti a stěhování se krajanů do odlehlých předměstí, i do jiných států ztěžují život našich odboček. Přesunem 2) Osvobozeni Československa musí býti zařazeno mezi úkoly zahraniční politiky Spojených států, stejně jako osvobozeni východního Německa, obsažené v požadavku sjednocení Německa bylo již dávno pojato mezi cíle zahraniční politiky Spojených států. 3) Zavrhujeme komunismus jakéhokoliv ražení. Nevěříme v možnost opravdové nápravy postupným zlepšováním a uvolňováním komunistického režimu a zamítáme proto t. zv. gradualismus. 4) Svobodné volby za mezinárodního dohledu a za nepřítomnosti jakýchkoli komunistických kontrolních orgánů považujeme za jediný možný počátek opravdového osvobozeni. 5) Kulturní výměna je nebezpečnou, pokud se nezakládá na opravdové vzájemnosti. 6) Cokoliv může zvýšiti domácí vážnost, mezinárodní prestyž a zdání trvalosti dnešních loutkových vlád je nežádoucí. 7) Doba, kdy se bortí jednolitost komunistického bloku a kdy Sovětský svaz začíná mít opravdové nesnáze (zvláště v zemědělské výrobě a v technologickém vybavení branné moci) není dobou vhodnou k tomu, aby Západ iniciativně nabízel ústupky — ať už při odzbrojovací konferenci, v Berlině, Laosu či kdekoli jinde. 8) Zahraniční politika Spojených států je stále ovlivňována dvěma proudy: jednim, který doporučuje pevný postoj a druhým, který doporučuje smiřovačky za každou cenu. Je třeba podpořiti směr prvý. Kam vedou smiřovačky s komunisty, sami nejlépe víme ze své vlastní smutné zkušenosti. Aby se budoucí osvobozené Československo — stejně jako osvobozené Polsko — mohlo 1) šťastně vyvíjet v ovzduší vzájemné důvěry se svým německým sousedem, 2) nemuselo hledat ochranu ve vojenské moci Sovětského svazu před udánlivou německou rozpínavostí, 3) mohlo se zapojit do sjednocující se svobodné Evropy, je třeba, aby Spojené státy americké i ostatní svobodné národy výslovně uznaly spravedlivé nároky polské. Samozřejmě naše historické československé hranice předmnichovské jsou právně i fakticky naprosto definitivní a nemohou být v budoucnu nižádnými úpravami otázky odsunu (uplatněním práva na domov a na sebeurčení) ať přímo či nepřimo ovlivňovány či měněny. Pro uskutečnění těchto bodů je zapotřebí: 1) udržovat národní vědomí amerických občanů, původem z území předmnichovské Československé republiky; 2) informovat krajanskou veřejnost o nutnosti i úkolech našeho boje za americkou i československou svobodu a ujimat se vedení v tomto boji; 3) získávat pro tento boj jednotlivce i krajanské organisace, dosud do naší práce nezapojené; 4) spolupracovat s organisacemi ethnickými, americkými a exulantskými, které si vytkly obdobné cíle jako ČSNRA; 5) informovat a ovlivňovat americkou veřejnost; 6) působit na americké vládní činitele v duchu shora uvedených zásad. obyvatelstva jsou ohroženy naše národní síně, sokolovny, časopisy a celé krajanské čtvrtě. Postižena je na př. stará krajanská čtvrť v New Yorku a časopisy New Yorské Listy a New Yorský Denník, což ovšem doléhá i na nás. Stárnutím a vymíráním starokrajanů jsou zeslabeny krajanské řády, jednoty a spolky a proto se setkáváme na všech stranách se zjevem slučování starých řádů s anglickými. Považujeme to proto za úspěch, že odbočky ČSNRA VESTNIK • 3 [pageend3]se udržely všude a že počet přímých členů stále stoupá. Význam odbočky se nemůže hodnotit jen dle finančních úspěchů — i když jsou tak důležité — jsou zde úkoly kulturní, representační a vlastenecké, které odbočky plní dle svých možnosti. Přesvědčili jsme se, že místní poměry jsou tak rozdílné, že odbočkám musí být ponechána volnost se samostatně vyvíjet. Odbočky v Chicagu a New Yorku, s oporou oblasti, podnikají velké manifestační podniky, koncerty atd. — Členové washingtonské odbočky výborně zastupují československou národnostní skupinu na amerických polo-vládních slavnostech a projevech, na př. Citizenship Day. — V Owosso dva lidi dovedli probudit celý kraj, že se rozléhá písní a tancem. — St. Petersburgská odbočka “James Hovorka” našla si cestu k americké veřejnosti a v posledních dvou letech udělala dobrý kus práce propagačně. — Odbočka T. G. Masaryk v Los Angeles je rozběhnuta naplno, má šťastné seskupeni členů schopných pořádat krásné programy, na které se sjíždějí krajané z velké dálky. A tak každý kraj, každá odbočka pracuje jak nejlépe může. Využíváme tedy změněných poměrů, jak se dá. Slábne sice stará větev na starých baštách, hledíme to však nahradit jinde. TISKOVÁ SLUŽBA: Náš zpravodaj VĚSTNÍK informuje členy — zvláště ty vzdálené — o naši činnosti a získává nám přímé členy. Ve vzdálených městech bývá našim jediným poutem. Upozorňujeme na př. na starého krajana Bukáčka z malého městečka Nebrasky, který sledoval ve Věstníku naši práci a v poslední vůli pamatoval na nás odkazem $1,500. Jsou dojemné dopisy nejstarších, nemajetních i dokonce chudých členů, kteří na nás pamatují dolarem a povzbuzují nás svými prostými slovy důvěry. Je až neuvěřitelné, jak často krajané přestanou odebírat krajanské noviny po přestěhováni se ze staré čtvrti do no- ,vého domova, na Floridu, do Kalifornie, Arizony atd. Věstník je především adresovaný jim, aby je informoval o kulturních a národních záležitostech, aby povzbuzoval jejich vlastenectví a dodával jim víru, že Rada se nikdy nezřekne své povinnosti k československému lidu a ke své americké vlasti. AMERICAN BULLETIN je v šestém roce od svého založeni. Před tím nebylo v Radě ničeho pro informováni americké veřejnosti. Velká informační služba válečná zanikla brzy po válce, začínalo se tedy r. 1957 znova. Dnes se tiskne 3,000 výtisků. Je posílán universitním knihovnám, americkým organisacím, novinářům, členům kongresu atd. Víme, že je citován ve vládním orgánu CONGRESSIONAL RECORD, Američany na přednáškách o Československu po celých Spojených státech, učiteli na školách. Ze žádosti universitních knihoven o doplnění ročníku předpokládáme, že je dáván do svazků a používán v knihovně, což je důležité, poněvadž americké knihovny, zvláště universitní, jsou zaplavovány prolhanou komunistickou propagandou z Československa. High School a universitní studenti se na nás obracejí pro informaci o dnešních poměrech v ČSR pro své studium a těm posíláme sbírku Bulletinů. Získává nám přátele i u národnostních organisací, na př. u Poláků, Litvin- ců atd., spolupracujících s námi za stejným cílem k osvobození národů za železnou oponou. Je jimi hodnocen pro svou přímočarou linii jako “fighting paper”, hlas svobody. A víme také, že je čten na amerických úřadech. Dojde k vydání historie Rady br. Martínka příští měsíc. Doufala jsem, že sjezdu předložím hotovou anglickou brožuru o Československu, tak potřebnou, poněvadž nic podobného nemáme, s čím bychom mohli odpovídat na komunistické krásné knížky propagační. Na mezinárodních výstavách na Navy Pier v Chicagu, studentských “International Day” na universitách atd., nemáme žádné brožury o Československu. V tom ohledu jsme pozadu za ostatními ůčinkujícimi národy. Je to mezera, kterou musime co nejdříve vyplnit vkusnou, dobře promyšlenou malou brožurou o Československu. Dále doporučuji, aby byla zvýšena propagační činnost v americké veřejnosti a aby i písemnému styku s úřady a americkými organisa- cemi se věnovala větší pozornost. O ČEM SE PSALO VE ZPRÁVÁCH KRAJANSKÉHO TISKU: Ve zprávě odbočkám po novém roce bylo vypočítáno kolik tisíc výtisků Věstníku a Bulletinu, dopisů a tiskové služby bylo napsáno a rozesláno. Byla to na př. velká akce s TGM známkou. Rada byla první, která přinesla zprávu, že známka do ČSR nesmí, která informovala Postmaster General, členy senátu o zákazu československé vlády a která si vynutila konečně protest americké vlády. I když se nám nepodařilo prosadit doručování dopisů s TGM známkou, přece jenom jsme docílili toho, že svobodný tisk se dověděl o nepřátelském činu rudého režimu a že jsme mohli před světem dokázat zapřísáhlé nepřátelství komunistů k Masarykovi, což by chtěli před světem popírat. To jsme jim tedy překazili. Dále psalo se o Captive Nations, Lidicích, Czechoslovak Day, kulturní výměně, zájezdu Rudé hvězdy, o uvězněni mladého Zástěry, k desátému výročí Milady Horákové, k výročí gen. Štefánika, vedli jsme kampaň proti válečnému zločinci Durčanskému, zahájiil jsme akci k založení české a slovenské stolice na Chicagské universitě, propagovali jsme koncert Smetanův, Dvořákův, přednášky prof. Hlavatého a Jacobsona, reagovali jsme články na celou řadu velkých událostí za spolupráce politického výboru. Naše politické akce jsou ze všech nejdůležitější a předseda politického výboru br. František Schwarzenberg podává obšírnou zprávu, kterou pouze doplňují některými podrobnostmi, jak funguje naše propaganda. Každé memorandum, dopis do Bílého domu, na státního sekretáře, generálního poštmistra atd. je pak rozeslán členům senátu a kongresu, často s průvodním dopisem na vysvětlenou; anglická zpráva o tom je rozmnožena a poslána na sto adres amerických novin a rozhlasových stanic a pak česká zpráva je poslána krajanskému tisku, organisacím a odbočkám, což vyžaduje nejméně 200 dopisů. Po bedlivém sledování výroků a hlasování členů kongresu uveřejněných v Congressional Record navazovala jsem dopisy na senátory a kongresníky, děkovala jim jménem Rady, když přáli našemu stanovisku nebo upozorňovala na neznámé jim poměry v Československu. Tím byl během let prohlouben styk s našimi přáteli ve Washingtoně, které se nám podařilo získat spolehlivou prací a informací. Svou dobrou pověst amerických občanů jsme si vysloužili svou pohotovostí, spolehlivostí a uvědomělým vlastenectvím. Končím šestý rok svého působeni v Radě. Za tu dobu byly založeny dvě odbočky: Long Island a Washington, D. C., upevnila se newyorská oblast a na pacificském pobřeží snad se brzo uskuteční nová oblast. — Zrodil se Věstník a Bulletin. — Byly vydány: anglické a slovenské vydání dokumentární knihy Dr. Papánka: “Československá otázka ve Spojených národech”; “Průvodce Prahou” (5,000 výtisků), “Czechoslovakia in the Heart of Europe” (10,000); slovenské vydání “Masaryk a Slovensko” od Dr. Slávika a ted’ vyjde “Historie Rady” od Josefa Martinka. Mělo toho být mnohem víc a nemůžeme s tím být spokojeni pro budoucnost. POSLÁNÍ ČSNRA: Od doby svého založení r. 1918 Rada byla ústřední repre- sentačni organisací Američanů československého původu, vydržovanou finančně krajanskými organisacemi. Po odtržení se Českého národního sdružení a zmatku v krajanských řadách po komunistickém puči bylo nutné Radu zreorgani- sovat a od té doby musí se Rada sama financovat, za mnohem horších pracovních podmínek, takže největší námaha se musí věnovat finanční otázce, na které závisí pak všechno ostatní. 4 • v ě s t n ík [pageend4]Důležitým posláním Rady je sdružování kraajnských organisací, aby společně postupovaly v zájmu svobodného Československa a Spojených států. Nejlepší ukázkou toho byla akce TGM známky. Loni byla to zase Rada, která zahájila kroky k utvoření krajanského výboru k založení české a slovenské stolice na Chicagské universitě. Jsou tu národní dny 7. března, 28. října, Captive Nations, Československý den v Chicagu, na kterém se nám podaří oživit spolupráci krajanských organisací. Jsou tu však důležitější úkoly než oslavy, krajanské zábavy ve staré tradici, záchrana češtiny, jazyka, když ústa národa jsou umlčena. Osud porobeného národa je našim nejtěžším úkolem. Převážná většina ostatních organisací soustřeďuje se na své každodenní záležitosti: na záchranu národní síně nebo sokolovny, udržení spolku, prodloužení krajanského života. Nechceme nijak podceňovat tyto úkoly, kterým se všichni musíme věnovat. Je tu však základní úkol a ten je nadevše: SVOBODA. Záchrana svobody ve Spojených státech a osvobození Československa! Všechno ostatní bychom mohli zanedbat nebo i opustit, jenom svoje vlastenecké poslání v Americe zradit nesmíme!! Dějiny nás budou posuzovat přísně. Jediná otázka, která bude zapsána na věčné časy je tato: “Jak jste se zachovali v boji za svobodu? A odsouzeni budou ti, kteři stáli stranou. BUDOUCNOST RADY: Dnes ve Spojených státech zakládají Američané narychlo organisace protikomunistické. Začínají konečné chápat to, co nám bylo jasné hned po komunistickém znásilnění Československa před čtrnácti lety. U Američanů získala Rada na úctě a pochopení, poněvadž můžeme dokázat, že bojujeme proti komunismu po celou dobu, od r. 1948, přes všechno tehdejší nepochopeni. Dnes již nemusíme vysvětlovat, jaké to je nebezpečí, ale máme zase jiný, nečekaný a vážný úkol a to jest vysvětlovat osud porobeného lidu, jemuž není dopřáno rozhodovat o svých nejdůležitějších životních otázkách, s kým chce žít a budovat svou budoucnost. Žijeme teď ve stavu, o kterém se nám nikdy nezdálo. V obou světových válkách byli Čechoslováci a Američané věrnými spojenci, na život a na smrt. Dnes komunistický režim v Praze uvrhl československý lid, proti jeho vůli, do nepřátelského tábora. Československo se stalo spojencem našeho nepřítele Sovětů a my denně čteme v novinách, že Československo ozbrojuje Kubu, cvičí piloty a budoucí revolucionáře pro celou Střední a Jižní Ameriku, zřizuje zvláštní školy pro bojovníky z Afriky a Asie k rozvrácení svobodného světa. Našim naléhavým úkolem je vysvětlovat Američanům propast mezi komunistickým režimem a porobeným československým lidem, který zůstal stále věren americké demokracii — demokracii vůbec. A tak vstupujeme dnes do dalšiho roku, odhodlání pracovat a bojovat, každý na svém místě. Víme dobře, že Masarykovo heslo “Pravda vítězí” jsou pouhá slova a že musíme napřed vložit do těchto dvou slov svá srdce, aby se stala skutečností. Tak a jedině tak zvítězíme! VLASTA VRÁZOVÁ. V poslední závěti nezapomínejte na československou národní radu americkou! Věříte v její vlastenecké poslání a svým odkazem umožníte, aby vykonávala i nadále svou práci za svobodu jménem amerických krajanů. JAROMÍR ZÁSTĚRA KONEČNĚ NA SVOBODĚ. Konečně po 131etém vězněni v Československu Jaromír Zástěra byl propuštěn na svobodu. Dne 11. května došla nás zpráva z Department of State z Washingtonu o jeho propuštění a za tři dny další zpráva, že je již v New Yorku a na cestě do Washingtonu. Ve čtvrtek dne 17ho vítali Zástěru členové předsednictva ČSNRA na nádraží v Chicagu. ČSNRA právem spatřuje v Zástěrově propuštění na svobodu také úspěch svého velikého úsilí. Již v létě r. 1960 zahájila ČSNRA akci k jeho osvobození. Dopsali jsme senátorům a kongresmenům do Washingtonu, zejména americkým novinářům dodávali jsme materiál o jeho případu a dosáhli jsme toho, že se jim zabývali členové obou komor kongresu, mluvili o něm ve svých projevech, které byly otištěny v protokolech zasedání “Congressional Record”. Na výzvu ČSNRA různé krajanské organisace zaslaly též svůj protest. Z oslavy 28. října 1960 byla odeslána z Chicaga petice se sta podpisy. Někteří krajané sice pochybovali, že to bude něco platné, my jsme však se nedali odradit, i když kancelář presidenta Novotného v Praze nedodržela svůj slib, že jméno Zástěrovo bude zahrnuto v amnestii v květnu r. 1961. Znovu jsme rozproudili akci a nedali československým úřadům na to zapomenout. Konečně komunistický režim přišel k poznání, že uvěznění Jaromíra Zástěry se mu nevyplácí, zvláště za dnešní situace, kdy podniká obrovskou a nákladnou akci k získávání a balamucení krajanů a proto Jaromíra Zástěru propustil po 131etém věznění v letošní květnové amnestii. Jaromír Zástěra se narodil v Československu před 32 lety. Jeho otec Jan Zástěra, naturalisovaný americký občan, se vrátil do Československa, ale po narození syna dal ho registrovat na americkém konsulátě v Praze. Svého práva na americké občanství se Jaromír Zástěra nikdy nezřekl přes všechen nátlak komunistů, vyhrožování a věznění. Když Jaromírovi bylo 18 let zúčastnil se studentského života. Krátce na to byl zatčen, pravděpodobně patřil ke studentům, kteří nesouhlasili s komunistickým převratem. Devět měsíců byl ve vyšetřující vazbě a teprve pak se konal tajný proces. Zástěra byl obviněn z vyzvědačství, protože policie prý našla v jeho bytě vzorek uránové rudy, což stačilo k jeho odsouzení na 18 let. Zástěra marně dokazoval svoji nevinu. Zapadla za ním železná vrata vězení. Vypadá to tak, že se stal obětí velkého komunistického řádění, které tou dobou probíhalo všude. Snad původně chtěli komunisté udělat z jeho případu proti-americký proces, pak od úmyslu upustili a prostě nechali vězně trpět v žaláři a zapomnění. Americké vyslanectví v Praze však nezapomínalo a každoročně si vynutilo návštěvu vězně. Zástěra byl předveden z neznámého vězení na kratičký interview se zástupcem amerického konsulátu v přítomnosti strážců. Statečné chování mladíka udělalo vždy hluboký dojem na amerického úředníka, hlavně jeho tvrdošíjný postoj proti věznitelům a jeho pevné odhodláni nevzdat se amerického občanství a proto vždy se američtí vládní zástupci vraceli k jeho případu. Pro komunisty byl Zástěra “zapomenutý”, nikoli pro nás. R. 1960 se dověděl americký tisk o “Forgotten American”. Ve Spojených státech přihlásil se jeho známý, Petr Křehel, který po válce studoval na Karlově universitě. Akce se chopila Československá národní rada americká a udržovala zájem veřejnosti českými články krajanskému tisku i články americkým novinám. Petr Křehel dokonce vykonal nákladnou cestu do Prahy na své útraty, aby vyjednával s komunistickými úřady za Jaromíra Zástěru, s kterým mu však nebylo dovoleno se setkati, takže Jaromír Zástěra nevěděl o tom, co se v Americe podniká. A tak konečné po dvouletém úsilí se nám práce podařila. Jaromír Zástěra je svoboden a u nás ve svých 32 letech začíná nový život. ČSNRA dnes děkuje svým odbočkám a oblastem za snahu, kterou vyvinuly ve svém prostředí a za důvěru k nám, s kterou postupovaly dle našich návodů. Děkujeme ovšem krajanským organisacím za jejich spolupráci. Málověrným dáváme pro příště dobrou radu: “Kdo nebojuje, nevyhraje!” Těm, kteří při nás stáli, s námi pracovali a s námi věřili — naše Upřímné díky. VĚSTNÍK • 5 [pageend5]DR. M. FERJENČÍK: ŠTEFÁNIK - Od vajnorskej tragedii uplynulo už 43 rokov. Čo do množstva udalosti, ktoré sa za tuto dobu sběhly, vidí sa to ako celé storočie. A predsa mnohé zo Štefánikových myšlienok, výrokov a poznatkov sú tak časové, ako keby boly vznikly v dobe súčasnej. Niektoré jeho prejavy by mohly byť prednesené takmer bez zmien a boly by ako priamo robené pre dnešok. Je to vlastnosť genia býť nehynúcim, býť večným. Niet pochybnosti o tom, že Štefánik skutočne géniom bol. Ako inak by sme si mohli vysvetliť, že tento neznámý emigrant, bez prostriedkov a bez titulov sa vyšvihol vo veľkom Francúzsku, k postaveniu, ktoré mu umožnilo dostať sa do poprednej spoločnosti vedcov i politikov súdobého Francúzska. Ako inak si predstaviť a vyložiť než že to bola jeho vynikajúca osobnosť, ktorá ho robila spôsobilým k dôležitým a chúlostivým poslaniam a úkolom, aké mu svěřovala samotná vláda Francúzska pred a za prvej svetovej vojny. Je len samozrejmé, že sa tento nezvyčajný človek zapojil a dal k dispozícii všetky svoje znalosti a vedomosti, všetky svoje známosti tomu boju, ktorého sa za vojny podujal a ktorý priviedol poťažne pomohol priviesť k víťaznému koncu, t. j. k oslobodeniu národa a utvoreniu vlastného, neodvislého štátu. Šťastné riadenie Osudu poslalo nám Štefánika v dobe, keď bolo treba rozhodnúť osudy Slovenska azda na nové tisícročie, ale ten istý osud nám ho vzal predčasne, keď Slovensko do rámca nového štátu ešte len vstupovalo a jeho trvalé upevnenie v tomto štáte čakalo na vedúcu a usmerňujúcu osobnosť vidiacého daleko do predu. Tento malý, chudý človek chatrného zdravia, s modrými očami, so šedivou lebkou, vášnivý a ner- vozný ,zato však vždy presný a energický mohol v mnohom zmeniť beh udalostí, ktoré nás postihly od roku 1938. Ideové jednotné a pevné Československo mohlo daleko lepšie vzdorovať nacizmu aj komunizmu. Bezradnosť, slabosť a mravný rozklad nemusely, za vedenia tohto energického, VEČNE ŽIVÝ. predvídavého človeka, neúprosnej logiky a vysokých mravných princípov hrať, vo vývoji udalosti takú úlohu, akú vo skutočnosti malý a majú. Štefánik propagoval a presadzoval s celou vervou jeho dynamickej povahy československou jednotu. Presadzoval ju preto, lebo ako to povedal J. Orszaghovi staršiemu 15. septembra 1916 v Petrohrade: “Slováci sa chcú zachrániť. Ako samostatná politická jednotka nikdy nebudú uznaní, lebo tendencia svetovej politiky je slučovat’ štátiky a nie tvoriť nové, života neschopné jednotky. Ukázalo sa totiž neoportunným, tvoriť malé politické elementy k vôli nejakej pravde. Slovensko je pre projektovaný československý štát dôležité, lebo bez Slovenska, Česko je politicky, strategicky a geograficky slabé a nemôže mu byť sverený úkol tvoriť protinemeckú barieru. Avšak čo so Slovenskom, ak by nebolo pripojené k českým zemiam? Stane sa ruskou guberniou? Europa toho nepripusti. Pre Slovensko zbývá tedy len jedna alternatíva, pripojenie a či ponechanie ho v Uhorsku. K vôli nám sa nebili a nebudú biť. Tedy zhynieme. V záujme našom, aby bola uznaná naša vnútorná sila a štátotvorná schopnosť, neslobodno dávať prejav nejakej nejednotnosti Čechov a Slovákov lebo tým by sme vzbudili obavy o našej vnútornej sile a dávali zbraň do rúk naším nepriateľom. Slovákom ide o to, či nám vôbec dajú dýchať.” Obavy Štefánika o našej vnútornej slabosti sa splnily. Dielo Štefánika — slobodný a neodvislý štát Čechov a Slovákov — leží dnes v sutinách. Odklon od ideálov, z ktorých sa naša sloboda zrodila, bol význačným dejateľom pri jej strate. Cesta k znovu navráteniu tejto slobody vedie cestou, ktorú nám ukazoval Štefánik. Je to cesta pravdy, kresťanskej lásky, cesta svornosti a neúnavnej práce. Čili ako Štefánik hovoril: “Národ si slobodu musí sám zaplatiť svojou krvou.” VÁCLAV LÁSKA: POMĚR ČÍNY K SOVĚTSKÉMU SVAZU A ROZKOL V KOMUNISTICKÉM SVĚTĚ. Když Ču-En-Lai odešel z nedávného kongresu komunistické strany v Moskvě pro útoky na Albánii a proti novému odsouzení Stalina, začal se teprve bráti vážně na Západě tento rozpor mezi Moskvou a Pekinem, ačkoliv již dávno byly znaky, že k němu dojde. Nebyly však vůbec brány v úvahu, poněvadž byly namnoze neznámy, resp. tento jejich výklad znalci Východu nebyl západními politiky přijímán. Bylo pokládáno za jisté, že společné zájmy Číny a Sovětského svazu nedovolují mezi nimi nějaké rozpory, že hospodářská závislost Číny na Rusku nutí ji, že si nemůže dovolit se vzepřít, i přes kolísání její politiky mezi odporem vůči moskevské nadvládě a jejímu podrobení, poněvadž jednou převládal v čínské komunistické straně vliv nacio- nalistů a podruhé moskevsky zaměřené části. Snad aspoň pár dat z minulosti osvětlí, že símě rozporu začalo klíčiti již v dobách druhé války, kdy Stalin trval na jednotě Čankajšeka s Mao-Tse-Tungem v boji proti Japoncům. Ani tehdy nenechal si Mao od Stalina mnoho mluvit do své vnitřní politiky, kdy se opíral výlučně o rolnictvo a proto byl Západem mylně pokládán vlastně za jakéhosi agrárního reformátora, proti sovětské thesi, že jen průmyslový proletariát je jádro komunismu. Mao se sice později orientoval jinak i v tomto směru, ale přes to podržuje stále svou vlastní linii. Možno míti za to, že Stalin již tehdy tušil nebezpečí a že jeho úmysl byl zabrániti, aby Čína se nezkomunizovala příliš rychle a proto byl proti občanské válce s Čankajšekem v zájmu sovětské hegemonie. Mao však této rady neposlechl a provedl svou revoluci v historických hranicích Číny, polítaje v to i Mandžurii, z níž Stalin chtěl udělati zvláštní komunistický stát, jak svědčí některé známky, aby zabránil utvoření jednotné obrovské Číny. Reagoval sice proti této neposlušnosti sesilovánim komunistických radikálů v ostatních asijských zemích, kteří prohlašovali Mao dokonce za nacistu, ale nepodařilo se mu jej definitivně diskreditovat! a později podařilo se Maovi opět nabýti převahy, jak svědčí dnešní stav. Současně šel i boj ideologický. Moskva se odvolávala na Marxe, že komunismus může mit revoluční úspěch jen v průmyslových zemích, což Mao sice nepopíral, ale namítal, že čínský postup je vhodný pro zaostalé, koloniální nebo polokoloniální země. Tím si osobil právo na vůdcovství nejen v Asii, ale i v Africe a dokonce i v latinské Americe, a tím vlastně na světové hegemonii, čimž získal půdu proti uvedeným radikálům. Ovšem to vše neporušilo nějak hlouběji vzájemný poměr s Moskvou a ruští technici řídili ve velkém počtu sovětskou pomoc a výstavbu průmyslu, aby učinili Činu co nejvíce závislou na Sovětském svazu. Korejská válka, vyvolaná Stalinem za účelem rychlého obsazení celé této rozdělené země a případného skoku do Japonska, aby odtamtud byli vyhnáni Američané a tím oslabena celá jejich posice na celém Východě, měla však i druhý cíl a to oslabení rostoucího vlivu Číny a obnovení moskevské nadvlády ve spojené Korei, která by byla spojencem proti ní. Když se úder proti očekávání nezdařil a Američané došli až na řeku Yalu, musil 6 VĚSTNÍK [pageend6]Stalin pŕijmouti proti své vůli pomoc Číny, poněvadž sám s nimi válku nechtěl. Za to zaplatil odstoupením přístavu Port Arturu a Dairenu, které si ponechal po druhé válce, zastavením sovětského pronikáni do Singkiangu, čínské provincie na turkestanské hranici, která byla cílem ruským již za carského režimu, a konečné ponecháním Koree ve sféře čínského vlivu. Když však čínská vojska nemohla Američany poraziti, Stalin svolil k příměří, poněvadž nemohl sám zbrojiti, vy- zbrojovati Čínu ve válce a tím ji posilovati. Mao, ač nemohl bez ruské pomoci ve válce pokračovati, snažil se aspoň ka- ziti jednání jak dlouho mohl. Když ani po smrti Stalinově nebyl Malenkov ochoten dávati pomoc, přistoupil na příměří, které trvá dosud. Později Rusko uzavřelo obranný pakt se Severní Koreí, která sice sjednala brzy na to podobný s Čínou, ale není snad tak daleko pravdy výklad, že první pakt je namířen více proti Číně než jinému útočníku ve světle uvedených okolností a pozdějšího vývoje v poměru rusko-čínského. Po smrti Stalinově využil Mao ještě více nejistoty panující v Kremlu a vynutil si uznání vedoucí úlohy v Asii, kde zejména v rozdělené Indočíně dělá Hochiminh co chce Pekin; v Laosu komunisté též poslouchají Čínu, která sama ohrožuje Indii, zatím co Moskva se neodváží promluviti do Indočíny vůbec a nejvýše doporučuje neutralismus v Laosu a smírné jednání s Indií. V této době začíná již Mao podtrhovat! převahu 650 milionů Číňanů proti 200 milionům SSSR. V tomto ohledu lze i vyložiti přesídlování statisíců mladých Rusů do Kazachstanu k hranicím Číny, sice oficiálně k účelům zemědělským a k industrializaci této málo osídlené části Sibiře. Ve skutečnosti je to obranné opatření proti Číně, na něž tato odpovídá rovněž sesilováním přesídlenců na této své hranici. Další bod rozporu mezi oběma soupeři byla vnější Mon- golie, kterou Čína reklamovala pro sebe, zatím co z ní Rusko vytvořilo satelitní stát, jistě jako nárazník vůči Čině. I přes ústup Činy v této otázce za zbraně a jinou ruskou pomoc, zůstala tato otázka stále nevyřešena definitivně mezi nimi. Zmíněná pomoc začínala lézti Sovětskému svazu za nehty již delší dobu. Nemohl zbrojiti sám, vyráběti více spotřebního zboží nespokojenému obyvatelstvu, pomáhati satelitům a konkurovat se Západem v pomoci nevyvinutým zemím, a nad to ještě budovati Čínu, v níž mu vyrůstá nebezpečný obr, který jeho vliv stále víc a více vytlačuje. Konečně to došlo tak daleko, že na konferenci asijských států v Bandungu, nebyl Sovětský svaz pozván, ač je částečně i asijskou moci. I přes to vše nezbývalo Moskvě nic, než pokračovati v pomoci Číně, podporovati její nároky na vstup do Spojených národů, třebas na to mnoho nenaléhala, aby nedošlo k otevřenému ideologickému rozporu pro Chruščovovu destalini- sační a koexistenčni politiku, proti níž Čína byla a je. Začala sice protiofensivu návštěvami Chruščova i jiných svých osobností do Indie, Afganistanu a jinam, což dosud čini, a podporou těmto zemím. Čína však na oplátku začala proni- kati do Arábie, Egypta, Afriky, ba i do latinské Ameriky, které pokládalo Rusko za svou sféru, a vynutila si rozdělení vlivu v celém světě. Zacházeli bychom příliš do podrobností, kdybychom chtěli uváděti celou řadu jiných třecích ploch mezi těmito soupeři, ale třebas že hospodářská spolupráce mezi nimi nebyla přerušena, víme, že ruská pomoc, na níž Čína stále závisí, jde stále menším tempem, že sovětští technici a poradci byli odvoláni, že jedině v Čharbinu zůstalo ještě několik polských a československých odborníků, že v Číně vzniká chlad vůči Rusku, ne-li již nenávist, že je tam Chruščov nazýván revi- sionistou, sektářem, oportunistou, ba šovinistou pro svůj spor s Albánii. Vime, že Čína vysílá rusky do SSSR, zatím ne sice zvlášť bojovně, ale může to být počátek rozhlasové války, když i Sovětský svaz začal vysilati čínsky, při čemž již neskrývá, že v některých bodech není souladu mezi nimi. Víme také, že Čína již otevřeně snaží se potírati koexistenč- ní Chruščovovu politiku na př. v mírových kongresech, jako tomu bylo na bukureštském r. 1960, a snaží se odpoutat! od Sovětského svazu jeho evropské satelity. Víme rovněž, že se pokouší stále víc a více osamostatniti v hospodářském ohledu a hledá i styky se Západem — na př. Anglie nedávno dodala obchodní létadla — a přikročila k pokusu s komúnami, aby se rychleji postavila na vlastní nohy, ba předhonila tak Rusko v uskutečnění komunismu, což Moskva pranýřovala jako kacířství ve smyslu marxismu. Tento ho- spodařsko-ideologický rozpor byl znovu nedávno posílen, když moskevský kongres znovu odsoudil stalinismus za nějž se tentokrát otevřeně postavila Čína svou podporou Albánie, exkomunikované pro tento směr. Východoněmecký Ulbricht a pražský Novotný stojí též za tímto směrem, třebas si netroufají otevřeně vystoupit. Druhý bod rozporu, a to velmi důležitý, je zda má jít komunismus do války se Západem k dokončení nadvlády světa. Chruščov ji očividně nechce, leda že by měl nějakou novou zbraň, která by mu zabezpečila rychlé vítězství, a tak dává přednost mírovému pronikání, které podle něho musí přivézti porážku Západu. Nechce válku i z jiných důvodů, jako případné zničení Ruska, odpor obyvatelstva a mladých vůdců. Mao však tvrdí, že i po ztrátě poloviny obyvatel zůstane Čína nejsilnějším státem, což Chruščov také ví, čímž by oslabené Rusko bylo jeho snadnou kořistí, nehledě na to, že Sibiř a Turkestan obývá mnoho mongolských bratrů, kteří aspirují na osvobození od “bílých ďáblů’’, mezi něž Mao počítá i Rusy. Tedy dnes již o rozkolu a to značně hlubokém, nelze pochybovati. Vliv Číny v Asii se sotva Rusku podaří oslabiti, při čemž se i ostatní komunistický svět děli stále více. Západní tisk se na př, celkem nezmínil, že v Ran- goonu, hlavním městě Burmy, byly nedávno manifestace proti Chruščovově diktatuře tak zvané revisionistické, a že na universitě v Mandalay studenti projevovali sympatie pro Albánii za účasti druhého obyvatelstva. Jsou dosti zřetelné známky, jak jsme řekli o Vých. Německu a Československu, že i v Evropě i jinde zasahuje tento spor komunistické strany a jsou zprávy o tom podobném vření ve stranách rumunské, maďarské a bulharské; ve svobodném světě ukazuji již jasně strany francouzská a italská na toto rozdělení. Základní rozpor, podle našeho míněni, mezi Čínou a Ruskem není však ani ideologický, ani taktický, nýbrž čistě geopolitický pro ohromný počet stále rostoucího obyvatelstva Číny, která nestačí je vyživit. Povede to k nutné expansi politické i hospodářské, která může jiti jen na nezalidněnou Sibiř, která bude víc nacionalistickou než komunistickou a v níž ideologie nemá celkem místa. Tento konflikt geopolitický neni řešitelný a projeví se jakmile Čína sesílí, což je nezadržitelné, a jakmile bude mít sama atomickou bombu, což se čeká do dvou let. Rusko se jí tedy bojí, třebas to popírá, a není snad příliš přitažena za vlasy domněnka, že nedávné atomické ruské výbuchy byly i míněny na Východ. Nesmíme se však klamati nadějí, že by mohl vzniknout! brzy otevřený konflikt, ač události jdou rychleji, než se předpokládalo, ale ani tak nelze s ním počítati pro zítřek. Rusko zatím potřebuje Čínu politicky. Tato je stále hospodářsky na něm závislá a může ukázati zuby, až bude dost silná sama, a proto se dá předpokládat!, že obě strany budou hledět! udržeti i nadále zatím aspoň chladný soudruž- ský poměr, ačkoliv překvapení nejsou vyloučena. Nutný závěr však je, že oba partneři jsou soupeři ve vůdcovství komunismu a jeho aspiracích na ovládnutí světa, i když to zatím plně nepřiznávají a snaží se nenechati dojiti k roztržce. Západ by měl prohlubovat! tuto rivalitu a vy- užívati ji ze všech sil, ovšem ne tak, aby dával Číně hospodářskou pomoc, čímž by posiloval jak ji, tak i Rusko, které by mohlo síliti samo více, zbaveno břemene pomoci Číně. Znamenalo by to současně oslabeni Západu, protože Rusko by mělo volnější a silnější ruku k útočné politice k Evropě i jinde ve světě, zejména v nových nevyvinutých státech. VĚSTNÍK • 7 [pageend7]Rovněž případné přijetí rudé Činy do Spojených národů mělo by za důsledek sesílení celého komunistického potenciálu politicky a psychologicky. Maně nás napadá v této souvislosti, že když jsme žádali v dopisech americkým zákonodárcům r. 1953 před ženevskou konferencí, aby na pořad jednání byly dány svobodné volby v satelitních zemích a poukázali jsme na to, že budoucí nebezpečí Číny by mohlo donutit Rusko k povolnosti,, snad nás pokládali za nerealistické snilky. Snad i Rusko by se bylo vysmálo tomuto důvodu, dnes však už jistě ne! SLET SOKOLSKEJ STOROČNICE V PITTSBURGHU. DR. V. E. ANDIC, predseda Sletového a sjazdového výboru. Delegáti XX. Sjazdu Slovenskej Telocvičnej Jednoty Sokol v Clevelande, Ohio, rozhodli v roku 1958, že XVI. Slet a XXI. Sjazd Slovenského Sokolstva v Amerike sa bude konať v roku 1962 v Pittsburghu, Pennsylvania. Skoro na to sorganizovali sme Sletový a sjazdový výbor, ktorého členmi sú najmä mladí Američania slovenského pôvodu. Stálymi členmi výboru sú aj členovia hlavného sboru: Jozef Kur- čina, pokladník, a Ján Bucher, člen finančného výboru, ako aj náčelník Rudolf Bachna a náčelníčka Mária Kadríková, ktorí majú na starosti technický program Sletu. Keďže rok 1962 je významným pre Sokolstvo Slovenská Telocvičná Jednota Sokol rozhodla, že Slet Sokolskej Storočnice v Pittsburghu bude spoločným podujatím všetkého amerického Sokolstva a že bude preto usporiadaný spolu s Americkou Obcou Sokolskou. Pittsburghský Siet je teda Sletom Sväzu Amerického Sokolstva, sdružujúceho všetky české i slovenské sokolské sbory v Spojených štátoch. Toto rozhodnutie je iste symbolické už aj preto, že je v tradícii Sokolov tak v Amerike ako aj v celom svete poriadať spoločné Slety. Neide však len o symbolickú manifestáciu. Spolupráca slovenských a českých Sokolov je reálnou skutočnosťou. Slováci aj tu v Amerike s írečitou slovenskou rozhodnosťou a húževnatosťou trvajú na tom, aby Slety boly spoločnými podujatiami Čechov a Slovákov a sami sa radi a ochotne účastnia všetkých sokolských Sletov a manifestácií, ktoré poriada organizácia českého sokolského bratstva, Americká Obec Sokolská. Slet Sokolskej Storočnice v Pittsburghu bude ozaj manifestáciou Sokolstva. Sokolské sviatky v roku 1962 potrvajú celý týždeň a vlastne dávajú podnet k pohnutým a vznešeným sokolským slávnostiam v sboroch, župách a v jednotlivých oblastiach Spojených štátov a Kanady. Poriadané sú pekné Slety, akademie a verejné vystúpenia. Sletu v Pittsburghu predchádzal Slet Kanadského Sokolstva v Torontě za peknej účasti Sokolov zo Spojených štátov. Po Siete v Pittsburghu odcestuje mnoho cvičencov a návštevníkov Sletu do Viedne, na Slet Československej Obce Sokolskej v Zahraničí. Rok 1962 je Sokolský Rok. V americkom kongrese vynikajúci zákonodárci prehovorili k stému výročiu Sokola. Medzi inými činnosť Sokola ocenili senátor Roman Hruška z Omahy, ktorého celá rodina patrí do Sokola a senátor Clairborne Pell z Rhode Island; v poslaneckej snemovni prehovorili podobne, okrem iných, aj poslanci Edward J. Derwinski z Chicaga a Henry S. Reuss z Milwaukee, Wisconsin. Významné ohlasy v amerických úradných kruhoch a v americkej tlači zaznamenaly sté výročie Sokolstva. Na príklad starosta mesta Pittsburghu, Joseph Barr, vyhlásil 24. jún 1962 za Sokolský Deň. Podobné úradný manifest sa očakáva od guvernéra štátu Pennsylvanie Davida Lawrenca. Americký kongres a americké verejné kruhy takto teda dôstojne hodnotia význam sokolskej myšlienky. Sokolské sviatky v Pittsburghu započnú 17. júna, v nedeľu, keď sjazdové výbory začnú rokovať. Sjazd sám započne dňa 19. júla v hoteli Penn-Sheraton, kde sa budú odbývat’ všetky sjazdové práce. Odtiaľto budú podniknuté výpravy do priemyslených podnikov v stredu 21. júna — na večer v tento deň bude tiež usporiadaná ľudová veselica v Sokolskom tábore v New Kensington, asi tricať miľ od 8 • VĚSTNÍK Pittsburghu. Sjazdové práce budú skončené a v dňoch 22'.. a 23. júna prevedené sokolské závody v telocvičniach Pitts- burghskej univerzity (Pitt Field House), kde sa očakáva veľký počet cvičencov ako aj hosťov. Sjazdoví delegáti a hostia sa súčastnia banketu k 100-letému výročiu Sokola v Penn-Sheraton, na ktorom prehovorí významný rozhlasový a televízny športový komentátor Dr. Carlson,. Hlavnou udalosťou v Pittsburghu bude pravdaže Slet v Civic Arena. Sletu sa zúčastnia okrem už zpomínaných amerických a kanadských Sokolov aj cvičenci z iných krajín a poľskí Sokolí. Pittsburgh je strediskom Sokolov v západnej Pennsylva- nii, kde sú dve sokolské župy: Matúš Čák Trenčiansky a Tatra; tieto župy majú okolo štyricať sokolských sborov. V Pittsburghu sa konal prvý Slet Slovenského Sokolstva (v predmestí mesta Pittsburghu, McKees Rocks) v roku 1906. V tejto oblasti sa konaly ďalšie dva Slety a sjazdy — v Homestead, Pa. v roku 1919 a v New Kensington, Pa. v r. 1946. V Pittsburghu má svoje sídlo najstarší slovenský spolok v Amerike, Národný Slovenský Spolok, ako aj Slovenská Evanjelická Jednota a Spolok slovenských žien, Živena. V Pittsburghu začal vychádzať aj časopis Slovenský Sokol v roku 1905, ktorý dodnes vychádza ako týždenník v Perth Amboy, New Jersey. V Pittsburghu pôsobil tiež ako redaktor a pozdejšie ako konzul Československej republiky Milan Getting, starší, autor knihy “Americkí Slováci a vývin československej myšlienky”. Pittsburgh je nielen medzinárodné stredisko oceliarského priemyslu, ale tiež významné kultúrne stredisko. Tu sídlia svetoznáme vysoké školy: Pittsburghská Univerzita, ktorá je jedinečná v tom, že má vj'še dvacať národnostných siení, včítane československej siene, vybavenej a dekorovanej v československej ľudovej úprave; ďalej Čarnegie Institute of Technology, Duquesne University, Chatham College (Pennsylvania College for Women), Carnegie Museum, Carnegie Music Hall, Carnegie Library a rovnako významná Pittsburgh Symphony Orchestra. Slet Sokolskej Storočnice ukáže krajanskej a celoameric- kej verejnosti ako ďaleko sme pokročili v dôležitom obore telovýchovy. Civic Arena, postavená lanského roku za 22 milion dolárov, je najmodernejší architekturálny skvost, ktorý sám o sebe stojí za výpravu do Pittsburghu. Má kopulu trojnásobnej veľkosti Chrámu Sv. Petra v Ríme, ktorá keď sa symbolicky po sokolsky otvorí, podá impozantným sokolským vystúpením svedoctvo, že duch sokolský žije a bude žiť na veky, pretože bratstvo slobodných ľudí, kultúra a demokracia pretrvajú všetky víchrice hnevu diktátorov a ich totalitných režimov. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY [pageend8]Zájem o středoevropská studia na amerických universitách. V posledních deseti letech se neobyčejně rozšířil zájem o studium národů střední a východní Evropy na amerických universitách. Nejprve se tento zájem soustřeďoval na Rusko, ale postupně se rozšiřuje také na ostatní země této oblasti, zvláště slovanské. Mezi jednotlivce, kteří se o tento vývoj nejvíce .zasloužili na přední místo jistě patří profesor S. Harrison Thomson, vydavatel časopisu Journal of Central European Affairs a předseda Conference on Slavic and East European Studies při Americké historické asociaci. Na posledním zasedání této organisace ve Washingtonu v prosinci minulého roku profesor Thomson hovořil o svých zkušenostech v tomto oboru činnosti a nastínil, co by se mělo dělat v budoucnu. Připomněl zvláště, že před třiceti lety byl jediným, kdo dával pravidelné kursy v historii střední Evropy na amerických universitách. Dnes se takových kursů dává přes osmdesát. Nicméně, toto všechno je zatím jenom začátek. Podle prof. Thomsona bude třeba tento zájem dále podchytit a rozvinout tak, aby žádný americký státník nemohl říci, co britský premier Chamberlain řekl o Československu r. 1938, že je to národ, o kterém "‘nic nevíme.” Bude třeba především vydat nové práce o celé středovýchodní Evropě a jednotlivých národech tam žijících. Až dosud tomuto účelu sloužilo jen několik málo knih vydaných v anglickém jazyku profesorem Setonem-Watsonem, Haleckým, Dveřníkem a Thomsonem samým. Bylo by rovněž třeba vydat obsáhlou příručku ke studiu středovýchodní Evropy nebo dokonce zvláštní encyklopedii slovanských národů. Stejně by bylo potřeba vydávat knihy pramenů týkajících se slovanských národů, zvláště takových pramenů, které jsou zanedbávány dnešním komunistickým režimem v této oblasti. Hovoře o českých dějinách, profesor Thomson se pozastavil nad tím, že dosud neexistuje žádná moderní studie o tak světovém panovníku jakým byl Karel IV. Ačkoliv o Husovi a husitství se psalo dost, neexistuje žádná dobrá studie o reformaci a protireformaci ve středovýchodní Evropě. A ačkoliv Komenský není neznám americkému čtenáři, o tak významném státníku evropského významu, jakým byl Palacký, se americký student dovídá pouze z německých knih, které jeho obraz často značně zkreslují. Bude třeba konečně znovu promýšlet a prostudovat naše národní obrození a je nejvýš nutné vydat kritickou práci o Československé republice. A je třeba skončit s nešvarem amerických map a atlasů, v nichž místm jména slovanská jsou stále uváděna po němečku. Zakončuje svůj přehled, profesor Thomson se obrátil na přítomné představitele amerických universit, jakož i zástup mladých studentů a prohlásil: “Toto je Vaše práce. Udělejte s tím něco.” Z OBLASTÍ A ODBOČEK. Z CHICAGSKÉHO OBLASTNÍHO VÝBORU. Zdařilá schůze odbočky “Česká Kalifornie” ve středu večer, dne 9. května, ve škole “Vojta Náprstek”. Tato schůze se nad očekávání vydařila nejen početnou návštěvou, ale celým svým průběhem. Nejdříve byly stručně předneseny zprávy z posledního sjezdu, který se konal minulý měsíc v Chicagu, pak zprávy z chicagského oblastního výboru. V této zprávě bylo hlavně připomenuto, aby členstvo odboček co možná v největším počtu navštívilo “Den zdobení hrobů” na českém národním hřbitově a pak odpoledne se připojilo k zájezdu do bývalých Lidíc, kde bude vzpomenuto památky lidických obětí. Po této vzpomínce se pak naše skupina připojí k slavnosti “Dne zdobení hrobů”, kterou pořádají tamnějši osadníci nově spojených osad v obci Crest Hill, Ill. K zajímavosti schůze odbočky a k jejímu úspěchu značnou měrou prospěl její člen Dr. František Schwarzenberg. Po kratším úvodu Dr. Fr. Schwarzenberga o současných světových poměrech, značná část přítomných činila dotazy, na které řečník případně odpovídal. Jsme vděčni br. Schwar- zenbergovi, že se přičinil o poučnou a současně zajimavou tuto schůzi. Schůzi byl přítomen člen předsednictva ČSNRA br. Frank Kratochvil, četní hosté z našich chicagských odboček a pak i hosté z různých krajanských organisací. K. G. ODBOČKA DR. MILADA HORÄKOVÄ konala svou členskou schůzi dne 15. května v Moravském domě. Přes horké počasí sešlo se přes sto hostí a členů. Ses. E. Welclová úvodem přivítala hosty z výprav do Hot Springs a na Floridu a předseda odbočky br. Fr. Kratochvíl přivítal členy bratrských odboček a organisací. Ses. tajemnice L. Kosová pak přečetla zápis poslední schůze a podala obsažný referát o valném sjezdu ČSNRA z konce dubna. Její zpráva byla předsedou odbočky doplněna významnými body z jednání výboru politického a organisačního. Nastínil úkoly ČSNRA do budoucnosti a žádal o pomoc a spolupráci v dnešní napjaté světové situaci. Zmínil se o návratu Jaromíra Zástěry a vybídl k účasti na oslavách “Zdobení hrobů” na Českém národním hřbitově, spojených s vyjížďkou do Lidíc u Joliet, Illinois. Zprávy byly vyslechnuty s velkou pozorností zejména hosty, kteří nebyli o těchto věcech plně informováni. Po přednesu Seifertovy básně “Píseň rodné země” sestrou V. Matelovou oznámila místopředsedkyně ses. Welclová proponovaný zájezd na světovou výstavu v Seattle, Washington, a po ukončení organisačních zpráv předvedla svůj barevný film ze zájezdu na Floridu. Účastnice zájezdu nadšeně projevovaly radost nad zdařilými záběry, jen litovaly, že film je poměrně krátký. Laskavosti pana F. Soukala a jeho syna byl pak předveden zvukový film americký. Zdařilá schůze odbočky Dr. Milada Horáková splnila svůj účel tím, že informovala širší krajanské kruhy o dobré práci ČSNRA. ODBOČKA “MISTR JAN HUS”, které předsedal br. Janečka a která se koná pravidelně každý měsíc s programem a občerstvením v místnostech Rady měla svou obvyklou dobrou účast a přátelský ráz. ODBOČKA “ZÁPADNÍ PŘEDMĚSTÍ” koná pracovní schůzi s programem třetí středu v v měsíci, dne 20. června, ve spolkové místnosti ČSA budovy. LIDICE. Předloni byly Lidice inkorporovány do široké obce splynutím několika předměstí v Crest Hill, Illinois. Jméno “Lidice” zmizelo tedy z mapy státu Illinois, ale na druhé straně získali jsme na zájmu amerických obyvatel. Již druhým rokem pořádají občané Crest Hillu velkou pietni pouť městem k lidickému pomníku v “Den zdobení hrobů”. Jak známo našim členům, majetek byl před lety darován Radě, která se stará o zahradní úpravu a udržování pomníku. Letos se zúčastníme amerického “Memorial Day” v VĚSTNÍK 9 [pageend9]Lidicích. Bude vypraven zvláštní bus z Chicaga, tak abychom se mohli zúčastnit dopoledne tradičního svátku “Zdobení hrobů” na Českém národním hřbitově, odkud pak se pojede přímo do Lidic, kde se připojíme v 1:30 hod. odpoledne k průvodu k pomníku. Americké obřady opět řídí American Legion. X. ČESKOSLOVENSKÝ DEN. Oblastní výbor ČSNRA v Chicagu připravuje 10. Československý den na neděli 12. srpna v Plzeňském parku. Bude konána soutěž pečiva, koncert, a rozdány budou pěkné ceny pro výherce štěstěnek, které budou v rukou členů v blízké budoucnosti. Štěstěnky poštou 5 za $1.00, well wisher do památníku $1.00. Na den 17. června připravuje se zájezd na Slet Slovenského Sokola v táboře župy Ludevít Štúr, Potters Lake, Wisconsin. — Okružní cesta a vstupné na Slet $5.00. Odjezd v 7:30 ráno od Štefánikovy dvorany a v 8 hod. od Zdrúbkovy školy na No. Pulaski Road. CLEVELAND, OHIO. Výbor “Česká kulturní zahrada” pořádá v neděli dne 3. června slavnost, na které bude odhalen Masarykův pomník. Slavnostním řečníkem bude Dr. František Schwarzenberg z Chicaga. Při této příležitosti bude odevzdán diplom čestného uznání senátoru Lauschovi jako projev diků za práci, kterou koná pro porobené národy. Diplom odevzdá ses. Vlasta Vrázová jménem ČSNRA a clevelandských krajanů. MASARYKOVO SDRUŽENÍ, DETROIT, MICH. TRAGEDIE RODINY BR. HEŘMANA. Český Detroit byl ohromen tragickou zprávou, že náš milý bratr a výtečný spolupracovník, br. Bedřich Herman, zahynul v leteckém neštěstí při výbuchu letadla Continental. Br. Heřman, který zaujímal vysoké postavení obchodního ředitele Dodge oddělení u Chrysler Corporation, byl právě na obchodní cestě do Kansas City, Mo., když došlo ke tragedii. Tělesné pozůstatky br. Heřmana byly přivezeny do Detroit, kde 26ho se konal pohřeb za velké účasti krajanů a amerických přátel. Br. Heřman se narodil v Československu před 46 lety. Odejel s manželkou z rodné země po zabrání Československa Hitlerem a dostal se až na Filipíny, kde byl auditorem u americké armády. Po Pearl Harbor zúčastnil se bojů spolu s bratrem Vladimírem, který padl na Bataanu, prodělal pak pověstný pochod smrti, strádáni v zajateckých táborech, až konečně byl vysvobozen po porážce Japonska r. 1945. Za svoje zásluhy ve válce a svoje utrpení, br. Heřman obdržel nejvyšši vyznamenání vlády USA dávané civilistům za obranu země. Byl zakládajícím členem a úředníkem Masarykova Sdruženi v Detroit r. 1948, byl účetním jak ve Sdružení, tak i v Oblastním výboru ČSNRA a byl členem Sokola Detroit, kde i jeho syn je cvičícím. Poslední léta byl místopředsedou Masarykova Sdružení a spolu s manželkou zástupcem v Oblastním výboru. Br. Bedřich Heřman zanechává tu manželku Magdu Heřmanovou, šestnáctiletého syna Jana, třináctiletou dcerušku Marušku, rodiče otce Rudolfa Heřmana, tajemníka Sdružení ČSNRA, a matku Augustu Hermanovou, a příbuzné. Je těžko nalézt slova útěchy v tak velkém neštěstí, které postihlo naši milou krajanskou rodinu. Každý lituje odchodu dobrého bratra, skromného, ušlechtilého vlastence a upřímného přítele. Sdílíme hluboký žal celé rodiny a slibujeme, že památka na bratra Heřmana bude s námi stále. A. Benesh. Květnová schůze minulý pátek byla dobře navštívena. Uvítali jsme mladého br. Karla Zemene, který se vrátil po delší službě pro Uncle Sama. Schůze byla konstruktivní, projednalo se mnoho záležitostí o činnosti. Hlavním bo- 10 • VĚSTNÍK dem schůze byla zpráva ze sjezdu ČSNRA v Chicagu, kte rou pisatel, jako zástupce odbočky, podal podrobně. Zpráva přijata byla s uspokojením a s potěšením bylo vzato na vědomí úspěšné konáni sjezdu po oba dny, dobré zastoupení, všech oblastí a hlavně dobrá a účinná spolupráce našich národních organisací a srdečné projevy jejich zástupců učiněné při sjezdu a na společném obědě. Na léto plánován je podnik v přírodě, doufáme, že uspořádáme zajimavý, zábavní program a rozšíříme kulturní snahu našich organisací. Členové zaplatili příspěvky, m. j. sestra Anna Newberg,, která se vrátila tyto dny ze zimního pobytu na Floridě, věnovala $3.00 na činnost. Za dary srdečné díky. Na schůzi příští měsíc budou jistě projednány další body pro letní sezónu. A. B. ODBOČKA T. G. MASARYK, LOS ANGELES, CALIF. ODEŠEL ČESKÝ SKLADATEL. ‘ ‘Tam někde v zemi vzdálené jsem zanechal sny nesplněné.” (Z posledních jeho písní) Krajanská veřejnost byla ohromena dne 28. dubna zprávou o tragickém skonu známého českého skladatele Josefa Stelibského, jehož populárni písně zpívala kdysi celá Praha a který žil poslední léta v Los Angeles. Den 6. května měl být slavnostní pro skladatele i celou krajanskou veřejnost, poněvadž ČSNRA připravovala premiéru jeho operety “Domeček z cukru”. Týden před uskutečněním český skladatel skonal za tragických okolností. Členové ČSNRA, v čele s předsedou Ladislavem Erbanem a přítelem zesnulého Karlem Finkem ujali se smutného úkolu vypravit pohřeb, odložit operetu a uspořádat místo toho pietni obřad v sokolovně. Odbočka TGM obstála svému úkolu vzorně. Za velice ochotné spolupráce krajanských organisací byl vypraven důstojný pohřeb v sobotu odpoledne, za velké účasti krajanů, na kterém promluvili: jménem Sokola br. František Šálený, za přátele a umělecké kruhy Karel Fink a za ČSNRA předseda Ladislav Erban, který pravil m. j.: “Odchází tvůrčí pracovník od nedokonané práce právě v době, když měl sklízet zde své úspěchy. Bratr Stelibský měl velký fond tvůrčí, ale slabý fond zdravotní. Síla bolesti a utrpení byla větší než sila života . ,. . Jménem ČSNRA loučím se s našim členem a milým přitelem vděčnými vzpomínkami na jeho hodnotná díla,s vděčností za jeho zájem o všechno krásné a za jeho lásku k rodné zemi a milované Praze. K uctěni jeho památky pěstujme více úcty a lásky jeden k druhému! Podávejme potřebnou pomoc a sílu trpícím!” Zesnulý byl zpopelněn. Přál si být pochován v rodinné hrobce na Vyšehradě a není dosud známo, zda bude jeho popel poslán do Prahy. Na jeho pohřeb přispěli jednotlivci i krajanské organisace. Seznam bude uveřejněn v příštím čísle Věstníku. Dne 6. května uspořádala odbočka ČSNRA místo operety smuteční program za režie Karla Finka. Účinkoval celý dvacetičlenný soubor, nacvičený skladatelem Stelibským. Zpívaly se jeho písně, vzpomínalo se a poděkovalo se českému skladateli za tu radost a krásu, kterou za svého života vnesl do našeho života. Pietni odpoledne zahájil předseda L. Erban. Za ČSNRA promluvila Vlasta Vrázová, která se předcházejícího večera zúčastnila přátelské schůze. Účinkovali klavirista Robert Korec, houslista Ferdinand Balzar, Bořek Knobloch a Ada Dusil, kteří přispěli procítěnou a vhodnou recitací, Ivanka Dostálová též recitaci, pi. Růžena Pajdarová Stackhouse, která zazpívala dojemně Stelibského hymnu svobody, Fr. Gajda, který zazpíval píseň “Moravo”. Jeho nejpopulárnější píseň “Praha je krásná”, kterou zpívala kdysi celá Praha, zazpíval sbor se sólistkou pí. Whitneyovou. [pageend10]Celé odpoledne, důstojné a dojemné, mělo vysokou úroveň. Bylo to dílo lásky a dílo odborníků hudebníků, na prvém místě Karla Finka a jeho přátel. V druhé části programu zpíval armádní sbor jazykové školy z Monterey české a slovenské písně. Krajané vřele uvítali ve svém středu mladé Američany, z nichž ani jeden není slovanského původu, kteří však s námi mluvili zásadně jen česky. Za jejich účast vděčíme členu fakulty školy br. A. Šedovi a sbormistru Krásovi, který nacvičil sbory. •Obecenstvo je vyslechlo s velkým zájmem. Z NEWYORSKÉ OBLASTI. Pocta slavnému českému skladateli. Krátce před svou smrtí věhlasný jugoslávský sochař Ivan Meštrovič zhotovil bustu Antonína Dvořáka a daroval Československé národní radě americké. Ve svém oficiálním věnování prohlásil: “I am certifying that the bust of the great Czech composer Maestro Antonin Dvořák is my own work, donated by me to the brotherly Czechoslovak people in the United States.” Díla Meštrovičova jsou světoznámá a vysoce ceněna. Sochy jeho “Indiánů na koni” na Michigan Avenue jsou chloubou Chicaga. Jsme šťastni a vděčni, že slavný Meštrovič zvěčnil svým geniem Antonína Dvořáka a že právě nám svěřil své dílo. Chceme být hodni tohoto odkazu. O sochu se zajímá Lincoln Center v New Yorku a pravděpodobně bude socha českého skladatele umístěna na čestném místě v tomto americkém středisku umění, které se teď buduje. Věříme, že toho dosáhneme, aby socha tvůrce novosvětské symfonie připomínala Američanům a celému světu překrásnou hudbu syna českého národa. Až do nedávna sádrová busta byla dočasně umístěna v Husově domě laskavostí rev. Šefla. První naší povinností ovšem je, abychom se postarali o ulití sádrové busty do bronzu. Br. Hynek Mařas v New Yorku, předseda zvláštního výboru východní oblasti ČSNRA, si vzal na sebe tento úkol. Práce byla již zadána firmě a první splátka zaplacena. Na druhou splátku odhlasoval Dámský dobročinný spolek v Miami $250.00, výtěžek ze svého pikniku. Zbývá sehnat do konce července ještě $700.00. Věříme, že se nám to podaří, vždyť je to v zájmu krajanském, aby byla zvěčněna památka Antonína Dvořáka ve svatostánku uměni, které navštíví miliony Američanů a cizinců. Doufáme, že na tuto akci přispějí Američané československého původu z celé Ameriky. Při této příležitosti upozorňujeme na vydání výborné anglické brožury o Antonínu Dvořákovi od prof. Karla B. Jiráka, nákladem Společnosti pro vědu a uměni. Vřele doporučujeme do amerických knihoven. Pracovní skupina “Společnosti pro vědy a umění” v New Yorku pořádá večer české komorní hudby v pátek, dne 15. června v 7:30 v druhém patře Husova domu. Na programu: Jan Křtitel Vaňhal (1739-1813), Pavel Vranický (1758-1808), Jan Ladislav Dusík (1760-1812), Bedřich Smetana (1824- 1884), Antonín Dvořák (1841-1904). Účinkující: George Sta- lev a Mac Marlow, housle; Mac Marlow, viola; Leonora Schwartzová, cello; John G. Lexa, klavír. ODBOČKA WASHINGTON, D. C. Odbočka Washington, D. C., koná dne 1. června, v pátek večer, v Alliance Room, All Souls Church, valnou hromadu. Všichni poctivě smýšlející krajané jsou vítáni jako hosté, aby se očitě přesvědčili, co ČSNRA koná a hodlá vykonat. Po pořadu schůze promítání filmů z cesty na západoindické ostrovy (Kuba, Haiti, Dominik, republika) a Venezuely, slovem doprovodí br. Dr. Juraj Slávik. Dále filmové záběry z washingtonských krajanských podniků z filmového archivu br. M. Neumanna. V květnu vyšel “Krajanský Zpravodaj” s delším článkem o sjezdu a činnosti ČSNRA. J. K. Zájezd do Pittsburghu a Niagarských vodopádů! Sokolská župa Ludevít Štúr v Chicagu za spolupráce ČSNRA oznamuje, že pořádá autobusový zájezd ve dnech 21.—26. června v rámci oslav 100 let sokolstva, ku kterému zvou se všichni bratři, sestry a přátele. Jelikož čas kvapí je nutné učinit přihlášky co nejdříve a složit závdavek $25.00 nejdéle do 10. června. Výprava vyjede 21. června v 7 hodin ráno od Štefánikovy dvorany. Pojede jižně po Marshall Blvd, k 55. ul. a na Skyway přes Indiánu. V případě, že někteří z přihlášených bydli na jižní straně města, či v Whiting neb Gary, bude učiněna zastávka v těch místech, kde mohou nasednout. Zájezd potrvá šest dnů a v rozvrhu je cesta do Pittsburghu, ubytování na čtyři noci v oficiálním hotelu Penn- Sheraton, kde se pořádá sjezd Slov. Sokola. Výprava se účastni sletového banketu, sletové taneční veselice, vyjížďky po městě a v hlavní den sletu jsou reservovaná místa pro každého. Vstupné na všechny tyto podniky jest zahrnuto v celkové ceně zájezdu, jež obnáší pouze $95.00. V pondělí ráno 25. června autobus odjede z Pittsburghu a účastníci užijí krásného zájezdu na Niagarské vodopády, kde ztráví i večer a ubytováni budou v motelu. V úterý po posledním shlédnuti vodopádů časně ráno výprava jede Kanadou směrem k Windsoru a přejede do S. S. u Detroit a dorazí do Chicaga v úterý večer. V ceně jsou zahrnuty hotel i motely. Vyžádejte si podrobný rozvrh cesty co nejdříve u pí. Ann Bukva, 5733 Hillcrest Dr., Downers Grove, Ill., telefon WOodland 8-2428, neb u taj. ČSNRA ses. E. Welclo- vé, 4125 W. 26th Street, tel. LAwndale 1-7953. OPRAVA. V článku “Česká literatura v exilu” na stránce 4. dubnového čísla tohoto časopisu nutno čisti jméno “Inky Smutné” místo jména “Inky Tiché”. BRATRSKÁ ČINNOST V C.S.A. JEDNOTĚ. Johna Ruskina slova: “Dělat pro druhé to nejlepší jest současně vlastně to nejlepší co děláme pro sebe,” vhodně vyslovují praxi fraternalismu. Zásady jeho: porozumění a ohled k jiným pro stu a jednom roku jsou pořád živé a samozřejmé ve všech našich místních organisacích. Členové jejich jsou činní v různých oborech a prostřednictvím svých spolků pracují vydatně pro dobro obce a v zájmu dobrého občanství. Jsou všichni částí nerozlučného řetězu bratrství, v němž jednotlivé články jsou bratrství, rovnost a svoboda, spravedlnost a láska. Jsou spjati společným cílem, uvádějíce v život vlastnost dobročinnosti a dobré vůle, ať bydlí ve vesnicích větších neb menších po celé zemi pruhů a hvězd. Naše různorodá spolková činnost u Č.S.A. je přiměřena všem, dospělým i mládeži. Máme kuželkářské družstvo a jiné sporty a všechny se těší ohromnému zájmu. Jsou zde dále různá vyznamenání spojená s ceremoniemi ve spolkových místnostech, také různé odznaky, jež vyjadřují různou funkci u řádu, a ta pořád mnoho znamenají, jsou povzbuzující, právě tak jako za dob založeni spolku. Ony jsou jasnými symboly bratrství a demokracie. Kulturní odbory jsou neustále činný předváděním různých divadel, recitací a jiných programů, jež dávají bohatou příležitost talentovaným členům mladším i starším dokázati svá nadání. Chi Sigma Alpha odbočky se mají čile k životu. Naši dospělí členové ovšem vymýšlejí a vedou ty různé činnosti. S náležitým taktem jsou vedeni dospělí i děti k pochopení charakteru naší jednoty Č.S.A. V různých formách mají naši noví členové možnost naučiti se z příkladu druhých lekce lásky, služby, poslušnosti, spolupráce a bratrství, tak jak je vidi u rodičů, přátel a ve školách. VĚSTNÍK • 11 [pageend11]CAPITOL FEDERAL SAWINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj. států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda 14. srpna na světovou výstavu v Seattle, Washington! Okružní cesta zahrnuje návštěvu Yellowstonského parku, Black Hills, Banff v Kanadě, Portland a Eugene, Oregon, Winnipeg. — Celkové trvání 21 dnů. CENA $350.00. Protože uspořádání zájezdu závisí na počtu přihlášek, PŘIHLASTE SE DO 8. ČERVNA! Přihlášky přijímá ÚŘADOVNA HEGER TRAVEL nebo ČS. NÁRODNÍ RADA AMERICKÁ Telefon LAwndale 1-7953 (Advertisement) SOKOL SLET PITTSBURGH ARENA Sunday, June 24th, 1962 (See pages 8 and 11) VĚSTNÍK 4125 West 26th Street Chicago 23, Illinois SECOND CLASS POSTAGE PAID at Chicago, Illinois [pageend12]