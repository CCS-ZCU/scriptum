sociologický obzor [pageend1]SOCIOLOGICKÝ 1989, číslo 2, ročník 3 O BZO R Stati „Post-co“ vlastně Petr Podskalský 3 O neformálech Lubor Čep 13 Moskva, jaro 1989 Jindřich Nebo 17 Potřebujem e program? Potřebujeme program? -jov- 26 Jiná sociologie Petr Grňa 29 Film a společnost Kaufman versus Kundera ascii 31 Časopisy Jen tak mimochodem Ivan Tondr 34 Časopis o teoretické politice - jaj - 39 Kniha z antikvariátu Chalupného První česká sociologie a odpadky poslední brněnské kritiky; Neubauerova Státověda - jaj - 41 Glosy Nehrozí krize ze sociologické nadprodukce? - jb - 43 Rehabilitace a kognitivní disonance - z - 45 Tu knihu bych chtěl číst W. G. Runciman: Pojednání o sociální teorii - abs 47 Místo dokumentu - Listárna 49 Myšlenky (Babeuf, Lenin, Marat) 12,16,28,38,40,48 [pageend2]„POST-CO“ VLASTNE? Petr Podskalský US News and World Report uveřejňuje stať Se- weryna Bialera, významného politologa, ředitele Výzkumného ústavu mezinárodních změn Kolumbijské univerzity, pod titulkem Postkomunismus a polský přehled světového tisku Formu ji pod týmž titulkem přetiskuje. Slovenské poklady vydávají studii Júrgena Petersena, profesora osnabriické univerzity Mezi modernou a postmodernou a současně přetiskují z revue No vyj mir črtu Vladimíra Těndrjakova Na blaženém ostrově komunismu napsanou v roce 1974. Pokusme se dát tuto zdánlivě nesouvislou směskn nějak dohromady, pokusme se nad ní sklenout dramatický sjednocující oblouk a učinit z ní smysluplný celek. 1. Slovo „postmodernismus“ je velice frekventované, dokonce na Západě ještě nedošlo k úplnému nasycení zájmu o toto téma, vysoce diskusní a převelice kontroverzní. Sociologové dokonce vedou spory o to, zda existuje postmodernistická sociologie a co by to tak asi mohlo být, případně zda existuje pouze sociologie postmodernismu, tedy sociologická reflexe objektivního fenoménu, značně komplexního a mnohorozměrného procesu, který probíhá ve společnosti samé a tedy předchází jakékoliv sociologické reflexi. Zdatně si v tom sporu vede např. Zygmunt Bauman, z jehož knížek se jedna, první „postrenesanční“ generace sociologů u nás učila oboru: Bauman vidí klíčový problém postmodernismu v kruciální sociální kategorii soudobé společnosti, totiž v kategorii - intelektuálové. On se totiž spor o modernismus odehrává na poli kultury a ta je odedávna doménou intelektuálů, ať už - řečeno s Gramscim - organických či jiných (srv. Gramsci, 1966). Kultura, říká Bauman, je konotována s mocí, kterou vykonává vzdělaná elita a s institucionalizovanými mechanismy výkonu takové moci - s vědou, vzdělávacími systémy a uměnami (Bauman, 1988). Tedy - postmodernismus a diskuse o něm se pomalu dostávají i k nám, Slováci už začali, v českých zemích čas od času o postmodernismu píše časopis Umění a řemesla a Scéna, filozofický žurnál stále ještě mlčí, ač by nemusel, neb má na to lidi, sociologický žurnál bude ceteris paribus mlčet dosti dlouho, protože šéfredaktor pravděpodobně stále ještě neví, co to je, a pokud ví, pak instrukce, co s tím, zatím ještě nedorazily. Koncept postmodernismu má jisté oprávnění rozhodně alespoň v tom, že se dá určit, dosti zhruba a dosti diskusně, co to je moderna a modernismus, tedy to, co postmodernismus historicky a logicky předchází. Podobně je to s některými jinými „post- něco“, z nichž zmíníme aspoň dva. Když Daniel Bell uvedl na sociologickou scénu pojem postindustriální společnosti, k čemuž došlo v polovině 70. let, byl již pojem industriálni společnost definován dosti jasně a dosti jednoznačně počínaje knihou Raymonda Arona z roku 1966 (anglicky 1967). V té knížce Aron vymezuje „kvalitativní diference“ mezi soudobou společností, tedy společností poloviny 60. let, a společnostmi předcházejícími těmito rysy: prodloužení průměrné délky života, neustále rostoucí národní produkt, převládající zájem o produkci a expanzi, vytváření a rozvoj umělého prostředí lidského života, vznik velkých pracovních a administrativních organizací, specializace, intelektuální a sociální racionalizace ... Všechny tyto a ovšem i další znaky později teoretikové postmodernismu shledají definičními znaky moderny, takže moderna se vlastně stane alespoň do jisté míry synonymem industriálni společnosti a postmoderna... ale nepředbíhejme. Aron již v roce 1955 zvěstoval „konec ideologie“ jako předpoklad úspěšné realizace cílů industriálni společnosti a zejména jakés takés konvergence mezi komunismem a rozvinutými společnostmi tržního hospodářství, tedy kapitalismem. Bell ideu konce ideologie systematizoval a dal jí vyústění v úvahách o „příchodu postindustriální společnosti“. Všechny tyto a další práce, třebas Lipsetovy nebo Lichtheimovy, ekonomické práce Rostowovy nebo Tinbergenovy aj., indikovaly obrovskou dynamiku západního světa, který prochází zásadními so- ciálně-ekonomickými transformacemi během jedné či dvou generací a mění se k nepoznání - nikoliv však ve směru marxisty předvídaného zahnívání a konečného shnití. Na téma „kritiky industriálni společnosti“ a „teorie konvergence“ bylo popsáno u nás a v okolních zemích tolik papíru, že je stydno to jen připomínat - nikdo prostě nepřipustil, že sám proces „zahnívání“ (jak krásné leninské slovo) bude nakonec situován socioekonomicky jinak a teritoriálně jinam, než předpověděli klasikové marxismu- leninismu. Leč stalo se a jest to připuštěno v poněkud nejasných, ale přece jen výmluvných formulacích o zaostávání, dokonce o krizi atd. Ale dnes nám nejde o tuto stránku věci, jde o to „post“. Podobně jako postindustriální společnost měla svou industriálni společnost jako východisko, má i posttotalitarismus svého sociologicko-filozoficky reflektovaného předchůdce v konceptu totalitarismu. Pojem rozpracovala do podoby historicky fundované teorie, jak notoricky známo, Hannah Arendtová (1951), později C.J. Friedrich s kolektivem (1954), k nimž připojil řadu nikoliv nepodstatných dodatků a korektivů Z. Brzezinski aj. Koncepce totalitarismu se nicméně vyznačuje jedním zajímavým paradoxem - „totalitám! syndrom“, Sociologický obzor, č. 2, 1989 [pageend3]4 který charakterizuje totalitní systém, je charakterizován především ba téměř povýtce politicky a sociálně, nikoliv ekonomicky. Arendtová a Friedrich v knize Totalitní diktatura a autokracie uvádějí tyto znaky „totalitárního syndromu“: 1. oficiální ideologie, která pokrývá všechny podstatné stránky lidského života, 2. existence jedné masové strany řízené diktátorem, 3. systém teroristické policejní kontroly, 4. systém monopolu jedné strany a její administrativy a aparátu na sdělovací prostředky, 5. kontrola všech ozbrojených složek a všech technických prostředků ozbrojeného boje a konečně - ano, na posledním místě - 6. ústřední kontrola a řízení celé ekonomiky. Zajisté, později řada autorů podrobila totalitní ekonomiku podrobnějším analýzám, bylo dokonce o co se opřít (zejména F. Hayek, ale již L. von Mieses aj.), pojem totalitarismus zůstal nicméně především pojmem politologickým a politickým a dokonce ani v sociologii vlastně nikdy plně nezdo- mácněl. Totalitarismus charakterizovaný uvedeným totalitním syndromem „v čisté podobě“ však kontinuálně existuje spíše jen v zemích východní Asie a v některých kvazikomunistických systémech afrických než ve východní Evropě. Jeho čistou emanací byl zajisté sovětský stalinismus, který je časově limitován zhruba léty 1929 - 1953, tedy zhruba čtvrtstoletím, a jeho východoevropské varianty, které se však zhroutily již po roce 1956, tedy po necelém desetiletí - aspoň na čas. Mluvíme vědomě o „kontinuální existenci“ totalit.arismu, protože diskontinuitné totalitarismus samozřejmě existuje v podobě velkých občanských výbuchů, v podobě šikanování skupin lidí, někdy dosti velkých, neexistuje však v podobě, jak to nazval titulem své práce z roku 1956 právě Z. Brzezinski, „permanentní čistky“. Nevím, zda se původ termínu „posttotalitarismus“ připisuje Václavu Havlovi právem či nikoliv, v každém případě jde o termín dozajista trefný, protože i on postihuje pohyb „odněkud někam“, v tomto případě dokonce pohyb mírně progresivní, pohyb od brutální a neskrývané diktatury ke skrývané a kamuflované, dokonce právním řádem kamuflované represi a mocensko-politické dominaci. I když by sám pojem posttotalitarismus vyžadoval solidnější teoretickou a faktickou explikaci, přece jen je jasné, přinejmenším intuitivně, o co jde: nežijeme již ve společnosti stalinské brutality kombinované s naivní vírou v rychle dosažitelnou světlou budoucnost. A co víc - těžiště problému se evidentně přeneslo ze sféry sociálně-politické do sféry sociálně- ekonomické, a to objektivně, nejen proklamativně. Samozřejmě, že jde o stále tutéž základní relaci ekonomie a politiky, svobody hospodářské, ergo trhu, a svobody politické, ergo demokracie, ale proporce závažnosti se v té identické relaci podstatně proměnily. Žijeme zřetelně v přechodné epoše „post-něčeho“ - ve společnosti i ve společenských vědách. Kromě již uvedených „post-něco“ lze totiž najít rozsáhlé a rozmanité úvahy o postfunkcionalismu, ale hlavně 0 poststrukturalismu, o postpozitivismu a postracio- nalismu, píší se učené a smysluplné, ale taky nestydatě mnohomluvné úvahy o postwittgensteinovské filozofii a zejména postheideggerovské hermeneutice atd. Ale všechna tato „post-něco“ mají něco společného, mají společného jmenovatele v tom, že jim předchází jakýsi legitimní duchovní či předmětný tatínek, který je duchovně nebo sociálně zplodil, ať už tatínek faktický (Wittgenstein, Heidegger) nebo tatínek zástupný v podobě tzv. ideálního objektu, sociálního typu (totalitarismus, modernismus či moderna) či konečně tatínek akademický v podobě více méně konstituovaného a dokonce institucionalizova- ného směru (strukturalismus, funkcionalismus). A teď přichází - pravděpodobně nikoliv první - Se- weryn Bialer s termínem „postkomunismus“ a nechává nás na holičkách, co že si s ním počít, ačkoliv jde nepochybně o „post-něco“ pravděpodobně vůbec ze všech těch předchozích nejzajímavější, nejatraktivnější a asi i věcně nejzávažnější. Pokud se ovšem za tímto pojmem neskrývá pouze obyčejná móda označovat frekventovaným modelovým „labe- lem“ určitý sociální stav, který se snad klube, ale jehož konkrétní obrysy nejsou nijak zvláště zřetelné. Pokusíme-li se rozšifrovat tento pojem - a snad to bude za tu námahu stát, můžeme dojít buď k jeho přesnější explikaci nebo k jeho zdůvodněnému zpochybnění. Obojí má ve vědě smysl, ba má smysl 1 v této úvaze, která si nároky na respektování všech kritérií scientistického způsobu dosahování moudra nečiní. Kdysi jsem napsal, že někteří lidé již v komunismu žijí a že bychom měli vzít definitivně na. vědomí, že jiný komunismus nebude. Zdálo se mi to tehdy smělé a provokativní, ale s uplývajícím časem i myšlenky velice provokativní ztrácejí na své rasanci, ať už proto, že jsou antikvovány tak říkajíc neúprosným tokem času a chodem dějin, nebo hlavně proto, že tutéž ideu vyslovil někdo jiný jinde, jinak, lépe a hlavně - veřejně. Tak právě toto je případ oné myšlenky o komunismu pro vybrané a vyvolené. Myšlenku tuto totiž vyslovil, jak jsme v úvodu řekli, v roce 1974 a uzamkl do šuplíku Vladimír Těndrjakov, spisovatel, jehož známe jako autora Zatmění a Šedesáti svíček, a tu nyní publikuje ve slovenském překladu časopis Slovenské poklady. Použijeme jako výchozího informačního zdroje tohoto literárního dílka - ostatně v epoše postmodernistické sociologie, kdy někteří uvažují o tom, že sociologie ještě není v onom stadiu, kdy by měla právo vydělovat se od literatury a jiných forem poznání sociálního světa jako svébytný 2. Sociologický obzor, č. 2, 1989 [pageend4]„epistemologieký diskurs“, je to nejen přípustné, ale snad dokonce moderní, pardon, postmoderní. V Těndrjakovově próze lze identifikovat dvě roviny, jež jsou neodlučně spjaty, což je dáno přirozeně tématem - rovinu deskripce „příběhu“ a rovinu „reflexivního komentáře“, tedy více či méně teoretických, více či méně „diskursivních“ úvah a asociací nad Příběhem. Příběhem je účast autora na setkání spisovatelů s představiteli strany - v tomto případě jde o setkání s Nikitou Chruščovem dne 16. července 1960 (jak ten čas běží) a reflexivní rovinou je uvažování o povaze státnictví, o stalinismu, o komunismu a roli inteligence v totalitním systému. Témat je to na necelou dvacítku stránek zajisté dost, jsou však pojednána tak, že jejich četbu lze českému čtenáři, tradičně o slovenském kulturním životě informovanému jen fragmentárně, upřímně doporučit. Dopřejme si nejprve drobný exkurs o tématech, jež se přímo problému „postkomunismu“ nedotýkají, ale jež s ním přirozeně dost úzce souvisejí, protože se týkají některých dílčích, ale podstatných definičních nebo fenomenálních znaku komunismu. Tak především - Těndrjakov popisuje setkání s Chruščovem sarkasticky, ale pravděpodobně nepřehání. V té souvislosti se zamýšlí nad otázkou, která vůbec není od věci, protože patří jednak ke standardním tématům sociologie vůdcovství, pakliže ji připustíme jako subdisciplínu sociologie politiky, jednak proto, že patří k velice frekventovanému tématu každodenního uvažování o politice. Jde o otázku, do jaké míry je nutné, aby státník, tedy vysoce postavený politik, byl obdařen nadprůměrným intelektem nebo - chcete-li tutéž otázku v podobě méně normativní, tedy historicko-empirické - do jaké míry byli oni reální politikové, s nimiž jsme měli v minulosti my sami přímo nebo aspoň v hodinách dějepisu co do činění, osobnostmi intelektuálně skutečně nadprůměrnými. Zvláště dnes, myslím, ta otázka vůbec není od věci, přihlédneme-li k faktu, kolik anekdot právě na toto téma mezi lidmi obíhá. Těndrjakov především - v tom je ona výsostná přednost literatury - nejprve charakterizuje Chruščova, tvrdě, věcně a v podstatě v souladu s tím, jak je fixován v běžném povědomí: „Chruščov byl sám o sobě lehkomyslně, extaticky hloupý, hloupý s ruskou velkorysostí“, přičemž - a to je úvaha v kontextu Chruščovovy kritiky Stalina na XX. sjezdu - „nedovedl spojit příčinu s následkem, celek s částí“, byl „však naštěstí dětsky naivní: chci a basta, žádnou logiku nepotřebuji. Naivita nemusí být o nic méně odvážná než rozum.“ Ale tím, totiž jistou jednoduchostí uvažování a prostou artikulací svého chtění, se Chruščov podle Těndrjakova valně nelišil od ostatních státníků, protože příliš vysoký intelekt není nezbytným charakteristickým rysem, rozhodně není ono conditio sine qua non úspěšného státníka. Ostatně kdysi na to téma i u nás psal Dušan Hamšík v souvislosti s Hitlerem, jehož charakterizoval jako „génia průměrnosti“ a průměrnost mu připsal dokonce jako podmínku nutnou, nikoliv však dostačující k tomu, aby strhl masu. Těndrjakov konstatuje, že státníci se většinou „vyznačují všedností myšlení“, pro což má poměrně dobré a přesvědčivé argumenty: „Velké myšlenky se rodí u těch, kteří jsou schopni myslet mnohem pronikavěji než jiní... Bylo by třeba příliš mnoho času, aby všedně myslící masy pochopily a osvojily si to, čeho dosáhli mistři lidského myšlení... Ale státník se zabývá otázkami každodenního života, naráží na problémy, které vyžadují obvykle okamžité řešení. Nemůže čekat stovky ba ani desítky let na to, aby ho pochopili. Proto musí sahat po všeobecně uznaných šablonách, elementárních pojmech, musí duchovně patřit k jakémusi všednímu průměru lidské společnosti. Ať se na mě nikdo nezlobí, ale rozum a předvídavost jsou mezi vysokými politickými představiteli... spíše výjimkou než normálním jevem.“ Nezlobím se na Těndrjakova, dokonce s ním více méně souhlasím, jestliže respektuji uměleckou licenci nadsazovat. Jisté nebezpečí tato generalizující úvaha v sobě nicméně obsahuje - jakoby předem exkulpu- je tupost a nekulturnost každého politika, každého státníka, protože je zdánlivě jakýmsi sociologickým „zákonem“ býti průměrným, chceš-li býti úspěšným státníkem. Ale i když to snad Těndrjakov pravděpodobné takto říci nechtěl, ani nositel Nobelovy ceny za literaturu Winston Churchill mu nevychází jako nějak zvláště oslňující intelektuální a mravní vele- duch. Lze o tom vést spory, ale fakta, která Těndrjakov uvádí, jsou dosti přesvědčivá k tomu, abychom neglorifikovali uznané veličiny příliš nekriticky. Nebo - chcete-li, abychom připustili veliké, převeliké duchovní a mravní slabiny i u lidí nikterak průměrných, jestliže se celoživotně ocitli ve víru politiky. Cožpak Churchillova adorace Stalina, na niž se dodnes stalinisté tak rádi odvolávají, byla produktem mimořádně pronikavého myšlení? Nebyla spíše projevem prostého politického respektu k velmocensky suverénnímu diktátorovi, který dokázal uhrát téměř prohranou partii? Mohli bychom sami přidávat příklady ad libitum - Těndrjakov uvádí ještě Napoleona, „jehož nelze prohlásit za hlupáka, ale jehož rozum byl přece jen jalový“. .. Bylo popsáno mnoho papíru o Benešovi, o jeho politické a diplomatické chytrosti i vychytralosti, současně však také prý omezenosti - až je to únavné číst, a současně byly popsány haldy adoračního papíru o „filozofovi na trůně“, jehož jsme měli vlastně pouze a jen my... Ne, Těndrjakov generálně nemá pravdu, má pravdu - sociologicky vzato - pouze tehdy, jestliže poměřujeme státníka adekvátní „referenční skupinou“. Je sice pravda, že i duchovně průměrný státník může provést historický čin - což byl neSociologický obzor, č. 2, 1989 [pageend5]6 pochybně případ Chruščovův, aleje to méně pravděpodobné než u ducha nadprůměrného. A potom - totalitní systémy se vyznačují obecně tím, že ve své druhé vývojové fázi, která se obvykle označuje jako „thermidor“, přesněji však - s prominutím - „postthermidor“, začínají vždycky produkovat - pokud na to ovšem mají dějinami vyměřený čas - státníky a politiky výhradně a téměř bez výjimky průměrné a podprůměrné. A to ve srovnání jakémkoliv - časovém, sociálním i prostorovém. Jestliže je státník či politik směšný „obyčejnému člověku z ulice“, pak už není pouze průměrný, pak už není ten, jemuž „lid rozumí, protože on rozumí lidu“ (toto charisma měl u určité části populace třebas Zápotocký - ale nezapomeňme, že ten dokázal psát romány, myslemež si o nich cokoliv), pak je jen a jen směšný - je interpretován jako nedostatečný, jako úcty nehodný. Masarykův příklad je ovšem zcela zvláštní - mimochodem si myslím, že právě ona tzv. masarykovská legenda neměla Masaryka „zvětšit“, ale spíše „zmenšit“, mělo ho učinit „průměrnějším“ a „lidovějším“, než ve skutečnosti mohl být a byl. Ale o tom u příležitosti vydání Hovorů s TGM,jež se vážně chystá v Cs. spisovateli, podrobněji. Druhé Těndrjakovovo téma - a to se, jak uvidíme, problému postkomunismu dotýká velice úzce - je „postavení inteligence za socialismu“, abych použil oblíbeného sloganu našich marxisticko-leninských společenských věd. I zde je Těndrjakov nestandardní, i když - promiňte ten výraz - kognitivně nijak nový. Těndrjakov prostě definuje inteligenci jako lidi, kteří se profesionálně zabývají duševní prací a proto mají přímý vztah k tomu, co je nej vyšším znakem člověka - k rozumu. „Zdálo by se tedy,“ pokračuje Těndrjakov, „že tato část lidského rodu by měla být ve společnosti uznávaná jako nejdůležitější, těšit se všeobecné úctě. Ale kdepak! Vůči inteligenci vždycky převládal opatrnický, ba často absolutně nepříznivý vztah. Právě od ní totiž obvykle pocházejí myšlenky a názory odporující obvyklým šablonám, které matou obyčejného občana a komplikují práci státních činitelů“. Těndrjakov jde dokonce tak daleko, že nešetří ani Lenina - Lenin neměl rád „liberální inteligenci“, nedůvěřoval jí, protože ji pokládal za posluhovačku buržoazie. Stvrzuje to citátem z Leninova textu z roku 1907, kde Iljič mluví - v tomto případě, což Těndrjakov neví, velmi předvídavě - o „mezitřídním postavení inteligence“ (reálný problém se z toho stane na Západě na konci 60. let a později), současně však inteligenci vytýká „upřímnou omezenost“ a konstatuje, že její „vliv na národ je nebezpečný“. Na konci života si Lenin ovšem právem trpce stýskal, že nemá dost opravdových inteligentů, kteří by byli jeho stoupenci... Vztah k inteligenci ve stalinském systému lze podle našeho názoru charakterizovat obecně třemi základními rysy: 1. verbálním uznáním důležitosti vzdělání, které přece produkuje „inteligenci“, a dokonce adorací vědy (viz poststalinské, u nás rich- tovské koncepce vědeckotechnické revoluce), adorací části inteligence jako „inženýrů lidských duší“, jako „duchovního bohatství lidu“ atd., současně však 2. reálným pohrdáním inteligencí, tj. antiintelektua- lismem, který má samozřejmě své ideologické zdůvodnění v „teorii“ vedoucí úlohy a historické mise dělnické třídy, v nesmyslné a historicky se mstící glorifikaci manuální práce jako vrcholu lidských dovedností (bona fide zvulgarizovaná Engelsova teoretická teze o „polidštění člověka“ manuální prací, nikoliv rozumem, nikoliv jazykem, nikoliv abstraktním myšlením, nikoliv schopností uvažování v časových a prostorových souvislostech) a 3. proměnou inteligence v přisluhovačku režimu, která „horlivě plní vládní objednávky od konstruování bombardérů po filozofickou argumentaci vědeckých hodnot Stalinových prací O jazykovede“ (Těndrjakov). Inteligence byla obviňována ze všech možných hříchů, z elitářství, z toho, že si osobuje práva „mluvit jménem lidu“, „být svědomím národa“, že si nechce nechat předepisovat, co se má či nemá psát, zkoumat, malovat, filmovat či hrát atd. Spisovatele' na tom byli ovšem odjakživa mezi inteligencí v stalinských a poststalinských systémech - snad jen vedle filmařů - nejhůře: buď píšeš na objednávku, případně - později - naprosto nezávazné a nezávadné čtivo nebo si piš do šuplíku, budeš-li na to mít prostor a čas. A o tom Těndrjakov tedy píše - jak Chruščov zasahoval do literatury a jak se vždycky našlo těch pár (opravdu jen pár?) ochotných přitakávačů, které neminula příslušná odměna. Téma samo je staré, nicméně závažné. Jeho závažnost totiž spočívá v konstatování, jež si snad osobuje přílišná práva generalizace že totiž všechen ten marasmus, aktuální krizový stav a dosti pravděpodobný perspektivní krach reálného socialismu lze vysvětlit v poslední instanci jeho brutálním antiintelktualismem - teoretickým (adorace „produktivní práce“) i reálným (degradace inteligence na servisní vrstvu, která musí být sama vedena, aby nezbloudila). Půjdete-li ke kořenům tohoto antiintelektualismu, dostanete se konec konců bez nesnází ke kořenům celé teoretické stavby, celé konstrukce, celého plánu ideového a myšlenkového projektu, podle něhož a na němž byl reálný socialismus budován. 3. Konečně třetím Těndrjakovovým tématem je komunismus sám. Aby nikoho nenechal na pochybách, o co jde, hned v prvním odstavci píše: „Měl jsem čest strávit jeden den v komunismu. Ano, ano, v tom vytrvale slibovaném, bouřlivě oslavovaném komunismu, ve který ani jeden z normálně myslících občanů naší země už dávno nevěří“. .. Poněkud silSociologický obzor, č. 2, 1989 [pageend6]7 né na sovětského spisovatele, není-liž pravda? V té jedné větě je ale skryto mnoho relevantních informací. Především - ona, kterou mi Těndrjakov „vypálil“, že totiž někteří lidé již žijí v komunismu a strávit s nimi roztomilý den znamená nejen se přesvědčit, jak si někteří lidé žijí, ale nakouknout také do jejich představy komunismu. Komunismus je pro ně opravdu jen hromada spotřebních krámů a neomezené množství jídla a pití - zadarmo. Druhá informace, že totiž „nikdo z normálně myslících“ spoluobčanů podle spisovatele Těndrjakova v žádný komunismus už dávno nevěří, je závažnější, než se na první pohled zdá. Mnozí z nás stále ještě trpí fixní ideou, že nositeli komunismu jsou „Rusové“ či ještě lépe „Sověti“, kteří věří v komunistické království, ačkoliv je zkušenost měla přece dávno poučit právě o tom, že nebude jiného komunismu, než je ten, který mají potěšení užívat ti, kteří patří k vyšší garnituře „nomenklatury“. Těndrjakov nás přesvědčuje, alespoň tvrzením, že tomu tak není - že víra v komunismus je rezervována jen pro ty spoluobčany, kteří „nemyslí normálně“. Jsou zajisté tací, jako v každé společnosti. Seriózní výzkumy veřejného mínění jich standardně od roku 1967 uvádějí asi 10 procent, ne více. Ale taky ne méně. Těndrjakov dokonce uvádí to, co se kdysi u nás vyprávělo jako „protistátní anekdota“: „V dávném dětství, ještě před tím, než jsem začal chodit do školy, jsme slyšeli, že ’ komun ismus je na obzoru’. Obzor, jak známo, je myšlená, neexistující čára, která se vzdaluje úměrně tomu, jak se k ní přibližujeme. Kráčeli jsme ke komunismu a komunismus se nám vzdaloval.“ A potom otázka naprosto základní - „A vlastně, co je to vůbec komunismus? Jak má vypadat?“ A Těndrjakov na tuto zapeklitou otázku odpovídá: „Vždycky jsme žili chudobně, špatně jsme se stravovali, ošklivě oblékali, fronty v obchodech a komunální byty pro několik rodin společně - to byly normy našeho života. Proto jsme si ten vytoužený komunismus nepředstavovali jinak než jako jakýsi tučný kousek, který bohatě stačí pro všechny - jez, dokud nepraskneš. Karel Marx se podobnému spotřebnímu chápání vysmíval, nazýval ho lžičkovým komunismem a dal světu takovouto formulku: Každý podle svých schopností, každému podle jeho potřeb. Je podezřele nejasná a shovívavá. Není však nikoho, kdo by nám komunismus vysvětlil trochu srozumitelně. Jeho následovníci se omezili na ujišťování o jeho příchodu - je na obzoru!“ Tolik tedy Těndrjakov. Není mi známo, že by se někdo odvážil udělat průzkum veřejného mínění o tom, zda lidé v příchod komunismu věří a co si od něho vůbec slibují: oněch výše uvedených 10 procent zaznamenává obecnou „prokomunistickou“ orientaci, která není nijak blíže specifikována. Pro jedny totiž může být komunismus naplněním jejich vize spravedlivého uspořádání budoucího světa, pro jiného hrozbou sociálního kataklyzmatu a ekonomického, mravního a kulturního zhroucení. Těndrjakov má pravdu v tom, že úvahy „klasiků“ o budoucnosti komunismu jsou velice nejasné, velice neurčité a spíše negativní co všechno nemá býti a co všechno má býti zrušeno, než pozitivní - co býti má a co musí být učiněno, aby toho bylo dosaženo. Jediným rozpracovaným elementem byla „teorie revoluce a diktatury proletariátu“, přičemž se ustavičně zdůrazňovala přechodnost a krátkodobost - alespoň v historické časové perspektivě - obou těchto vývojových etap. Víc u klasiků nenajdete, dělejte co dělejte. Prole- tářský folklór, který dnes s ironickou oblibou zpívá naše mládež, že totiž „pak přijdou ty krásné chvíle, jež popsal Marx ve svém díle“ se hluboce mýlí. Marx je nepopsal. Marx ty krásné chvíle jen slíbil. A vlastně ani to ne. 4. Tato úvaha, která jistě neprekypuje originalitou, má nicméně nesmírně závažné konsekvence sociální, politické, dokonce snad i právní. Jestliže absentuje program, cíl, přesněji - chybí-li konkretizovaný projekt budoucnosti, k níž se má dospět reálnými cestami a s využitím konkrétních, disponibilních prostředků, pak je ovšem zpochybněna také vedoucí úloha organizace, která slibuje budoucnost, jejíž konkrétní podobu sama nezná a jejíž reálný, lidmi zakoušený tvar není příliš obecně akceptován jako uspokojivý. Domyslete tezi, že „žádný normálně myslící občan nevěří v komunistickou budoucnost“, a nemůžete dostat žádný jiný výsledek. A v této souvislosti tedy vlastně přicházejí teoretikové postkomunismu, z nichž jeden - zmíněný Sewe- ryn Bialer- vcelku logicky spojuje přechod k „postkomunismu“ se splněním dvou podmínek: 1. s politickým pluralismem (negativní formulací je zrušení mocensko-politického monopolu jedné strany a likvidace nomenklatury) a 2. se vznikem nového svazku dělnické třídy a inteligence. Zatímco první podmínka je vcelku jasná a všeobecně srozumitelná, je druhá podmínka poněkud neobvyklá zejména z úst či pera amerického publicisty, protože příliš zavání marxistickou dikcí. Dikce sama o sobě neznehodnocuje apriori myšlenku, pouze ji někdy zahaluje do oparu nám již málo srozumitelného byrokratického ptyde- pe. O co tedy konkrétně jde? Podle Bialera - a dozajista nejen podle něho - zápas, který se dnes odehrává v SSSR, Polsku, Maďarsku a v Číně v nejzjevnější podobě, je zápasem, v němž se marxovskou „materiální silou“ nestávají ideje třídního boje, ale ideje demokracie. Ve všech těchto zemích optimální perspektivu pro demokracii nevytváří komunismus, ale „co nejširší svazek intelktuálů s dělníky“ (Bialer). Pokud jde inteligence do zápasu o demokracii sama, je snadno porazi- telná jednoduchými represemi, jde-li dělnická třída Sociologický obzor, č. 2, 1989 [pageend7]sama pouze za svými požadavky, velice snadno skončí v písku elementárních ekonomických požadavků. Připouštím, že to všechno můžete docela dobře znát dokonce z abecedy marxismu, například z ú- vah o „tradeunionistické“ úrovni myšlení živelného dělnického odporu vůči kapitalismu atd., což ovšem na podstatě věci nic nemění. Historickým faktem totiž zůstává, že efektivní změna, k níž došlo v Polsku v posledních měsících a která je „nastartována“ v Maďarsku v posledních týdnech, je skutečně výsledkem spojenectví, svazku inteligence a dělnické třídy. Bialer upozorňuje na nebezpečí, jež pe- restrojce v SSSR hrozí ze strany dělnické třídy, která je vůči inteligenci velmi rezervovaná, čemuž komplementárně odpovídá absence rozvinutějších populistických postojů mezi sovětskou inteligencí. Ačkoliv nesdílím toto krajně skeptické stanovisko a zejména nesouhlasím s přílišným přeceňováním aktivní role „lidových mas“ (kterou Bialer ovšem takto explicite nepostuluje), nemohu se ubránit dojmu, že dlouholetý antiintelektualismus přinesl nakonec své ovoce: stabilizuje současnou mocenskou garnituru a znemožňuje vytvoření efektivní a reálné společenské síly, která by umožnila onen „le grand tournant“ moderního socialismu, o němž uvažoval kdysi Garaudy. 5. To, co má Bialer na mysli pod pojmem „postkomu- nismus“, je ovšem metaforické označení společnosti, která má vzniknout v zemích reálného socialismu, označení společnosti pluralistické, se smíšenou ekonomikou a kulturně a hospodářsky žijící a nikoliv skomírající. Ve skutečnosti je ale pojem sám nekorektní - jestliže zde komunismu nebylo, pak jaký postkomunismus můžeme vlastně postulovat? V běžné západní publicistice se pod pojmem „komunismus“ vždycky rozuměl „reálný socialismus“, tedy ten sociálně-ekonomický a politický systém, který se sám deklaroval jako „marxisticko-leninský“ - tedy stalinismus a poststalinismus ve všech variantách, od maovského čínského a polpotovského kambodžského až po jugoslávský titoismus. Máme-li být přesnější, měli bychom pojem „komunismus“ jako nutné pozadí pro eventuální „postkomunismus“ přece jen expli- kovat poněkud přesněji. Pod pojmem „komunismus“ lze především rozumět teoretickou doktrínu. Ale ani zde nejde o tak jednoduchou věc, jak se na první pohled jeví, protože se lze oprávněně ptát - jakou doktrínu? Především - stačí nahlédnout, do stařičkých, ale stále zajímavých Všeobecných dějin socialismu a sociálních bojů M. Beera, které nám přeložil a poznámkami opatřil v roce 1926 S.K. Neumann, nebo do historického spisu Karla Ivautského Předchůdcové moderního socialismu, abychom se bez námahy přesvědčili, že komunistická idea se vine jako červená nit téměř celými psanými dějinami: má různé konkrétní podoby (esej- ští v Palestině, komunistický experiment na ostrově Lipara, karpakratovská komunistická sekta křesťanská, klášterně komunistické osady, katarský komunismus, táborský komunismus, elementy komunismu v téměř všech renesančních utopiích, nábožensko-ko- munistické osady v Americe, komunismus ve francouzské revoluci, Babeufovo spiknutí, Weitlingův Svaz komunistů atd.), ale základní ideu má stejnou - okamžitý ráj na zemi na bázi zespolečenštění a zlidštění vzájemných vztahů, odstranění sociální nerovnosti a vykořisťování a samozřejmě materiální blahobyt. V jednotlivostech se komunistické koncepce liší, ale základní obrys mají všechny stejný. Nebagatelizujme tuto skutečnost, že totiž komunismus prochází téměř celými dějinami a že ať je prakticky jakkoliv neúspěšný a dočasný, krátkodobý, vždycky znovu se objevuje jako panaceum na společenské neduhy, sociálně-ekonomické krize, znovu vstává z popela jako bájný Fénix, aby znovu sehrál úlohu krásné vidiny, ideálu, k němuž stojí za to spět a pro nějž stojí za to leccos obětovat. Záměrně uvádím tuto „komunistickou směsku“, aby bylo jasné, že komunistická doktrína může mít neobyčejně mnoho podob a může se vtělovat. do velmi odlišných sociálních hnutí, aniž by měnila svou podstatu. Je naprosto lhostejné, zdaje komunismus fundován nábožensky nebo „vědecky“, zda je provázen religiózním mysticismem nebo scientis- tickým utopismem - prostě sociálně funguje. Důkaz jeho „nesmrtelnosti“ z dějin se mi prostě jeví jako nezvratný a lze jej pravděpodobně podepřít také důkazem z lidské psychologie, která poté, co vyčerpá možnosti výkonové seberealizace nebo - což je pravděpodobnější - je vůbec nemá, se obrátí k utopii sociální rovnosti. Dnes na toto téma existuje nepřehledná literatura, varující, analyzující, popisující, vysvětlující - ale co plátno, komunismus, který se jeví pouze jako historická epizoda, je ve skutečnosti sledem stále se opakujících intelektuálních a sociálních epizod, které nakonec vytvářejí kontinuum, protože „komunistické ideje“ jsou psychologicky a dokonce eticky zakotveny v „lidské přirozenosti“, že dějinami procházejí skutečně téměř kontinuálně. V tomto ohledu nikoliv náhodou „komunismus jako stav ducha“, jako predispozice, jako životní postoj připomíná autoritářský syndrom analyzovaný Adornem a později Frommem: s jistou nadsázkou lze říci, že podobně jako téměř každý člověk je disponován alespoň k některému elementu autoritářského syndromu a někteří lidé jsou jím zasaženi celým, je téměř každý člověk disponován k přijetí některého z elementů komunistického syndromu a někteří lidé jej akceptují celý jako životní názor a postoj ke světu. V tomto smyslu - jako predispozice ke kolekti- vismu a egalitarismu - ovšem nemůžeme komuSociologický obzor, č. 2, 1989 [pageend8]9 nismus jako doktrínu interpretovat dnes, kdy se stal tělem a začal působit jako státní a společenská formace. Jde spíše o jakýsi obecný stav ducha, který se - jak řečeno - v určitých vývojových fázích znovu a znovu objevuje a který postihuje vždy určité, někdy nevelké, marginální, někdy obrovské, základní části populace. Ostatně na existenci „univerzálního komunismu“ poukazuje zajímavým způsobem Fréde- ric Gaussen ve studii Tábor svobody, která uvozuje soubor rozhovorů významných sociologů poskytnutých Le Mondu (srv. Gaussen, 1985). Gaussen, odvolávaje se na amerického sociologa Christophera Las- che, francouzského filozofa André Gorze a ergono- ma Pierra Cazamiana poukazuje na to, že „to, co se označuje jako komunismus, není výlučnou záležitostí Východu: je totiž všude, v každém z nás, ve všech oblastech světa.“ Ale Gaussen neargumentuje „stavem ducha“ či „univerzální dispozicí“ části lidského rodu - obvykle aktuálně frustrované, deprivované, ponížené - ke komunismu, ale tím, že moderní průmyslová výroba prostě vyvolává v život „sociální vztahy komunistického typu“. Nebo řečeno slovy sociologa Richarda Sennetta. - „Pullman je jako Stalin“, protože „paternalistická forma řízení státu se sice objevuje ve východním socialismu, ale tak, že dědicem kapitalistického patrona 19. století se stává komunistický vůdce 20. století, který se snaží vyvolat pa- ternalistický dojem, aby legit.imizoval svou moc“. Nevím, do jaké míry jsou tyto a podobné úvahy o „univerzálním komunismu“ „kompatibilní“ s úvahami sovětského politologa G. Sachnazarova, který konstatuje „univerzálnost procesu socializace“ a tvrdí, že „základní prognóza Marxe a Engelse, ale i Fou- riera, Owena a Cernyševského“ byla prý „dokonalá“, protože přes všechny vývojové peripetie „současný svět se nachází ve stadiu nové, nevykořisťova- telské sociálně-ekonomické formace“ (srv. Šachnaza- rov, 1989). Striktně vzato - pomineme-li tedy příliš obecné pojetí komunismu jako „stavu ducha“ a jako „univerzálního typu sociálních vztahů, vyvolaných nutností se sdružovat“, vyjádřeno slovy logika Alexandra Zinovjeva - komunismus jako doktrínu lze dnes ztotožnit s marxismem-leninismem 20. století. Přijmeme-li však toto vymezení, pak nezbývá než opakovat poněkud triviální fakt, že žádného jednotného marxismu-leninismu v soudobém světě není, o marxismu (bez leninismu) ovšem ani nemluvě. Sáhneme-li pro důkaz do starší literatury - a to se tehdy toho ani zdaleka tolik nedělo, pak stačí porovnat dvě knížky se stejným, či téměř stejným názvem - Garaudyho Marxismus XX. století (1966) a P.N. Fedosjejeva Marxismus ve XX. století (1974), abychom mohli bez obtíží konstatovat, že tito dva autoři, ačkoliv se oba k marxismu hlásí (tedy: Garaudy tehdy), mluví každý o něčem zcela jiném. Fakt „univerzálního komunismu“ a proces „univerzální socializace“ je tak paradoxně provázen procesem „pluralizace“ uvnitř původně monolitní doktríny marxismu-leninismu: chce-li v moderním světě přežít, musí se pluralizovat. Avšak pluralizu- je-li se, ztrácí svou elementární údernou ideologickou sílu. Pluralizovaný a liberalizovaný marxismus-leni- nismus totiž ztrácí své základní definiční znaky - vytrácí se z něho idea prolet.ářské revoluce, diktatury proletariátu, totální socializace výrobních prostředků, monopol stranického řízení ekonomiky, politiky a kultury z jediného mocenského centra atd., atd. Posvátné ideje „mírového soužití jako formy třídního boje“ jsou nahrazovány koncepcí desideologiza- ce mezinárodních vztahů, centrální plánování ideou smíšené ekonomiky, představa státu sociálních jistot společností výkonu, objevují se dokonce staronové ideje právního státu, akceptují se „zkušenosti sociální demokracie“ a II. internacionála přestává být chápána jako vývojová deviace socialismu a začíná být pokládána za organický produkt sociální evoluce. Co ale potom ještě zbývá z původní doktríny a co ji vlastně vymezuje jako „komunismus“, jestliže v ní už téměř nic specificky komunistického není? Je to zvláštní, ale neobyčejně akcelerovaný proces eroze jedné ideologie, proces „konce jedné ideologie“, konce „ideokracie“ nebo - v terminologii P. Kende- ho a Z. Strmisky - konce „politokracie“. Postkomu- nismus v oblasti doktrinární tedy není nic jiného než právě toto, než tento proces, proces jehož jsme svědky a spoluúčastníky. 6. V druhém pojetí se komunismem rozumí společenské' uspořádání, tedy reálný stav společností, které „nastoupily cestu“ realizace marxistické vize budoucí společnosti. Jde o pojetí, které je běžné v západní publicistice a do jisté míry i v politologieké, ba i sociologické literatuře. Vasil Biľak vymyslel ovšem trefnější (aniž to zajisté tušil), „hegelovské“ označení pro tyto společnosti - „reálný socialismus“; hegelovské v duchu známého aforismu, že co je skutečné, je taky rozumné, a protože jiný než „reálný“ socialismus nemáme, není co s ním poměřovat, ergo jde o nejlepší z možných světů. P. Kende a Z. Str- miska používají označení „společnosti sovětského typu“, což sice není nepřípadné, ale přece jen poněkud neobvyklé, rozhodně zatím nikoliv běžné. Pro futuro, bude-li se rozvor mezi sovětskou společností a některými jinými zeměmi „reálsocialismu“ zvětšovat alespoň v některých oblastech společenského života, může se toto označení stát nepoužitelným. Země reálného socialismu odmítají samy sebe označovat za komunistické, pravděpodobně ze dvou důvodů. První důvod je ryze propagandistický - takto jednoznačné označení by příliš narušovalo demokratickou fasádu, kterou si některé země zachovávaly např. tím, že v nich působí několik stran, Sociologický obzor, č. 2, 1989 [pageend9]10 že existují některá ústavní práva, která by takové označení vylučovala, i když jiná ústavní tvrzení (na- př. o vedoucí úloze jedné strany nebo o jediném vědeckém světovém názoru) by je naopak zdůvodňovala. Druhý důvod je teoretický: klasikové mluvili vždycky o třech vývojových stádiích - o přechodném období diktatury proletariátu, které se v reálu poněkud protáhlo, o socialismu jako nižším vývojovém stádiu komunistické formace a vlastním komunismu. Toto rozlišení zavedl Marx v Kritice gotthajského programu a spojil konkrétně vizi komunistické společnosti se zrušením dělby práce, zmizením rozdílu mezi fyzickou a duševní prací, s tím, že práce se z pouhého prostředku obživy stane první životní potřebou, se všestranným rozvojem jednotlivců a s tím, že rozvoj výrobních sil umožní, aby „všechny zdroje sdruženého bohatství tekly plným proudem1' (Marx Engels, 1977, 19). Engels v mladickém nadšení uváděl zrušení soukromého vlastnictví, výchovu dětí v ústavech, spojení výchovy s prací ve výrobě, zbourání nezdravých čtvrtí, stejné dědické právo pro manželské i nemanželské děti, odumření státu, zánik prostituce atd. (tamtéž, 1876, 317n). Dnes již opravdu nemá smysl se probírat spoustami papíru, které se snažily vnitřně periodizovat vývoj komunistické formace na stádium „základů socialismu“, „rozvinutého socialismu“, „zralého socialismu“ a já nevím čeho ještě: reálný vývoj ukazuje, že šlo v nejlepším případě o zbožná přání, v horším případě o velice odporné zneužívání společenské vědy k apologetice typu společnosti, která nejenže v ničem nebo téměř v ničem „nepředehnala“ jiné vyspělé země světa, ale která v mnoha ohledech beznadějně zaostala. Spory o to, zda stalinský socialismus byl či nebyl socialismem, jsou ve světle toho, co se dovídáme od oficiálních sovětských historiků, vyprávěním špatné anekdoty. Uvažujeme-li tedy o komunismu jako sociální realitě, pak zde, na této planetě ve 20. století neexistoval v jiné než stalinské a poststa- linské podobě. Postkomunismus je v tomto smyslu poststalinismem, vlastně „postpoststalinismem“, jestliže poststalinismem rozumíme umírněnou podobu stalinské verze realizace komunistické ideje. Avšak mezi ideou a sociální realitou je onen známý, mnohokráte opakovaný vztah, vyjádřený formulkou, že idea sama je dobrá, ale její uskutečňování bývalo nesprávné. Oficiální propaganda to formulovala v tisíci velice nevynalézavých podobách - šlo o deformace, o odchylky, o narušování leninských norem, o odklon od autentického marxismu, takže jediným lékem na všechny neduhy byl vždycky „návrat“ - návrat k pramenům, které jsou čisté a nezkalené, protože nedotčené lidským konáním. Každá zatím proklamovaná reforma - kromě posledních událostí v Polsku a Maďarsku - byla jakýmsi „retro“, v němž hlavní bohatýrskou roli hrál vždycky Lenin. Ti, kteří více teoretizovali, se ovšem vraceli - ale vždycky to bylo retro - tu k Ekonomicko-Jilozo- fickým rukopisům (návrat k „ranému Marxovi“), tu k celému Marxovi bez Engelse atd., atp. Nejen propaganda totiž opakuje myšlenku „idea dobrá, realizace se ne zcela povedla“. Dokonce teoretik nepochybně mimořádného formátu, polský filozof, sociolog, sémantik a futurolog Adam Schaff ve svém zajímavém vyznání Dopis mému pravnukovi v roce 2050 píše poněkud emfaticky: „Na otázku, zda jsem rozčarován, jestliže se touto otázkou rozumí, že bych ve světle zřetelně viditelných deformací socialismu přiznal jeho nereálnost jako ideálu a cíle společenské činnosti lidí, odpovídám rozhodně záporně. Nejsem rozčarován v tomto smyslu a nadále sdílím své marxistické a socialistické přesvědčení, ačkoliv jsem se mnoho naučil o nebezpečích a slepých uličkách, které na cestě realizace socialismu číhají. A činím tak nikoliv proto, že bych byl člověkem věřícím, ale proto, že vím, odkud se berou ony krize a obtíže, jež nás znepokojují: vinna není marxistická teorie socialismu, ale její falešná realizace, rozporná s předpoklady této teorie“. Schaff rozhodně není apologetem státu quo, to je obecně známo vysloužil si nejen etiketu revizionisty, ale - pokud vím - i vyloučení ze strany. Právě proto, jak píše, „k rozhořčení marxistických pseudoortodoxů“, ve skutečnosti „lidí reprezentujících vested interest“, pokládá „krizi, kterou dnes prožíváme, nikoliv za krizi marxismu a teorie socialismu, ale za krizi marxistů, kteří chtěli nekvalifikovaně a voluntaristicky tuto teorii realizovat“. Schaffovo vyznání je v mnoha ohledech poučné, mj. i v tom, jak přiznává, že historická možnost přejít k socialismu evolučně, přes „nějakou lidovou formu demokracie“, tedy nikoliv přes lidovou demokracii jako „formu diktatury proletariátu“ byla zmařena prostě proto, že jeho pokolení, pokolení „čtyřicátých a padesátých let“ toužilo po moci, ačkoliv po ní prý „toužilo z čistého idealismu“. I když není důvod Schaífovi nevěřit, přece jen je jeho argumentace více než teoretickým argumentem pro „správnost socialistické teorie a pravdivost marxismu“ spíše psychologickou obhajobou integrity vlastní osobnosti. Jde tedy vlastně o totéž, s čím se setkáváme u tzv. starých komunistů, kteří nechtějí připustit omylnost svého počínání, protože se jim zdá, že by jejich životy ztratily smysl. Nekladou si ale otázku, kolik lidí zaplatilo jejich snad velkolepě zamýšlený experiment ztrátou nejen smyslu života, ale života celého. Leč nebuďme tak patetičtí. Schaff se totiž, když v knížce Kam vede cesta? (1988) uvažuje o tom, že lidstvo spěje k realizaci utopie, nikde nezmiňuje o tom, že by touto utopií snad měl být marxistický socialismus. Takže píše-li pravnukovi do roku 2050, „je ostrým kritikem praktik reálného socialismu z pozice marxisty a komunisty“, ale píše-li materiál pro Římský klub, zjišťuje, Sociologický obzor, č. 2, 1989 [pageend10]II že jediným solidním materiálem, jedinou „čestnou výjimkou“ v programovém prázdnu naší epochy je - encyklika Jana Pavla II. Laborem exercens. Spor o to, zda idea je dobrá a realizace špatná, řeší spíše chod událostí než teoretické mudrování. Sám jsem přesvědčen, že idea socialismu a některé elementy komunistické ideologie jsou konstantami běžného vědomí a že každé sociální hnutí s tímto faktem musí nějak počítat a většinou také počítá. U nás je naprosto nemyslitelné nerespektovat skutečnost, že pojem socialismus (nikoliv komunismus!) je asociován s řadou pozitivních zážitků a představ, s množstvím kladných životních zkušeností, ať si o nich třebas z hlediska ekonomické efektivity myslíme leccos kritického. Shrnuto - komunismus vtělený do sociální reality vedl k výraznému poklesu prestiže komunistické ideje a poslední události naznačují, že jeho reformo- vatelnost nespočívá v návratu k „čisté ideji“, že reforma nemůže být „retro“, ale v tom, že se důkladně poučí z toho, co je běžné ve fungujících ekonomikách a demokratických politických systémech. Zdá se, že reálný vývoj komunismu jako formace pouze prokázal starou pravdu, že znovu vynalézat kolo nemá valný smysl. 7. Konečně třetím významem pojmu „komunismus“ je pojetí komunismu jako lin utí, třebas v onom ortodo- xy opovrhovaném bernsteinovském „hnutí je vším, cíl ničím“. Ukazuje se totiž, že cíl skutečně už není „ničím“, protože jeho atraktivita klesla přímo úměrně tomu, jak se k němu „spělo“, jakými prostředky, jakými cestami a jakými metodami. Hnutí nicméně zůstává. Jestliže se však reálný socialismus jako „světová socialistická soustava“ v posledních letech nepředstavitelně a zejména nepředvídatelně diverzifikoval (a pak tedy - kolik reálných socialismů, tolik taky „postkomunismů“), pak komunistické hnutí se diverzifikuje permanentně. Celé dějiny komunistického hnutí jsou dějinami sporu ortodoxie s heretiky, jsou to dějiny vyvrhování a kajícných návratů, je to historie velkých autodafé a velkopanských přijetí na milost. Ale i zde poslední období znamená něco více než pouhou „změnu kvantity“. První příznaky rozkolu jsou spojovány s Titovou herezí, poté se vyděluje čínský komunismus, který nachází odezvu ve značně extravagantním západoevropském maoismu, před několika lety jsme zde bojovali s eu- rokomunismem atd. Pravděpodobně nejkrajnějším vyjádřením atmosféry postkomunismu jsou však formulace generálního tajemníka Italské komunistické strany Achille Oc- chetta, jež nacházíme v rozhovoru, který poskytl časopisu La republica 15. 6. 1989. Dovolíme si několik citací, protože jsou jednak funkční, jednak lze mít za málo pravděpodobné, že by se tento rozhovor prostřednictvím běžně dostupných tiskovin dostal k naší veřejnosti. Occhetto tedy říká mimo jiné: - „V době událostí v Maďarsku 1956 jsme se nacházeli uvnitř mezinárodního komunistického systému a byla to chyba. Když v roce 1968 došlo k výbuchu v Praze, kritizovali jsme sovětskou intervenci, ale zůstali jsme nadále uvnitř systému. V roce 1981 v souvislosti s událostmi okolo Berlingue- ra jsme definitivně odešli z mezinárodního komunistického hnutí. Dnes s hněvem odsuzujeme masakry v Pekingu, zůstávajíce mimo toto hnutí, které již není a nikdy nebude naším politickým domovem. A řekli jsme naprosto jasně, kde je červ v komunistickém jablku. - Kde? - V samotných chybných předpokladech komunistických režimů, které principiálně neuznávají demokratickou konfliktnost, existenci politického pluralismu a opozice. Komunistická strana Itálie bez váhání přechází do tábora západní demokracie... - Co soudí členové IKS o pádu reálného socialismu? - Jako odpověď uvedu fakt, který má větší význam než jakákoliv deklarace. Celá IKS, opakuji - celá, stála na straně studentů na náměstí Tien An Men. - Znamená to tedy podle vás, že celá IKS pretrhala všechny svazky s mezinárodním komunistickým hnutím? - Ano. Znamená to ale také, že plníme-li svůj závazek mluvit pravdu o světovém komunistickém táboře, pak to neděláme proto, že bychom se řídili jen volebními kalkulacemi. Povím to ještě jasněji: jsme dokonce ochotnit ztratit pár hlasů jenom proto, abychom řekli, co si o tomto systému myslíme... Udělali jsme řadu důležitých kroků ve směru vytvoření základu pro novou evropskou levici, eurolevici, která překračuje dávné tradice a odpovídá na výzvu roku 2000. K tomuto cíli nepotřebujeme ani Garibaldiho, ani Lenina.“ Tedy ani Garibaldiho, ani Lenina nepotřebují italští komunisté, chtějí-li odpovědět přiměřeně na výzvu třetího tisíciletí. Má to logiku Schaffovu - ten přece taky, když uvažoval v kontextu informační společnosti a obrácen k budoucnosti, nepotřeboval ani Garibaldiho, ani Lenina, protože stejně jako italští komunisté pochopil, že cesta k nápravě není „retrocesta“. Z tohoto hlediska by tedy postkomu- nismus měl být chápán nikoliv jako prostý časový následník epochy, v níž komunistická idea a reálso- cialistická skutečnost hrály - vedle jiných ideologií a jiných realit - dominantní roli, ale jako následník, který je logicky, intelektuálně, duchovně a kulturně nějak, třebas rozporně, spjat s touto ideou samou. Chtělo by se říci dialekticky spjat - jako její překročení a negace, jako poučení se z ní a jako její odmítnutí, jako jednota kontinuity a diskontinuiSociologický obzor, č. 2, 1989 [pageend11]12 ty, jako roztržka i navázání. Zní to pravděpodobně trochu hegelovsky nadneseně nebo spíše marxisticky učebnicově, nicméně řada procesů, které v našem světě probíhají a jež se nás bezprostředně dotýkají, naznačuje, že postkomunismus jako poučená varianta levicového myšlení, jako vlivné sociální hnutí a jako program sociálně spravedlivé společnosti je aktuálním problémem současnosti a zůstane jím i v budoucnosti. Pokládali jsme za nutné věnovat tomuto tématu jistou pozornost nejen proto, že lidé jsou dosti přirozeně přitahováni objektem svého kritického zájmu, někdy dokonce do té míry, že „konvertují“, ale především proto, že žijeme v ovzduší, které má tendenci bagatelizovat význam levicových orientací v našem společenském životě jako „příliš zkompromitovaných“. Chceme-li však dosáhnout v historicky blízké budoucnosti stavu, kdy se pluralita názorů a tolerance skutečně stanou normou politické kultury, musíme být připraveni také na dialog s levicí, někdy dokonce s jejími krajními variantami, tedy vlastně na dialog především s „postkomunisty“. Může být příjemný nebo nepříjemný, ale pocity v této věci nehrají valnou roli. P.S. Podle informace otištěné ve Svobodném slově (29.7.1989) maďarští sociologové E. Hankiss a L. Bruszt provedli výzkum politických orientací na souboru 1000 osob a zjistili, že 70% dotázaných se samo zařazuje k „umírněné levici“: na lOstupňové škále (1: krajní levice, 10: krajní pravice) se situovali na 3.,4. a 5. místo. LITERATURA Aron R., The Industrial Society, London 1967 Arendt H., The Origins of Totalitarism, New York 1967 Bauman Z., Is There a Postmodern Sociology?, London, Sage 1988 Beer M., Všeobecné dějiny socialismu a sociálních bojů, Praha 1926 Bell D., The Corning of Postindustrial Society, New York 1973 Bialer S., Postkomunizm, v: Fórum, 1989, č. 27 Brzezinski Z., The Permanent Purge: Politics in Soviet Totalitarism, New York 1962 Engels B., Zásady komunismu, v: M, E, Vybrané spisy sv. 1, Praha, 1976 Fedosjejev P.N., Marxismus ve XX. století, Praha 1977 Garaudy R., Marxismus XX. století, Praha 1966 Garaudy R., Le grand tournant du socialism, Paris 1977 Gaussen F., Le chámy de la Uberte, v: La société, Entretiens avec Le Monde, Paris 1985 Gramsci A., Historický materialismus a filosofie Benedetta Croceho, Praha 1966 Hamšík D., Génius průměrnosti, Praha 1966 Kautsky K., Predchodcovia moderného socializmu, Bratislava 1961 Kende P., StrmiskaZ., Egalité et inégalité en Európe de ľ Est, Paris 1984 Marx K., Kritika gotthajského programu, v: M, E, Vybrané spisy sv. 4, Praha 1977 Petersen J.H., Medzi modernou a postmodernou, v: Slovenské pohľady Sennet R., v: Entretiens avec Le Monde, Paris 1985 Schaff A., List do mojego prawnuka, Polityka, 1988, č. 12 Schaff A., Dokad prowadzi droga?, Szczecin 1988 Sachnazarov G., Vostok - Zapad. K voprosu děiděologizacn meždgosudarstvennych otnošenij, v: Kommunist, 1989, č. 3 Těndrjakov V., Na blaženom ostrove komunizmu, v: Slovenské pohľady, 1989, č. 5 „V nově obrozené společnosti všechno musí být pěkně vyrovnané; nic nesmí být záminkou k tomu, aby se někdo dral do popředí, aby se uplatnil, aby chtěl ovládat jiné. Nesmí tam být ani vyššího, ani nižšího místa, nesmí tam být ani první, ani poslední; úsilí i úmysly všech členů společnosti (jednotlivci, z nichž se skládá společnost, nejsou něco jiného) musí neustále směřovat k jednomu velkému cíli: k bratrství a k společnému blahu, které je nevyčerpatelným a věčným zdrojem blahobytu každého jednotlivce. ... Ať má každý povolání, které by zastával svědomitě a které by mu zajistilo šťastný život, ale nic víc, protože všichni potřebují štěstí, rovnoměrně rozdělené mezi všechny. Tato vláda zruší mezníky, meze, zdi, zámky u dveří, spory, soudní procesy; odstraní krádeže, vraždy i všechny zločiny; odstraní soudy, vězení, šibenice, tresty, zoufalství, které všechna tato zhoubná zřízení způsobují; odstraní závist, žárlivost, nenasytnost, pýchu, podvod, dvojakost, zkrátka všechny neřesti. V ní už nebude (a to je jistě to hlavní) každého z nás hlodat obecný, částečný a věčný strach o náš osud zítra, za měsíc, příštího roku, o stáří, o naše děti a o jejich děti. ... Zhoubní cizopasníci budou jistě křičet, že chceme přivést společnost zpět do barbarského stavu; budou nás kreslit jako pustošitele a nepřátele věd, umění a výroby. Ani umění, ani vědy, ani výroba by nebyly ohroženy, toho jsme daleci. Naopak by se jim dostalo podpory, aby mohly být obecně užitečné; přetvořily by se, kdyby se jich užívalo tak, že by učinily život všech ještě radostnějším. .. . “ G. Babeuf: Projevy, články a listy. Praha, SNPL 1954, str. 78-83. Sociologický obzor, č. 2, 1989 [pageend12]O NEFORMÁLECH (Sociologická skica) Lubor Cep Počet i aktivita sdružení, iniciativ, seskupení či linutí, kterým je přidáváno adjektivum „neformální“ (případně nezávislé), nebývalé v socialistických společnostech roste. Jde o jev, který může sehrát - a pravděpodobně i sehraje - významnou úlohu v řešení krize těchto společností. I té naší. Proč? Dosavadní a zatím vlastně jediný lidstvu známý typ socialismu je definován centralistickou koncepcí třídního státu. To má zásadní dosah pro organizační uspořádání společnosti i pro formy individuálního a skupinového chování. Normativní i faktická podřízenost společnosti státu a státu straně (a strany jejímu vedení) znamená podřízenost každého veřejného projevu takto strukturované hierarchii. V každodennosti malých a „svátečnosti“ velkých činu se vždycky nakonec projeví nějaká ta vyšší moc. Tento princip je ztělesněn příslušnou institucionální strukturou, uzavírající do jednotné sítě seskupení všech (doslova všech!) forem i obsahů - od výrobních podniků přes společenské organizace až po zájmová sdružení. Bez začlenění jakéhokoli veřejného jednání do tohoto institucionálního rámce veřejná aktivita možná není. Jde to až na úroveň spontánních a dobrovolných akcí či občanských aktivit (uspořádání volejbalového turnaje, úklidu na sídlišti atd.), které se musí odehrávat pod nějakou oficiální hlavičkou, byť symbolicky. Jakákoli občanská iniciativa byla zestátněna.1 Jde o naprosto konsekventní důsledek centralistického principu vlády (panství), která v této isntitucionalizaci spatřuje nástroj i záruku dosahování svých cílů a uspokojování vlastních zájmů, prezentovaných jako zájmy a cíle obecné. Takto jsou definovány instrumentální funkce institucí. Realizace jejich vlastních cílů a zájmů (tj. jejich autonomní funkce) je z tohoto hlediska sekundární. Díky takovému obratu nutně dochází k výrazné formalizaci činnosti všech těchto institucí. Jde o sociální agregáty, jejichž činnost ovládá administrativa, takže jsou těžkopádné a neefektivní. Vládne v nich odcizenost, násobená jejich neautonomním postavením. Bezbrannost vůči správnímu, kontrolnímu i represivnímu státnímu stroji plodí pasivitu, dokonale kamuflovanou formalismem, jenž není ničím jiným než - lidsky vzato - neagresivním únikem z frustrace. Snahy instituce o zvýšení vlastní efektivnosti bývají podmiňovány zvýšenými nároky na další prostředky, úsilí svých členů a velkorysost nadřízených. Celková nízká efektivnost je kompenzována občasnými bombastickými a vždy za úspěšné vyhlašovanými akcemi, jimiž se má demonstrovat její síla a akceschopnost. Je-li kritický stav přiznáván, vzni- 1Pavlovskij, G.: Ctlověk imčjet pravo. .., v: XX. věk i mir, 1988, č. 4. kají snahy po inovacích (hlavně reorganizací a kádrovými změnami), případně sílí apely (prostřednictvím usnesení, prohlášení, plnění závěrů atp.). Jde o formu moralizace veřejné aktivity, provázenou často rozhořčenou kritikou zlořádů. Jde o stereotypní cesty reforem, které mohou být snadno aplikovány i na takzvanou přestavbu. Tyto systémové charakteristiky jsou provázeny specifickou typologií osobností. Postavení člověka je určeno odcizením od státu a jím kontrolovaných a řízených institucí, a protože tato kontrola sahá až na úroveň privátního života - do manželství, rodiny, přátelství -, zasahuje celek životní zkušenosti. Toť podstatný aspekt totality. A do tohoto světa je každý socializován již od malička - do světa tvořeného jemným předivem toho, co by Tli. Geiger nazval subsistentní normy2, jež formují „ducha doby“, ve kterém se člověk pohybuje a jedná, aniž by si byl vědom toho, že se nějakými normami vůbec řídí. Hranice mezi samozřejmostí a nesamozřejmostí kultury jednání mizí spolu s odstupem od tohoto světa, který je internalizován a vzápětí reprodukován. V takto vymezeném prostoru se pochopitelně všechny formy mimoinstitucionálního veřejného jednání dostávají mimo hranice legitimity. A kdo tyto hranice překročí, vzápětí se podle toho začne chovat; akceptuje své nelegitimní postavení, které často spojuje s nelegalitou. Ačkoli nemusí zachovávat přísná pravidla konspirace, je k jednání tajnému - což je opak jednání veřejného - nucen. Tento rozpor veřejného a tajného konec konců zná každý občan (a zažívá ho při každém poslouchání politického vtipu). Kdo však reálně do tohoto polotajného šera aktivně vstupuje? Budeme-li pro zjednodušení prostor nelegitimity nazývat světem neformálních aktivit, pak nalezneme dva jejich zdroje: a) parciální zájmy jednotlivců a skupin, b) nespokojenost s činností legálních institucí, se stavem určitých věcí a obecně pak s celkovým uspořádáním společnosti. Společným rysem všech neformálních aktivit je sdružování - a to bud' mimo rámec oficiálních institucí, nebo vně jejich formálních struktur. Bleskový pohled do historie a sociologie skupin nám napoví, že jde o (naši) novodobou variantu dávného jevu zvaného spolkařeni a to se zcela zjevnými paralelami k naší situaci. Vždyť moderní společnost jako produkt „sebemobilizace společenských sil“ našla právě ve spolcích svůj původ a sociální výraz.3 Šlo - a stále jde - o způsob hle2Geiger, Tli.: Vorstudien zur einer Soziologie des Rechts, A ar hus 1947. 3Gulijev, I.: Na puti k pravovomu gosudarstvu, Gorizont Sociologický obzor, č. 2, 1989 [pageend13]14 dání a nalézání sociální přináležitosti, příslušnosti i způsob strukturování veřejnosti - dva podstatné prvky občanské společnosti. Jde o jiné „politikum“, než jaké představuje politická strana. Zázemí vytváří pestrá síť sociálních hnutí, která jsou v podstatě součástí nadnárodního vzorce akti- vizace obyvatelstva - ať jde o hnutí mírové, ekologické, nacionálni, antimilitaristické, za lidská práva, feministické, za odzbrojení atd. U nás se tato hnutí dostávají do specifického institucionálního kontextu: snad ve všech případech usilují mocenské orgány o to, aby zformovaly své vlastní oficiální varianty (v rámci Národní fronty). Tím vzniká podvojnost využívaná státem k vytěsňování neoficiálních hnutí za hranice legality. Stát tím vyjadřuje svou obavu před hnutím „zdola“, z projevů „mlčící většiny“, k nimž je třeba velká dávka spontaneity; a především má obavy ze skupinové solidarity, která v sociálních agregátech nevzniká, naopak je tam nevítaným hostem. Neformální hnutí jsou nebezpečná tím, že nejsou ani kontrolovatelná, ani manipulovatelná, a ještě nebezpečnější svým vlivem na veřejnost (zvláště projeví-li se shromážděním, manifestací, demonstrací). Do obdobné polohy neformálního hnutí (či spíše protohnutí) se snadno dostanou i ti členové „řádných“ státních institucí, kteří v jejich rámci nenacházejí nikoli snad samo pochopení, ale hlavně minimum tolerance vůči nadstandardním záměrům. Právě ty vlastnosti, které jsou státem vyžadované - iniciativa, aktivita, angažovanost - narážejí na bariéry centralistické organizovanosti, takže nejpřirozenější formou jejich projevení je nezávislá činnost mimo daný institucionální rámec. V obou případech formování sociálního hnutí je dominantní moment autonomie. A ačkoli se ukazuje, že se nepodřizují žádnému univerzálnímu souboru organizačních zásad, nabývají po čase podoby sdružení. Protože stojí vně centralistické organizace společenských aktivit, samy sebe brzy vnímají jako hnutí a sdružení politické povahy; stát k nim stejně přistupuje od začátku. Důvod je vcelku prostý: každá forma nezávislé aktivity se ze zájmové vzápětí mění v aktivitu občanskou a tudíž politickou. Je to přirozeně dáno jejich sociálně difusním charakterem, který se v jejich vnitřní struktuře projevuje difusností jednání (není definováno rolemi) a v jejich vnějších projevech „rozptýlením“ parciálních zájmů či cílů do polohy vztahu k celku - ke společnosti, ke státu i k jeho organizačnímu uspořádání. Důsledkem takového přístupu ke státu je nárok, aby byl definován jako demokratická třídně neutrální instituce. Často jde o reakci na sebedefinování vlastní situace, nebo na restriktivní a represivní aktivitu státních orgánů. Nároky na změnu se ovšem kriticky dotýkají stávajícího fungování státu - vždyť požadují obrácení od poměru mezi státem a společností i státem a stra- 1989, č. 2. nou. Obecným výrazem této tendence je požadavek konstituování státu občanského, případně právního. (V západoněmeckých diskusích počátku 70. let byl vznášen požadavek ústavního státu, který zazněl také několikrát v sovětských diskusích.) Stát (a strana) na tento nárok nakonec reaguje pozitivně, usiluje však o spojení občanského státu s přetrvávající platností třídního práva. Zkušenosti jasně prokazují, že jde o tradiční trik. Vyhlásit zákonnost a právní řád jako zásady socialistického státu ještě zhola nic neznamená, neboť snadno může jít - a obvykle zatím vždy šlo - o formulace určené fakticky k ochraně třídního státu, nikoli občanů. Stalinismus i poststalinismus prokazují, že tzv. humanismus zákonů či zákonné spravedlnosti se klidně snoubí s rozsáhlou bezzákonností.4 V takto vzniklé situaci nepoužívá stát ke své obraně pouze svých práv a svých represivních nástrojů, ale i řady dalších forem. Nebrání se totiž jen instituce, ale i jejich více či méně anonymní představitelé a ti, kdo na tomto systému parazitují. Stát jako struktura panství usiluje určovat sociální vztahy a jednání na nich založené v podobě, která umožňuje danou strukturu nadále reprodukovat. V tomto směru lze dát za pravdu bielefeldské sociologické skupině, podle níž o udržení (ale i změně) politického systému rozhoduje rekrutace vládnoucích osob. Stát má životní zájem na kontrole rekrutačního a alokačního mechanismu; je monopolním distributorem moci a redistributorem bohatství. Proto také důsledně kontroluje všechny instituce a to prostřednictvím svých zástupců, jež sám do těchto pozic alokoval. V důsledně centralistické struktuře má samozřejmě rozhodující slovo strana (prostřednictvím nomenklatury). A právě jakékoli neformální hnutí či seskupení se tomuto systému vymyká. A dokonce vytváří předpoklady pro vznik paralelního rekrutačního pole; vůdčí osobnosti se formují mimo kontrolovaný mechanismus a jsou logicky definovány jako „konkurenti“, což v intencích stalinismu znamená jedno: nepřátelé. Celá sféra neformálních aktivit navzdory své nelegitimitě vytváří relativně autonomní alternativní strukturu sociálněpolitických interakcí se značným vlivem na společenské vědomí (blíže 4). To je ovšem situace pro centralistický třídní stát nebezpečná; zpočátku seji snaží - co nejdéle - ignorovat, vzápětí všemožně paralyzovat. Stát ovšem může vstoupit na trajektorii aktivních reforem (oproti reformám pouze deklarovaným), a to v situaci, kdy nepokrytě a razantně přizná krizi, v níž se nachází společnost a snaží se o její řešení. Tato cesta (nastoupená zřejmě Gorbačovem) je pokusem o modernizaci společnosti a připouští jinou strategii politického jednání. Rigidní centralismus je vystřídán demokratickým syndromem (tolerance, názorový a politický pluralismus, dialog, 4 Samodělnyje iniciativy. Něformalnyj vzgljad, v: Kommu- nist, 1988, č. 9. Sociologický obzor, č. 2, 1989 [pageend14]15 směna informací aj.), umožňujícím využít všech sil k regeneraci a následnému rozvoji celého, v první řadě však hospodářského, systému. Tento obrat se promítá i do podpory participativních forem veřejné aktivity, jež umožňují rekonstituovat spoluodpovědnost občanských subjektů, a do stimulace samosprávných forem rozhodování. Jejich nedílnou součástí jsou i neformální iniciativy a aktivity. „Neformální iniciativy jsou nezbytnou podmínkou rozvoje naší společnost i,formou procesu její demokratizace,“ píše se v časopise Kommunist.5 * * To je podstatný posun v organizační struktuře socialistického státu i v politické kultuře společnosti. Zůstaneme-li v naší realitě, pak nezbývá než se zastavit u reakce mocenských struktur na neformální aktivity a to v posloupnosti „zatajit - paralyzovat - uznat“. Jedná se o dosti složitý soubor postupů, které státní orgány mohou použít díky prostředkům, jež si za desetiletí vytvořily. A také používají. První hádanka, kterou státu klade „sfinga ne- formálů“, zní: zatajit jejich existenci (a tiše sledovat), nebo ji přiznat (a tiše sledovat)? Jak známo z každodenní praxe, je sklon státu řešit problémy společnosti jejich odsunutím za nějakou zeď (nebo dokonce tu zeď okolo problému vystavět) vcelku běžný. Utajení je důležitým principem a je nejen formalizo- váno, ale i mnoha lidmi internalizováno. Jenom tak pochopíme, proč se lidé po zbourání či odstranění zdi a odhalení problému ve vší jeho nahotě vždy znovu a znovu ptají: a věděli o tom vůbec „tam nahoře“? (Věděl soudruh Stalin o popravách?) Dokonce i lidé vzdělaní a zkušení se u nás nejednou trápí tím, zda tam nahoře nedostávají zkreslené informace, zda vědí, jinak by přece ... Přitom universální zásadou pro státy našeho typu je problémy buď prostě utajit, neboje alespoň ignorovat - a mezitím je potichu „vyřídit“. Proto jenom v tomto prostředí mohl vzniknout pojem „glasnosť“ (což je zveřejnění, opak to utajení). Na první otázku stát odpovídá jasně a jednoznačně: utajovat tak dlouho, dokud to jde. Čas totiž hraje vždycky pro něj, to je jeho zkušensot. Nepodaří-li se mu však v tichosti neformály „vyřídit“ (a vyřešit svůj problém), musí změnit strategii. Zatím mohl spoléhat na to, že pracuje vzskrytu, že o neformá- lech téměř nikdo neví, že jde o počínající hnutí, jehož členové si do něj přinášejí strach z důsledků atd. Co však učiní v okamžiku, kdy se aktivita neformálů stane věcí veřejnou? 1) Pokusí se je integrovat do své oficiální struktury, tedy dát jim legitimitu, aby na ně mohl uplatnit stejný postup jako na jakoukoli jinou instituci. Jenže toto je pro stát krok velmi riskantní díky vlastnostem, na nichž hnutí či sdružení vzniklo a funguje, a proto se k němu odhodlává zřídka. Zvlášť opatrný je v případech, kdy neformálové sami projeví zájem 5Hankiss, E.: The „Second Society“: Is there an alternatíve sociál model emerging in contemporary Hungary?, v: Sociál Research 1988, č. 1-2. o „státní souhlas“. 2) Pokusí se je tolerovat za určitých dohodnutých podmínek, tj. většinou za podmínky jejich dočasnosti, přechodnosti, pokusí se je vlastně převést do situace ad hoc akce (uspořádání výstavy, koncertu, v krajním případě povolené manifestace). 3) Zorganizuje oficiální kontrainiciativu s cílem paralyzovat ohlas neformální akce a současně odstrašit nebo odlákat její potenciální přívržence, nebo alespoň sympatizanty (případ tzv. anticharty, organizace dohlížející na dodržování lidských práv, kontrapetic, rozhořčených dopisů atp.). Rozbor této strategie by stál za samostatnou studii. Účinnost těchto řekněme „pozitivních“ reakcí a postupů jc dosti omezená, a proto jsou kombinovány s postupy usilujícími prokázat dezintegrační snahy neformálů, případně jejich aktivitu v očích veřejnosti i zahraničí zdiskreditovat. K tomu jsou používány tři nástroje, odstupňované dle míry represi- vity: 1. Marginalizace, tedy postup, jímž má být rozsah, úloha, cíle či intenzita hnutí nebo seskupení odsunuta někam do okrajových pásem společenského života. Je to obvyklá fáze po předchozím zatajování, ignorování a popírání existence nějaké neformální aktivity. Ze strany státu jde o období sbírání informací, příprav na „zásah“, hledání optimálního post upu; ze strany neformálů jde o dobu nejistot, pochyb o smysluplnosti a nadějnosti vlastního jednání, obav, rozčarování nad slabým ohlasem atd. Tuto situaci se může pokusit prolomit demonštratívni akcí, ale i pak může být reakce státu stejná. Jde totiž o postup, kdy stát rozhoduje záhadu, zda a jak může být zasažena širší veřejnost. V situaci marginálního nebo marginalizovaného hnutí se u nás nachází mnoho seskupení a aktivit, často nedlouhého trvání, neboť mají omezený sociální ohlas (jde často o aktivity exkluzivní). Do této kategorie spadají i aktivity avantgardní (v rámci oficiálních institucí), které jsou marginalizovány prostorově či časově (1-2 divadelní představení v malém okrajovém divadle a pod.) 2. Vytrvalost určitých neformálních seskupení, či hnutí a jejich pronikání do širší veřejnosti vyžaduje radikálnější postup. Stát zde sahá ke stalinsky osvědčenému prostředku skandalizace. Jde o velmi pestrý rejstřík postupů, které mají znejistit sami členy hnutí, jejich přívržence i ostatní veřejnost. Pro jedny je „prvním vážným varováním“, pro druhé důvodem k opatrnosti. Mezi nejběžnější postupy patří dezinformační akce, zaměřené na diskreditaci hnutí nebo jeho představitelů (někdo „odvolal“, jiný pije, vede nemravný život, opustil rodinu, další vůbec k hnutí nepatří, byl zneužit aj.), zkreslování informací (akce byla nezákonná, usiluje o svržení, je financována ze zahraničí aj.), neurčitě formulovaná obvinění atd. To vše vytváří (má vytvářet) okolo neformálů atmosféru nedůvěry, což se mezi neinformovanou veřejností může setkat s úspěchem („není kouře bez ohýnku“, „na každém šprochu pravdy trochu“ Sociologický obzor, č. 2, 1989 [pageend15]16 - to jsou kořeny pečlivě zalévané). Obrana proti těmto postupům je velmi nesnadná, neboť polopravdy jsou živnou půdou manipulace a tato půda je u nás desetiletí dobře hnojena. Stává se proto, že se neformálové chytají prostředků, které jsou stále riskantnější: nelegitimních tiskovin, zahraničního vysílání „štvavých stanic“; zesílení obrany, hlavně proti provokacím, je někdy vítanou reakcí, označenou slovy konfrontace, anarchie aj. Jenže „mohou mít neformálové dost trpělivosti v přesvědčování úřadů neformální cestou?“, ptá se A. Glebova a naznačuje odpověď: „vždyť ani disidenti nechtěli konfrontaci“.6 3. Nejtvrdší reakcí je kriminalizace neformálních aktivit. Má v podstatě dvě formy. V prvním případě jde o pokus převést hnutí nebo činnost seskupení na čistě nepolitickou kriminální rovinu, což má dvojí účinek: otevírá se cesta k postihu soudní cestou, nebo se zdůrazňuje hledisko oslovující náš lid velmi účinně - hledisko hospodářského deliktu (přece to nedělali zadarmo!). Teprve v krajním případě - o krajní případy jde proto, že všechna neformální hnutí jsou svým založením nenásilné povahy - je aplikován paragraf ochraňující před agresí (napadení veřejného činitele, příprava násilné akce aj.). Vzhledem k tomu, že mnohé nefonnály lze považovat za sociální devianty (mají přece blízko k nonkon- formistům, dizidentům atd., tj. k lidem neakceptujícím oficiální aktuálně platný výklad norem či předpisů), je také kriminalizace jejich jednání při ovlivňování veřejnosti účinná. Její účinnost je tlumena pouze velmi nízkou důvěryhodností, jíž se těší ony státní orgány, které tuto kriminalizaci iniciují a o ní informují. Druhá forma je podstatně ošidnější: definuje totiž činnost neformálů v pojmech politických - protistátních - cílů a záměrů. I zde ovšem existuje plynulý přechod od skandalizace ke kriminalizaci. Například označení „revizionista“, „antimarxista“ zdaleka ještě není obviněním z kriminálního činu, avšak díky významové intenci a zkušenosti z minulého běžného spojování s různými „anti“ (antisocia- listický, antisovětský, antispolečenský aj.) už naznačuje trestuhodnou (!) činnost. Jakmile dojde k tomu, že názor, postoj nebo občanská akce jsou zařazovány mezi trestné činy, nastupuje vláda „autoritářského legalismu“ (Habermas'), provázená zhroucením politické kultury, ba celých morálních základů jakéhokoli jednání občanů. Převod aktivity neformálního seskupení do politické polohy se samozřejmě zdaleka netýká pouze aktivit skutečně politické povahy (např. spojené se snahou odstranit politický monopol jediné strany), nýbrž zasahuje stejně snadno ekologické hnutí jako pokus o nezávislé sdružení milovníků jazzu nebo 6Glebova, A.: Kale stať m ifom ? Fantazija na tému něfor- malov, Věk XX. i inir, 1989, č. 1. ‘Habermas J.: Civil Disobedience: Litm us Test for the De- mocratic Constitutional State, Berkeley Journal of Sociology, XXX., 1985. společnosti na ochranu spotřebitele. Je skryt v každém pokusu o veřejnou skupinovou aktivitu stojící mimo rámec institucí centralistického třídního státu. V této souvislosti je třeba se dotknout úlohy bezpečnostních orgánů, které vystupují jako bezprostřední účastník kriminalizace nezávislých iniciativ či neformálních aktivit. V sovětském sociologickém časopise8 se v této souvislosti zdůrazňuje, že „činnost bezpečnosti vždy odrážela jako v zrcadle politickou situaci konkrétního historického období. Bezpečnost pouze uskutečňuje direktivní pokyny vedoucích orgánů různé úrovně“, a proto vlastně „konflikty neformálů nejsou konflikty s bezpečností, nýbrž konflikty s mocenskými orgány“. A že jde především o státní a stranický aparát, to ani snad není třeba dodávat. Paradoxem všech forem státní reakce na nezávislá a neformální hnutí, pokoušející se paralyzací jejich činnosti znemožnit i jejich šíření (strategie „oddělit od lidu“), je jejich vehnání do politického prostoru. Původně politicky neutrální cíle a převažující defenzivní strategie se pod tlakem státní moci mění, posouvají - do polohy nátlakových akcí, organizovaných hnutí, společenských programů a promítají se do pokusů navázat kontakty s jinými nezávislými iniciativami. Tak dochází k tomu, Čemu se stát chtěl vyhnout - k formování opozice. K formování opozice však dochází i v případě, že státní orgány přikročí ke třetí fázi vztahu vůči ne- formálům - začnou je tolerovat i formálně (právně) uznávat. Jenže v tomto případě mimo jejich rámec; nezávislé aktivity pouze vytvářejí atmosféru občanského sebeuvědomění, která se může promítnout do autonomního politického seskupování. Formování opozice za socialismu, to už je však jiné téma. Další literatura Knabe, H.: Neue soziale Bewegungen im Sozia- lismus, KZfSS 1988, č. 3 Szabó, M.: Társadabni mozgalmak, politikai ren- dzer, modemizácio (Vannake alternativ társadalmi mozgalmak Magyarorzágon?) Společenská hnutí, politický systém, modernizace; (Existuje v Maďarsku alternativní sociální hnutí?), OMFB REI, Budapest 1986 (April) „... proletariát, který si vydobyl státní moc, tím nepřestává ve svém třídním boji, ale pokračuje v něm v jiné formě, jinými prostředky.“ V.I. Lenin, Spisy sv. 30, s. 235 8Ovčinskij, V. S.: Neformal v zákoně, Sociolog, issledova- nija, 1989, č. 2. Sociologický obzor, č. 2, 1989 [pageend16]MOSKVA, JARO 1989 Jindřich Nebo Moskva nám vyzývavě hodila rukavici. Nebojme se ji zvednout z obavy, že jde zase o vábničku. Hledejme v tomto gestu výzvu pro své strachy i svou neschopnost. Hledejme v něm výzvu ohrožující spíše naše vůdce než ty, jimž vládnou. Politika... Politika je ve všem. Ona vlastně byla i v dobách nejhlubšího stalinismu: mluvila do přátelství i lásky, do práce i zábavy, do cestování, svobody i domovních fasád. Dnes je v těchto věcech umístěna jinak - jako příčina nepřátelství a nenávisti, lenosti a nudy, prostě všech zlořádů a deformací - ale i jako předpoklad jejich odstranění. A zpod politické lupy se naopak dostávají oblasti, do kterých politika nemá co mluvit. To je novinka. Vyjevuje se svět soukromí, svět individuálních práv, názorů, přání, svět zbavovaný politického (a policejního) dozoru. A spolu s tím lidé pozvolna odhalují nepatrné tajemství, že běžný lidský život může být také normální. Stačí zdánlivě málo, stačí, aby se okolnosti bránící rozvoji jeho mnohotvárných podob staly věcí veřejnou. Mění se tedy sama definice politiky. Není již jednostranně ztotožňována se stranickou příslušností a disciplínou, s poslušností vůči vládnoucím orgánům a ideologii, dostává se na úroveň každodennosti občanského života. Partajnímu (ale i státnímu) aparátu hrozí izolace, což je patrné na každém kroku. Lidé se nebojí mluvit - to je první zjevná změna. Neohlížejí se, zda je někdo nesleduje, neposlouchá. A neztiší hlas, ani mluví-li třeba o tom, zda bomba nalezená v metru nebyla provokací KGB. .. a bezpečnost (policie) Nastává proces rychlého odbourávání bariéry strachu, která bránila lidem v přímých interpersonálních kontaktech a zaháněla je do svobody soukromí (poněkud spikleneckého ladění), a která ostře oddělovala sociální zóny, v nichž se lidé pohybovali (místa veřejná, úřední, oficiální, pracovní, podzemní, soukromé atd.). A nad tím vším bdělo dohliži- telské oko bezpečnosti, spoléhající na ostražitost loajálních nadřízených v zaměstnání, síť informátorů i agilních pomocníků. Donašečství a udavačství jsou průvodním jevem státního teroru, který do brutálního systému rozvinul stalinismus. Legitimita sociálních prostorů a jednání Sociální prostory samozřejmě diferencují každou společnost a vytvářejí specifické normativní systémy, regulující chování v jejich hranicích. Dnes však jejich distance není určována intenzitou strachu, který vyvolávají, nýbrž funkcemi, jež plní. Stále však existují prostory na rozhraní: „neoficiální“ divadelní představení se neodehrává v ilegálním sklepení, ale přesto je iniciováno ne-legální skupinou nadšenců; na výstavě se prodávají tiskoviny ne-legální (neregistrované, nepovolované tiskovým orgánem) naprosto veřejně. Mezi zákonem a. realitou se objevilo vakuum a dosavadní zákony ztrácejí účinnost. Jsou nedobové. To ovšem komplikuje postavení bezpečnosti i tam, kde její zásahy lidé vítají (proti mafiím, reketům, gangům a pod.). Nové obavy a jejich dvojí kořen Ačkoli bariéry strachu mizí, nemizí strach sám. Celá perestrojka je provázena vědomím provizória a euforickými náladami dočasnosti: Co když se zase všechno obrátí? Tato obava má dvojí kořen: Zaprvé, ve stalinismu, kde byl jednotlivec podřízen nejenom moci, nýbrž i uznávané ideji. Ta však platí dodnes a má stále stejný smysl. Vypovídá o tom, že existuje cesta ke komunismu a ta je cestou revolučních, tj. fundamentálních přeměn celého lidstva. Putování po této cestě je třeba urychlit (objevil Stalin, platí dodnes) a vést (objevil Lenin a tudíž platí stále; vědeckou variantu vedení objevil Brežněv a i ta platí stále). Jenže to neznamená nic jiného než degradaci individua do podoby nástroje a eticky vlastně otroka. „Otroctví po desetiletí dominovalo v psychologii našeho národa a dodnes jsme se ho plně nezbavili“, napsal A. Cipko ve znamenité studii o stalinismu. A zde tkví hluboké kořeny strachu - nikoli v pocitu bezpráví, ale ve stavu bezpráví. A stejně tak zde najdeme prapůvod donašečství, kolaborace s policií, ideologickém denuciantství, neboť to vše jsou formy, jimiž lze nepokrytě demonstrovat příslušnost k mocnému pánovi. Kde jsou otroci, tam jsou otrokáři. Existuje ještě jeden hluboký kořen téhož. „Jednou z dominant ruské kultury je specifický vzájemný vztah člověka a moci, společnosti a státu. Pro nás - na rozdíl od Západu - nejde o problém jen důležitý, klíčový, pro nás jde o problém intimní, hluboce osobnostní, určující životní stanovisko k ostatním problémům. Osobnost u nás není v ničem suverénní, nemá se kde skrýt před nekonečnými společenskými kampaněmi ani před bdělým zrakem státu, který normuje život a kontroluje náš vztah k blízkým, k Bohu, ba dokonce k sobě samým“ (A. Fadin, Prokljatyje sily). Strach může být odstraněn teprve ostrým oddělením veřejného a intimního, konstituováním světa soukromí garantovaného právy na ochranu osobnosti. Rozvrstvení sil Pocity obav z dočasnosti současného stavu či směru vývoje jsou vyvolávány proměnlivým rozložením politických sil. Je symptomatické, že diferenciace politického chování je určována spíše názory na řešení dílčích i řekněme globálních problémů než hájením zájmů různých sociálních skupin. Pouze dva případy tomu neodpovídají: obhajoba zájmů stranického a státního aparátu (jde o obhajobu pasivní, projeSociologický obzor, č. 2, 1989 [pageend17]18 vující se hlavně mizivými výsledky celé přestavby) a vyjadřování zájmů národnostních. Politická struktura se na první pohled jeví jako klasické rozvrstvení sil: centristé (gorbačovci), k nimž patří jak reformní komunisté, tak taktičtí a oportunističtí představitelé minulosti; konzervativci, tj. skupiny nesouhlasící s celkovým směrem reforem (představitelé stalinské formy centralismu, ohrožené síly státního a stranického byrokratismu a pod.), nebo s podstatnými stránkami současného hnutí (s prozápadní orientací v technice výroby i života, případně masové kultury, s principem pluralismu, demokracie atd.); a konečně radikálové, představovaní skupinami, které odmítají pokračovat po dosavadní komunistické cestě, vyjadřují se kriticky odmítavě proti sedmdesátileté minulosti, prosazují extrémní (nacionalistické) požadavky. Jenže tato zjednodušená představa je dobrá pro první orientaci. Za ní se skrývá nepřehledný skupinový pluralismus, který se daří překonávat pouze uměním uzavírat koalice. V tom vedle klasických forem politického vyjednávání hraje velkou roli publicistika jev zcela nový. Podílí se na formování politického vědomí zmateného obyvatelstva, a protože na všech stranách při hledání politického programu vládne nejistota (okolo vlastnictví, minulosti, družstevního hnutí, přídělového systému, privilegií mocných, vztahu k rockové muzice, postavení strany atd.), jsou hlasy publicistů, opouštějící centralistickou jednotu mluvčích vlády a. lidu, pokusem zavést do zmatků nový řád. Zajímavé je, že tyto názory nejsou zatím zřetelně sociálně diferencovány, tj. zakotveny v určitých sociálních vrstvách. Akce číslo jedna - volby To vše se projevilo v novém fenoménu, jímž byly volby lidových poslanců. Základní dělící čára byla brzy patrná: stranický aparát a ostatní. V mnoha případech nešlo o volbu člověka s pozitivním, střízlivým a politickým programem (člověka přestavby), nýbrž o volbu proti kandidátovi spojenému se stranickým aparátem. Tak zvítězil Jelcin, tak propadli straničtí kadidáti v Leningradě. Konečné výsledky prokazují, že se počet komunistů mezi poslanci zvýšil (oproti volbám z roku 1984, kdy volby proběhly podle zásad nomenklaturní skladby poslanců); a současně se zvýšilo zastoupení středních vrstev obyvatelstva. To je významný moment, nikoli však proto, že prokazuje ústup politických a státních špiček. Střední vrstvy jsou stabilizačním prvkem při formování občanské společnosti a bez ohledu na malé politické zkušenosti a nedostatečnou politickou vyhraněnost jejich bezprostřední spojení s každodenním životem a schopnost artikulovat postoje i potřeby jim dává v politickém hnutí značné šance. Právě střední vrstvy zřejmě tvoří oporu perestrojky. Specifickými rysy voleb bylo: - kultivace politického jednání v předvolební kampani (mnozí poprvé v životě zažili situaci politického diskursu, poznali přechod od dialogu ke konfliktu a od konfliktu k dialogu, pochopili alespoň něco ze slabostí volebních procedur...), - kultivace politiků (volby byly prvním krokem k personalizaci politiky, k situaci, kdy se voliči mohli na vlastní oči a uši přesvědčit, kdo je jaký; schopnost reagovat, pronášet bez papírků projevy, diskutovat, organizovat okolo sebe akční štáby... to vše bylo často trpkou zkouškou politické nepřipravenosti), - detabuizace témat (projevila se stanovisky k věcem donedávna plně zahaleným: k postavení profesionálního politika, k politickému pluralismu v SSSR, k alternativním programům, nátlakovým skupinám a jejich prospěšnosti, k formám zneužívání aparátu k politické agitaci, k sovětské federaci, právu na vystoupení ze svazu republik, k moci KGB, k...), - demaskování deformovaných pravidel dosavadního politického systému (nejprůkaznější to bylo ve volbách v Akademii věd, kde se inscenované volby zcela zhroutily a nové kolo proběhlo v podstatě za rezignace oficiálních představitelů). Akce číslo dvě, tř i ... Po volbách následovaly další kroky - příprava zasedání lidových poslanců, volba Nejvyššího sovětu; po nich následují: volba prezidenta, sestavování vlády, volba komisí, příprava voleb do místních orgánů. A právě tento poslední článek může rozhodnout o nové podobě politického mechanismu v celé zemi. Teprve místní volby prověří „masy“ a jejich zájem i aktivitu v celé zemi, teprve místní volby mohou připravit o moc místní diktátory, samovládce, politické mafie. 0 jejich síle svědčí třeba už jen rozdílné výsledky prvních voleb podle republik. Im périum a národy V centru jarního dění stály události v Tbilisi, které ostře vyhrotily neodtržitelnost nacionálního a politického hnutí. Znovu se připomenuly polozapome- nuté události v Minsku, zesílily hlasy krymských Tatarů, Povolžských Němců, národů Sibiře... a celý svaz mlčky a s obdivem sledoval vzorové akce v pobaltských republikách (snad jenom Rusové cítili, že se dostávají do nežádoucí situace). Všechny tyto a mnohé další události a okolnosti upozorňují na dva aspekty současné restrukturace mocného státu: Prvním je bezesporu počínající zánik dosavadní podoby velkého imperiálního systému. Hledá se nová forma soužití různých národů a státních celků na principech autonomie a ekonomické samostatnosti. Relativně snadné se to zdá být na elementární kulturní úrovni (vyhlášení vlastního jazyka za jazyk úřední a tedy zavedení dvojjazyčnosti, posílení národního školství, oživení národních a státních symbolů atd.). Přesto je zde nebezpečí. Celé toto hnutí snadno získá podobu odporu proti různým formám rusifikace, která byla v minulosti praktikována (uvažme třeba jen to, že v některých republi- Sociologický obzor, č. 2, 1989 [pageend18]19 k ách se příslušníci původního národa stali menšinou). I na této kulturně-jazykové úrovni se dosavadní národnostní symbióza snadno mění v nacionálni konflikty. Specifickou otázkou je národnostní složení RSFSR, formování národnostního sebevědomí samotných Rusů (což je paradoxní jen zdánlivě, protože Rusové vlastně svůj vlastní stát nemají). A daleko nejsložitější situace vzniká při řešení ekonomických vztahů mezi republikami a oblastmi. Dosavadní centralistický systém způsobil, že mnohé výroby jsou závislé na mezirepublikových výrobních vazbách, že celé oblasti jsou monopolními výrobci, že řada oblastí je naprosto nesoběstačná a neobejde se bez výpomoci atd. Přičteme-li k tomu komplikace demografické, náboženské, etnické, dostaneme brzy obraz, který sami Sověti označují slovy bezvýchodné, absurdní, neřešitelné. Druhý aspekt je zahraničně-politický. Sovětský svaz jako světová mocnost ztratí své postavení v okamžiku, kdy se začnou jednotlivé republiky osamostatňovat, tvrdí mnozí politologové. Idea konfederace, sdružení států na zásadě dobrovolnosti a velké autonomie naráží na základní státotvorné prvky dosavadního impéria - velkou vojenskou sílu a jednotnou zahraničně politickou orientaci. Obojí je ohroženo. Padne-li obruč, držící národy dohromady, je třeba ji nahradit tmelem. A ten se zatím hledá. Pokud jím není sám typ společnosti - socialismus. O Československu V zahraniční politice došlo k významným posunům. Pro nás mnoho neznamenají, nebo spíše - nejsou z hlediska našeho osudu příliš potěšující. Vždycky jsme měli ke Svazu vztah kolísající mezi povýšeným úsměvem Evropana, který se měnil v sebeironický škleb v okamžiku, kdy jsme si připustili svoje noh- sledství, a lidovým vědomím mýtické odvislosti od mocného Slovana, jehož jsme rodnou odnoží. To vše zkomplikoval socialismus, který se k nám dostal z této strany a uvrhl nás do směšného a snadno ovládaného epigonství. Korunu tomu nasadila pomoc Velkého Bratra, neboli takzvaná bratrská pomoc. Dodnes kolem ní vládne ve velkém sousedství mlčení. Nejen to, dokonce vzniklo rčení označující naši nynější situaci, pupeční šňůrou nadále spojenou se situací před více než dvaceti lety, za „naše dělo“ (s oním krásným posunem u slova „dělo“). Ani jeden z těch, kteří tak vášnivě kritizují brežněvovský „zástoj“, nenaznačuje, že by si to „dělo“ měli přivlastnit, nebo vlastně by se k jeho vlastnictví měli pouze přihlásit. Naopak zaznívá dobrá rada, instrukce? Ti, kdo rozhodli o okupaci Československa, vládli také u nás, okupovali vlastně celý Sovětský svaz - a my jsme je svrhli! A tak se jen občas objeví spíš morálně než politicky motivovaný hlas, který naznačuje distanci části národa od „brežněvovské doktríny“ (kterou Brež- něv pouze zdědil). Jednou je to dopis čtenáře, který se omlouvá československému lidu za to, že v roce 1968 podepsal organizovanou rezoluci na podporu vojenského zásahu proti kontrarevoluci, jindy různá neformální sdružení schválí rezoluci proti politickým vězňům v Československu. V tomto duchu se „naše dělo“ dostalo i najednání Sjezdu lidových poslanců: Podle stenografického záznamu (Izvěstija nar. deputátov č. 152) poslanec Jurij Karjakin uvedl: „Nebyl bych čestný, kdybych neuvedl jednu příhodu z roku 1968, kdy jsem slyšel na vlastní uši a v přítomnosti svědků vyprávění člověka, který přijel do Moskvy v době před srpnem, o tom, že byl vyslán do Československa, aby tam tiskl protisovětské letáky. Nechť mi Češi odpustí, že jsem to nemohl říci tehdy. Vyslovuji hypotézu o provokaci. Všechno se shoduje.“ To je jedna rovina, jeden přístup, ve kterém převažuje stud. Je to pouze přiznání minulého hříchu s velmi slabými dosahy pro politické i politologické závěry. Ten plyně přechází do přístupu, usilujícího prostřednictvím odhalování lží ukázat, na jak hliněných nohách stál mohutný imperiálni kolos. Zde může být uvedena jiná ukázka: „Když před dvaceti lety tisíce našich lidí naprosto nezkušených nejen v politice, ale i v životě, uposlechlo velitelský a vůbec nejasně zdůvodněný rozkaz a překročilo hranice Československa (které je od dětství učili považovat za přítele a spojence), stala se hlavním argumentem politických pracovníků, pokoušejících se vyspravit prasklinu ohrožující naši ideologickou hermetičnost a zadusit samu možnost pochyb o oprávněnosti příkazů, proslavená teze o ‘obraně socialismu’ - ba něco ještě daleko účinnějšího: když ne my, pak oni! Dětem z prvního sledu říkali, že hned za Prahou se mohou střetnout se západoněmeckými a americkými tanky. Jak vzpomínají účastníci této akce, argument působil spolehlivě. A nejen v armádě. A nejen tehdy, před dvaceti lety.“ (A. Fadin, Prokljatyje sily, Věk XX. i mir 1988, č. 6). V ukázce jde o víc. Ponechme však rozbor stranou a přejděme k třetímu přístupu, ve kterém je „naše dělo“ spojováno hlouběji s osudy socialismu - sovětského i mezinárodního. Uvádí to např. V. Sejnis v jedné diskusi (Věstník mosk. universitěta, Těorijci naučnogo komunisma, 1988, č. 6, s. 38): „Prof. M.N. Greckij posoudil vstup vojsk do Československa jako naši nejhrubší chybu a poukázal na její těžké důsledky v mezinárodní politice a v komunistickém hnutí. Iv tomu je možno dodat, že koncem 60. let Československo představovalo v celém socialistickém táboře téměř ideální prototyp pro ověřování nového ekonomického i politického modelu. Tím, že jsme ho vehnali do slepé uličky a soustředili se na vymýcení ‘revizionismu’, zahubili jsme si sami svou ekonomickou reformu z roku 1965, upevnili antidemokra- tický směr politického kursu, nastoupený po odstranění N. Chruščeva, a ztratili dvě desetiletí - což je kolosální doba v epoše VTR a nebývalých proměn ve světové ekonomice“. Tentýž autor (spolu se soSociologický obzor, č. 2, 1989 [pageend19]20 ciologem Levadou) při jiné příležitosti uváděli i jiné důsledky (rozpad komunistického hnutí, eurokomu- nismus atd.). To vše je sympatické, ale k řešení naší situace to nepřispívá. Informační randál Československý osud stojí na okraji zájmu. Občan je zahlušen mnoha jinými a jemu bližšími komentáři, informacemi, rozbory. Těch sedmdesát let zatajování a umlčování je znát: tisíce potištěných stran novin, populárních i vědeckých časopisů obsahuje tolik zajímavého, vtipného, chytrého a hlavně šokujícího čtení, že to ani sebezběhlejší čtenář na plný úvazek není schopen zvládnout. Spolu s dalšími prostředky masové komunikace dochází k soustředěnému útoku na zrak a sluch, útoku mohutnému, brutálnímu, který vyvolává paradoxní efekt: volání po direktivě, po rozhodnutí o tom, co platí. Informační záplava vyvolává v myslích zmatek. V něm se daří prostým interpretačním schématům, která se mohou šířit rychlostí blesku a sjednocovat lidi (vděčné za to, že jsou manipulováni). Předem se ví, co hlásá Sovětska- ja Rossija, co Naš sovremenik. Móda - a nutnost - nezávislých intelektů (a intelektuálů) tento zmatek prohlubuje. Vzniká akutní problém nalezení informačního (a komunikačního) optima. A zdá se, že je řešen jaksi spontánně: lidé obdobného založení, podobných postojů se grupujú Jakmile se taková skupina formuje, podřizuje si své členy, ať už jenom jako pasivní přívržence, nebo aktivní spolutvůrce. Jen s obtížemi se takový člen ze skupinového sevření dostává. Některá taková seskupení mají více křídel pod společným heslem (třeba Pamjať) a šanci na více přívrženců, jiná naopak zůstávají uzavřena do elitárního roucha. A kdo se chce z tohoto informačního rachotu dostat, musí volit snad jedinou - a ověřenou - cestu: mít „své“ noviny, „své“ časopisy, „své“ mluvčí, kteří mluví jeho jménem nebo vyjadřují jeho názory a postoje a od kterých se zase na oplátku doví, jak se na věci okolo sebe má vlastně dívat. Vzniká stranictví. Deideologizace Deideologizace je patrná všude a na první pohled. Do popředí se dostalo schéma nadvlády všelidských hodnot, zatlačující apriorismus třídní ideologie do pozadí. Socialismus je chápán jako proces odstraňování deformací socialismu, kapitalismus jako proces překonávání kapitalismu; marxismus jako učení, které ustrnulo, trockismus jako učení, které vymyslel Stalin, leninismus jako schopnost napravovat vlast ní chyby a zříkat se předchozích názorů a rozhodnutí - a to vše v podmínkách postupujícího ideového pluralismu. S tím souvisí další rys deideologizace - empiriza- ce myšlení. Teoretický rozum se podřizuje praktickým potřebám dne, je opakovaně zaskakován životem. Často neví kudy kam. To vnáší do ideového světa realitu a s ní potřebu realismu, snahy nejen se vyznat, pochopit, objevovat kořeny a nezaujatě soudit, ale také hledat cesty ven z té teoretické (i reálné) šlamastiky. To vše prokazuje návrat k historickým faktům a rozmach pozitivistické sociologie, navíc redukované na dotazníková veliká i malá šetření, ale hlavně na rychlé výzkumy veřejného mínění. Zde se propast mezi teoretickou a empirickou sociologií prohloubila. Mapovat proměnlivý sociální terén z nízko letícího letounu, či dokonce z rychle jedoucího auta je vítané - a zrádné. Také ekonomové se posunuli blíž k reálným potřebám dne. Mohou se však držet několika klasických národohospodářských i ekonomických teorií a jednak se snadněji zbavit balvanu „politické ekonomie socialismu“, jednak přejít od mapování k návrhům na proměnu terénu. Jenže jsou zase ve větším tlaku než sociologové, protože se od nich očekává, že pomohou zaplnit prázdné regály v obchodech. V této situaci se snadněji mohou vyslovovat k věcem, které nemění jen ekonomické myšlení, ale i ekonomické mechanismy: k soukromému vlastnictví (i půdy), k funkci trhu, nezaměstnanosti i hospodářské autonomii republik. Nejsilněji však empirismus proniká mezi národ díky historikům. Diskreditace stalinismu i brežně- vismu, odhalování kořenů stalinismu v situaci prvních porevolučních let (za Lenina), demýtizace válečných úspěchů, kruté účtování s kolektivizačním zločinem - to vše je dokumentováno daty i detailními záznamy individuálních osudů, z nichž je skládána mozaika doby, která devastovala a vyčerpala potenciál tolika generací. Tyto historické studie se vyznačují zajímavým průvodním efektem - prokazují totiž jaksi mimoděk a vítaně, co navzdory tomu všemu národ dokázal: na jedné straně se nestal kolektivním „markutem“, na druhé straně dokáže ještě velké věci. A to už je začátek formování nových ideologií (nebo oprašování těch dávno zapomenutých). A nové ideologie Neoddiskutovatelný primát morálních vůdců lidu a svědomí vůdců má spisovatelská vrstva. Je však hluboce vnitřně diferencovaná. Jedno její křídlo se jasně odklání od evropských vzorců civilizace a štítivé odtahuje od západních forem masové kultury. A vrací se k hlubokým ruským ideovým proudům, v nichž spatřují nejen kořeny ideové svébytnosti, ale i důvod sebezáchovného jednání, jež by mohlo vyústit ve spasení, záchranu lidstva vůbec. Když zklamal mesianismus socialistický, ať nezklame pozapomenu- tý mesianismus ruský. K tomuto ideovému proudu se hlásí mnozí ruští intelektuálové a má příznivý ohlas i mezi středními vrstvami a lidem prostým. Je to v podstatě obnova slavjanofilské ideologie, silně se prolínající se směry narodnickými. Návrat k půdě je silným ekonoSociologický obzor, č. 2, 1989 [pageend20]21 mickým stimulem, návrat k minulosti - k pravoslaví, k Tolstému a Dostojevskému, k Solovjevo- vi a Berďajevovi, ale i ke kupcům, ba ještě dál - je mohutným zdrojem morální očisty po rozbourání všech cest, které „vedly k chrámu“. To vše má mnoho variant: hnutí Memoriál spojuje úctu ke kulturním památkám s voláním po památkách obětem komunistického teroru; hnutí Pamjať má křídlo bojové, připomínající černosotněnce (a také ostře antisemitské) i třeba ekologické, které zachraňuje přírodu před státní svévolí; jedni obnovují hru na chrámové zvony, jiní bojují proti morálnímu nebezpečí rockové muziky; do toho se mísí volání po Solženicynovi, jehož názory jsou jim blízké, ale i po Stalinovi, který také přispěl k velikosti Ruska. A za tím vším se skrývá hluboký smysl „anekdoty“, která putuje mezi lidem: „Ruský lid se probudil a ptá se: Kde je car?“ Západnická ideologie, dá-li se tak říci, nemá své programy takto formulované. Historicky vyvolává obraz Petra Velkého, Gercena, Caadajeva, ekonomicky vsadila na osvědčené formy kapitalismu v jeho technologické variantě (méně již třeba fiskální), politicky se zhlédla hlavně v americkém parlamenta- rismu. Ideologicky argumentuje hlavně „NEPem“. Konzervatismus Identifikovat reakční, nebo konzervativní síly v současných proměnách není snadné. Velmi zjednodušeně by se daly odlišit dva tábory. (Mimo jiné rozdíl mezi nimi implikuje i podvojnost konzervativního hnutí za socialismu: jednou jde o věrnost klasické linii marxistického vidění světa, po druhé naopak o věrnost liberálním hodnotám předsocialistické éry.) První tábor by se dal nazvat táborem politickým. Je představován hlavně politickým aparátem strany, spatřujícím v probíhajících proměnách nebezpečí pro osud socialismu, zradu marxismu-leninismu a odklon od hodnot třídní morálky. Protože veřejná obhajoba těchto myšlenek je v podstatě nemožná (hrozí označení „nepřítel přestavby“), udržuje tento tábor svou jednotu skryte, potichu, nikoli však neúčinně. Jejich odpor k řadě nových současných jevů nemusí být motivován osobně, jak se často (i u nás) uvádí - obavou ze ztráty postavení, nýbrž bývá častěji hluboce fixován v psychické struktuře. Prostě jinak ke světu přistupovat nedovedou. Objektivně pak přenosem svého vnitřního (třeba i neartikulovaného) přesvědčení brání změnám a vlastně přispívají k růstu potíží nového zřízení, aby v těchto potížích spatřovali argument pro své protipřestavbové myšlení. Jsou upřímně rozhořčeni růstem zločinnosti a vůbec sociální deviace, zvětšováním sociálních rozdílů a narůstáním sociální nespravedlnosti, prohlubujícími se ekonomickými potížemi, poklesem úcty mas ke svým vůdcům atd. Druhý tábor je strukturován jinak. Jeho nezveřejněným heslem je obrana proti novotářské intervenci západní civilizace. Zdůrazňuje tradiční hodnoty ruského kolektivismu (proti modernistickému individualismu), úcty k předkům, meditatívnosti ruské duše atd. V podstatě ústí do poněkud zmateného hledání „třetí cesty“ (ani západní kapitalismus, ani despotický socialismus). Sdružování a spolčování Sovětská společnost nefunguje jako efektivní ekonomický a sociální systém. Ale lidé žít musí. Tento rozpor je řešen osvědčeným způsobem: každý se stará o sebe, jak to jde. K tomu aby tato starost nešla na újmu státu, slouží přísné zákony a protože jsou všemožně obcházeny (např. suchý zákon proti alkoholu) a porušovány, platí přísné tresty. A volá se po jejich dalším zpřísňování. Socialistická iniciativa zůstala prázdným heslem, zato se úspěšně rozvíjí osobní (soukromá) iniciativa. A právě na jejich rozhraní se formují nové druhy sociálních iniciativ, sdružujících lidi s cílem zajistit jim (a jejich příbuzným) vše to, co jim státní instituce nezajistí. Všechny možné druhy spolků, klubů, iniciativ, družstev či společností mají mírně politický nádech, protože bourají hradby, za nimiž se měla skvět honosná stavba Jednoty (leč byla to jen skořepinka pěkně zvenčí natřená). Družstva demonstrují talent nevyužitých výrobců a obchodníků, farmy dovolují výdělky a pomáhají kolchozům, nemocní a invalidé nacházejí pomoc ve sdružení milosrdenství, péče o děti zrodila hnutí i časopis, obnovují se kláštery, zastavují stavby ohrožující přírodu i obyvatele, pořádají se výstavy, a vše je doprovázeno fenomenem nejživotodárnějším - dobrovolností. Autoregulace, dalo by se říci. Pak lze očekávat nezávislé odbory, rozpad Komsomolu... A na to vše politické vedení přistupuje. Konsensus je totiž prospěšný pro obě strany. Je to sebezáchovná nutnost. Kde to mocní nepochopili, trvá stagnace a hrozí výbuchy. A celý tento decentralizační proces je provázen hledáním ideové návaznosti, ideové identity. Nejde ještě o politizaci, a proto tyto zájmy jednotlivých seskupení nemají charakter politických programů (ty se formují na jiné platformě, ať jde o pobaltské Lidové fronty nebo o Demokratický svaz), ale „jen“ o ideologizaci. Ale formují se nové sociální síly, které politickou sílu začnou představovat (družstevní hnutí, soukromí zemědělci aj.). Změna sociálního designu Je tuze zajímavé sledovat, jak se velké sociální změny promítají do každodennosti a jak nakonec obojí dohromady formuje současný „Lebenswelt“ Moskva- na. Jistě že je to stratifikované, cizinec znalý poměrů je snad objektivnější. Od dob, kdy se výrazem celé jedné nové orientace (na věci módní, užitečné, drahé) stalo označení „adi- dasnoje“ - pocházející od zn. Adidas, se svět občana dostal pod soupeřící vliv asi tak pěti životních okruhů: Sociologický obzor, č. 2, 1989 [pageend21]22 a) okruh ideových sporů, demystifikací, novinek, rozporných názorů; b) okruh životních stereotypů, především v zaměstnání, ve vztazích mezi kupujícími a prodavači atd.; c) přetrvávající design všedního dne (fronty na všechno, nákladní rachotiny na silnicích a neměnné značky aut na ulicích, neupravené plochy mezi paneláky, špinavé kouty aj.); d) mizí symboly minulosti (rudá hesla na fasádách); e) nové jevy jako: volby královen krásy, rock, povolené mítingy, cizinci, výstavy modernistů atd. V každém člověku dochází ke sváru těchto okruhů; odmítání jednoho, souhlas s druhým, bezradnost vyvolaná třetím okruhem, vedou ke zmatku v mnoha hlavách. Lidé přestávají identifikovat řád světa, ve kterém žijí, ztrácejí jistoty, a současně jiní se ú- porně drží jednoduchých schémat. Pěna, neho změny pravidel? Povrch věcí lidi mate. Vymysleli pro tento stav označení „to je pěna“ (neboli povrch, něco, co voda velkých událostí odnese). Takto je mezi pěnu zařazeno: volání po návratu Solženicyna, obdiv k carskému rodu, černé bundy pobité cvočky u „metalistu“, miliónové příjmy některých „kooperátorů“, antisemitské demonstrace... Je to skutečně pěna a nic víc? Zdá se, že jde o hlubší proces, jímž se mění pravidla tolerance a vzniká otázka nového přístupu k určování toho, co je „normální“. Označení „pěna“ vyjadřuje naději, že se normy každodennosti opět vrátí do polovyschlého řečiště oficiálních příkazů a zákazů. A pak: je určitě daleko příjemnější, jestli třeba vystoupení satirika Zvaněckého, při kterém se smějete s mrazením v zádech, ztotožníte s pěnou (a nemusíte říkat, že je to pěna očistná a příjemná), než aby bylo označeno za protisocialistické. Je lepší být pěnou než vězněm. O zločinnosti Podle informací Ministerstva vnitra zločinnost (v Moskvě) prudce vzrostla. Zločinnost se netýká „pěny“, ale ssedliny. Kde jsou zdroje takového růstu? a) Do Moskvy se stahují tisíce lidí hledajících příležitost ke vzestupu a bohatsví. Tvoří rezervoár ke všemu odhodlaných laiků. V jejich čele jsou profíci. b) Kritika praktik totalitní moci oslabila jistoty pracovníků bezpečnosti. Naopak nové formy podnikání celkově snižují práh zábran, které lidem bránily riskovat. Do tohoto prostoru se snaží dostat ti, kdož chtějí získat maximum a hned. c) Vznikají nové oblasti, vhodné pro zločinné podnikání. V důsledku zrušení „berjozek“ (náš Tuzex) se přeorganizoval černý trh s valutami a zahraničním zbožím (zvláště vzrostl-li enormně zájem o počítačovou techniku). Družstevnictví a soukromé podnikání zrodilo tzv. reket, neboli vnucenou ochranu: plať a budeš ochraňován před jinými okrádači. Nezaplatíš a uvidíš! Vše dobře známé z Ameriky počátku století. K tomu všemu se druží další formy organizovaného zločinu, který družstevní hnutí provází: nelegální získávání surovin a přístrojů, korumpování atd. d) Zločinnost „narostla“ asi i proto, že údaje o ní začaly být zveřejňovány. Není srovnání, které by vyvolávalo důvěru. e) Zločinnost je provázena a zintenzivňována recidivisty. Jejich počet je funkcí trestu a resocializace. Situace vězeňství je žalostná, výsledky resocializace zanedbatelné. f) Podhoubím zločinnosti je obecná míra agresivity. Ta má svou specifickou obrannou podobu, projevující se vztahem k velikosti trestů. Pro současnost je symptomatický růst počtu osob volajících po vyšších trestech, po rozšíření trestu smrti atd. g) V této situaci vzniká také hrozba „soudce lynče“. Pavlíci Morozovové změnili terén. Militaristická výchova dětí nese své ovoce (viz film „Plumbum“). A tak se boj „za čistou společnost“ může klidně snášet s protizákonnou činností: trestáni jsou mladí lidé s dlouhými vlasy, dívky chodící s cizinci, vyznavači Krišny, punkové. A mohli bychom pokračovat. To vše okolo sebe slyší a vidí prostý občan - a začne volat po pořádku, po vládě silné ruky. Znovu o policii Boj proti zločinnosti dnes není snadný. Na utajení protizákonných činů mají zájem mnozí z politicky mocných představitelů místních orgánů, díky kterým se semtam do vězení dostanou i sami vyšetřovatelé (kteří se nenechali zkorumpovat). Bezpečnostní orgány, vyšetřovatelé prokuratury i soudci se nacházejí v rozporném postavení. Nesou na sobě pečeť nedůvěry, získanou desetiletími nezákonnosti. Ale jsou s nimi spojovány i naděje na zavedení právního řádu a bezpečného života občanů. Přechod od systému ochrany státu k systému ochrany občana samozřejmě zasahuje i složku nejúžeji spjatou s tajnostmi socialistického pořádku - státní bezpečnost (KGB), jejíž prostory na Ljubjance kupodivu znovu vzrostly. Ale i když zůstaneme jenom u „prosté“ kriminality, dostává se policie do vnitřních rozporů: stát ji zbavuje privilegií (ochrany i odměn), na které si za ochranu státu a jeho představitelů zvykla, a vyžaduje od ní pouze povinnost - chránit prosté a bezmocné. Jenomže před mocnými a bohatými, jak bývá na tomto světě už pravidlem. Organizovaný zločin a jeho spojení s místními mo- cipány, to není jenom siciliánské nebo jihoamerické schéma. A tak volba mezi policejní ctí a osobní bezpečností nebývá snadná,zvláště je-li osobní bezpečnost podepřena finančními „argumenty“. Růst korupce nového druhu není mezi policií (ale i právníky, soudci, vyšetřovateli) ničím neočekávaným. Jenže ono to zase snižuje úctu veřejnosti k policii a noSociologický obzor, č. 2, 1989 [pageend22]23 vým poměrům. A navíc je boj proti stále dokonaleji organizovanému zločinu náročnější. Jenže tady stačí prosté požadavky, aby vyvolaly napětí: více lidí, lepší techniku, dokonalejší ochranu. A to už jsou požadavky aktivizující pracovníky ministerstva vnitra natolik, že se vrhají do víru perestrojky, žádají změny ve vedení, zavedení veřejné kontroly... a dokonce organizují manifestace. To zase úctu veřejnosti k policii zvyšuje. Nedůvěra k policii však byla prolomena hlavně díky „glasnosti“. Odhalování represivních praktik, pohledy do současných věznic a lágrů, diskuse o psychiatrii v rukou soudů, boj o nezávislost advokátů, návraty k mnoha „uzavřeným“ případům z posledních let, příprava nových zákonů, zveřejňování nedávných lží - to vše je začátkem rehabilitace policie. A pak: báze kriminality se změnila spolu s tím, jak mizí případy politického pronásledování. Nomenklatura „Jestliže se UV odepře právo rozmísťovat lidi, pak nemůže určovat politiku.“ To prý řekl Lenin (lze tomu věřit), jak tvrdí P. Vladislav a B. Popov v 6. čísle Společenských věd, a dodávají: „Podle našeho názoru je instituce stranické nomenklatury nutná. S její pomocí se uskutečňuje řízení kádrové politiky“. Nebo bez nomeklatury jsme nahraní. A nomenklatura., to je právo strany své lidi připravovat, rozmísťovat, přemísťovat, dosazovat, odvolávat. A najednou do toho vpadnou volby, samospráva, oddělení sovětů a podnikového vedení od strany. A hlasy proti stranickým privilegiím (přitažlivé heslo Jelcina) a za širokou demokratickou kontrolu, odstranění politických požadavků při obsazování jakýchkoli míst... Jenže co pak s vedoucí úlohou strany? Ze by si měla své postavení zasloužit? Dokonce v soutěži (s nestraníky, s opozicí)? A tak se boj o nomenklaturu stává novou podobou boje o investituru. Gorbačov jakoby byl ochoten tento boj (jako představitel strany) prohrát. A zachránit tak Rusko. Pořádek v domě (v bytě) V současnosti jde o záchranu společnosti, ne socialismu. A také o převedení společnosti na dráhu přirozeného rozvoje. (Otázkou jen zůstává, jestli je ta dráha shodná s vyspělým kapitalismem, a pak lze pochopit hesla o dohnání a urychlení, nebo zda nevede o kousek vedle.) V praxi to znamená uznání a praktické prosazování osvědčených postupů, přesněji: opouštění postupů, které se prokazatelně neosvědčily. Bohužel je jich příliš mnoho. A navíc na jejich zachování (ať se týkají utajování informací, lživé propagandy, budovatelské giganto- manie, neúcty k jednotlivci či čehokoli jiného, jež v řeči minulosti zní: „nepřítel naslouchá“, boj proti dezinformaci, stavby komunismu, hodnoty kolekti- vismu atd.) mají zájem mnohé parazitující vrstvy a skupiny. Naopak těch, kteří by rádi žili v podmínkách nových pravidel, zase tak mnoho není. Také jejich konfrontace je nerovná: ti první zůstávají skryti a čekají, ti druzí musí vystupovat veřejné, riskovat. Totalitní režimy vyžadují totální přetvoření. Dům, ve kterém se dodnes hospodařilo, je zchátralý. Vyžaduje předělat všechny sítě, zajišťující přívod a rozvod energie, materiálu i odvod produktů či odpadu; zbourat uměle vystavěné příčky; spojit rodiny; přemístit nábytek, vyházet šmejd a ty, kteří ho dělají, pověřit úklidem; zavést samosprávu; pokusit se pod nánosem špíny a nových nátěrů odhalit původní výzdobu a restaurovat ji; očistit štít a pustit se do fasády (té se předchozí majitelé věnovali nejvíce). A to vše naráz. A hned také vyslat specialisty do podzemních prostor, aby zjistili, jak je to se základy celého domu, a jiné vyslat do přístavků, aby řekli, zda nebude lepší je od domu oddělit, zbourat. A k sousedům i k nedávným nepřátelům vyslat obchodníky, aby nakupovali na úvěr, přiváželi cizí kapitál, slibovali... A v tom zmatku se tu prolomí strop, tam praskne plynové vedení, vybuchne přetopený kotel, proteče střecha... Ale jinak to nejde. Okno do světa Vzniká otázka, zda v této situaci je vhodná situace k vyhlášení programu „Společný evropský dům“. I když jde o heslo, za kterým se skrývá pouhé přání upravit sousedské vztahy. Mezi mnoha karikaturami a kreslenými (politickými) vtipy, kterých se objevuje i na naše poměry (dávné) nebývalé množství, sklízí úspěch i kresba, znázorňující skupinu lidí u okna do Evropy: pod nimi je hluboký příkop a okno je zamřížované. Stále ještě převládá jedna forma mezinárodních kontaktů - proletářský internacionalismus, a stále ještě doznívá izolacionistická hrdost, odsuzující kosmopolitismus. A přesto se mnohé mění. Nejde jen o větší vystěhovalectví, snadnější přísun zahraničních tiskovin a rostoucí počet těch, kteří mohou vycestovat, nýbrž i o příklad k tolik odsuzované koncepci konvergence. Už ani nepřekvapuje, že byl zveřejněn Sacharovův traktát z r. 1968 Pojednání o pokroku, mírové koexistenci a intelektuální svobodě, a stal se téměř samozřejmým východiskem pro politické myšlení starých i nových představitelů. ismy Ze všech možných „ismů“, jimiž je socialistická minulost i současnost prosáklá (i když některé jsou občas stahovány z oběhu, jako je to třeba dnes re- vizionismus), se největší oblibě těší ismy následující za jmény vůdců: marxismus, leninismus, stalinismus, brežněvismus, trockismus, maoismus... Někdy v hanlivém rouchu stalinovštiny či brežněvštiny. O gorbačovismu se zatím nepíše. Středem pozornosti je samozřejmě stalinismus. Od něj se pak pokračuje oběma historickými směry: hledají se předkové i dědici. Byl stalinismus deviací? Na tuto otázku hledá Sociologický obzor, č. 2, 1989 [pageend23]24 odpověď mnoho historiků i politologů i publicistů a snaží se odhalit onen bod, od kterého by se dal odvíjet výklad deformací. Prokázat, že stalinismus je „pouhá“ anomálie v dějinách komunismu, pak znamená přejít k závěrům, že překonání stalinismu obnovuje normální pořádek, normální socialismus. Vlastně socialismus je pak stalinismus mínus stalinské hrůzy. Při hledání „bodu obratu“ někteří psychologizují (od hod lávají se hledat kořeny epochy v tom, že byl Stalin konfidentem nebo dokonce agentem carské ochranky, že byl paranoik, že... psychických dispozic lze najít samozřejmě mnoho). Jiní se v nekonečném kruhu točí okolo fenoménu „kult osobnosti“, tedy systému, ve kterém představitel určité sociální skupiny či síly produkuje postupy, jež tato skupina či síla interiorizuje a znovu ve svém vůdci reprodukuje. O kus dál se dostávají ti, kdož se pokoušejí vyjít ze specifické sociálně politické a ekonomické situace Ruska počátku XX. století a snaží se prokázat, že stalinismus představoval zcela logickou variantu vývoje; a prokázal to svým „vítězstvím“. Po této výkladové linii postupují nejen někteří následovníci anglického historika Carra a jiných znalců, nýbrž i ti, kteří ve Stalinovi vidí reprezentanta snah o radikální restrukturaci společnosti, která vlastně neprošla kapitalismem. Učinit z Ruska mocný stát lze docela dobře i pod hesly budování socialismu a to: industrializací (vedle ekonomické základny se tvoří i proletariát jako vůdčí sociální třída) a jejím modifikovaným přenosem do zemědělství, jež se projevuje kolektivizací (vedle ekonomických cílů hromadné velkovýroby jde o odstranění ruského narodnického konzervatismu a vykořenění soukromovlastnické psychologie). Stalin vlastně jako jediný - v této interpretaci - předložil konstruktivní společenský program, jemuž podřídil i mocenské prostředky. A protože to vše se odehrávalo v pevně sevřeném rámci kolektivistické a mesianistické ideologie, byly lidské oběti nutnou daní velkému dílu. Jiný a dosti odlišný - i když velmi skromný - proud představují pokusy vyložit stalinismus z povahy Orientu a historie despotického impéria. Skromný proud je na místě. Rusové se buď chtějí počítat k evropské (západní) kultuře a pak je zmínka o orientálních kořenech s tímto programem v rozporu, nebo naopak poklonkování Západu je spojováno s důrazem na hodnoty rusství (ruské duše, povahy, kultury a pod.) a pak je připomínka Orientu možná ještě urážlivější. Nepřekvapuje proto, že tento proud výkladu stalinismu je hlavně importním zbožím a je vítán hlavně intelektuálskými kruhy emigrantské, nikoli už tolik pcrcstrojkovské psychologie. Pojetí stalinismu jako novodobé inkarnace orientálního despotismu je ovšem inspirující. Pokračuje v tradici A.J. Toyenbeeho a upozorňuje na dominanci byzantské kultury v Rusku, na onu formu snah po nezávislosti vůči Západu, která našla svůj nejvlastnější výraz v koncentraci světské i duchovní moci do jedněch rukou. To pokračuje dodnes. Ale je zde ještě jedna souvislost: despotismus je již od antických dob pokládán za formu panství neevropských národů a je odlišován od tyranie, která má jiné kořeny. O tom lze číst již v Aristotelově Politice (3. kniha), kde se upozorňuje, že despocie je všude tam, kde národ charakterizuje otrocká povaha, vládou legitimní. A připomeňme jen slova au- toritárního sovětského autora napsaná koncem roku 1988: „Nesmíme zapomenout, že ještě před sto lety jsme byli společností otroků, že otroctví po desetiletí dominovalo v psychologii národa - a úplně jsme se ho nezbavili dodnes“ (A. Cipko). S tyranií je tomu úplně naopak: lze o ní mluvit pouze ve společnostech založených na svobodě (svobodě účastnit se veřejného života, hájit a prosazovat své zájmy, žít si autonomně svůj život atp.), v nichž představuje nelegitimní formu panství. Rozbory vedené tímto směrem (a inspirované díly K.A. Wittfogela, A. Ya- nova, N. Babbia aj.) pak spojují výklad stalinismu s výkladem moderních forem totalitarismu. Zájem o stalinismus nekončí a spíše naopak pokračuje směrem k Leninovi a Marxovi. To je ovšem půda dosti vratká. Za pozornost proto stojí rozbory, které definují stalinismus jako legitimní součást marxismu a jako adekvátní politický výraz reálného socialismu. Nezbývá než přiznat, uvádí třeba již zmíněný Cipko (ve svém seriálu v časopise Nauka i žizň), že příčiny neúspěchu hnutí spočívají přímo v kořenech tohoto hnutí. Stalin nedělal nic jiného než budoval novou společnost v plném souladu s teoretickým učením, které spolu se svými spolupracovníky (nehledě na to, zda je později nechal popravit, či nikoli) od marxismu-leninismu převzal a pokoušel se rozvíjet. I stalinský socialismus je socialismus, je pokusem o uskutečnění teoretického programu; jako ideologie, vtělená do politiky vládnoucí strany, představoval podstatnou mocenskou sílu. Její hrozné fyzické důsledky (vedle oněch 40-50 miliónů obětí celá hmotná kultura, sociální a národnostní struktura atd.) jsou přesvědčivým důkazem o materiální síle idejí. V tom zatím leží také bariéry reálného pokroku: jeho re- formovatelnost je závislá na ideové setrvačnosti. Stalinismus - a s ním osud destalinizace, která by měla být chápána jako důsledné opuštění zdrojů stalinismu - má vlastně dva zdroje: ideový a sociální. Osnovou ideového zdroje stalinismu je marxismus. V tomto směru je třeba rozumět postřehu A. Schaffa, že stalinismus existoval dávno před tím, než se Stalin stal vládcem všech marxistů. Schaff ovšem upozorňoval na politické dogma, odvozené z předpokladu marxismu jako jediné pravé vědy a vedoucí k závěru, že není důležité, co si lidé sami myslí, nýbrž důležité je to, co si myslet musí. A to jim sdělují autority, představující pravdy marxismu a opírající se o politickou moc. Naopak sociální zdroj stalinismu je ukotven v realitě revoluce a v důsledcích, které má revoluce pro všední život společnosti. Příkaz udržet revoluci ve víSociologický obzor, č. 2, 1989 [pageend24]25 tězném postupu je impulsem k užívání účinných prostředků: a protože jde o revoluci, jsou přirozeně výjimečné a mimozákonné. Represe prováděné pod heslem, že revoluce mění samy zákony, mají sloužit ke stabilizaci nových poměrů a jejich účinnost je závislá na jejich masovosti (reálné i hrozící). Násilí je pro revolucionáře samozřejmostí. I intelektuálský Plechanov opakoval zásadu „salus po- pulisuprema lex“.Všichni revolucionáři podepisovali hromadné rozsudky smrti bez soudů, již za Lenina vznikly koncentrační tábory, již v roce 1919 byl během rudého teroru uplatněn princip kolektivní viny na celé sociální vrstvy, již v době revoluce platila psychologie revolucionářovy nadřazenosti (zodpovídá, a proto vše může) a výlučnosti (jeho osud je spojen s revolucí, ne s lidmi). Stalinismus tuto revoluční situaci protahoval, což vedlo k úplnému „otupení morálního citu“, k nové kultuře lhostejnosti a sebezáchovy, k přiznání, že „stalinismus je stále mezi námi, on je přímo v nás“. „(V revoluci)... ztratilo myšlení lidí úplně své zakotvení; nevědělo se již, čeho se držet anebo kde se zastavit; objevili se neznámí revolucionáři, kteří doháněli smělost až k samému šílenství, které nemohla překvapit žádná novota, kteří se nerozpakovali před ničím a nikdy se nerozmýšleli provést jakýkoli ú- mysl. Nesmíme to chápat tak, že tito noví lidé byli izolovanými a pomíjivými výtvory okamžiku, určenými k zániku spolu s tímto okamžikem; vytvářeli od té doby odrůdu, jež se obnovovala a rozpínala do všech civilizovaných částí světa, která si všude podržovala tutéž fyziognomii, tytéž sklony, týž charakter.“ To dávno napsal A. de Tocqueville o francouzské revoluci, ale docela dobře to platí pro revoluci Říjnovou a dobu po ní. A přesto tento revoluční obrat nemusí znamenat vítězství revolučních zvráceností „na věky věkův“. Záchranou je tiše přežívající tradicionalismus, bázlivý, leč vytrvalý odpor ke změnám, opatrná nedůvěra v postupující vítězství, střízlivé hodnocení každodenních poměrů, zděděná úcta ke spravedlnosti, hrůza z lumpenproletarizace. A tak se po smrti Stalina lid začal pomalu vracet k zapomenutým hodnotám, přežil brežněvismus a možná, možná... Morální autority Pro morální obnovu národa jsou nezastupitelné morální výkony. Rehabilitace osobností zničených ve jménu komunismu připomínají kult světců a mučedníků. A ještě větší moc mají morální autority současníků. Moc velkou, leč nemenší odpor vyvolávající, řekl by básník. Patrné je to v případě dvou největších autorit - tvůrce vodíkové bomby (i to sem patří!) a nedávného vyhnance, dnešního poslance akademika Sacharova, bývalého vězně stalinských lágrů, dnešního emigranta A. Solženicyna. Velká morální autorita nespočívá, jak vidno, na mravní bezúhonnosti. Nemravná politika vyhloubila hlubokou propast mezi právem a morálkou i mezi intelektuálními výkony a mravností. A tak se zdá, že morální autorita má dosti skromný původ, původ o to nenápadnější, oč hodnota, na níž spočívá, více ztratila na své samozřejmosti. Jde o hodnotu intelektuální i mravní, hodnotu nad sůl vzácnější, kterou nenajdeme mezi deseti přikázáními (proto je nesa- mozřejmá?), ač vládne tisíce let. Zít v pravdě, tak ji označil Solženicyn. Zní nám blízce, vždyť je spojována s Husem i Masarykem, ba dokonce pro nás je spojena s výkřičníkem na státní vlajce. A přesto je u nás spojována spíše s nadějí, útěchou a příslibem než s každodenním chováním. Proto je vítaná spíše zakazující varianta „nežít ve lži“. Tak zní Solženicy- nův traktát, který byl napsán v r. 1974 a publikován veřejně teprve nyní. Stojí v něm mimo jinc: „Dříve jsme nesměli ani šeptat. Dnes píšeme a čteme samizdat, a jen se sejdeme v kuřárně vědeckého ústavu, už si od plic stěžujeme: Kam nás to vlečou, co to dělají za blbosti! A co to nekonečné zbytečné kosmické chvastounství vedle zpustošených a zbídačelých domů, podpora divošských režimů, rozpoutá- vání občanských válek; a jak jsme si sami neuváženě vypěstovali Mao-ce-tunga (za naše prostředky), až nás poženou na něho, kam se schováš? A soudí si, koho se jim umane, ze zdravých lidí dělají blázny - to všechno ‘ONI’, a my jsme bezmocní. Klesáme na dno, na všechny se valí všeobecná duchovní zkáza, fyzická co nejdříve zničí nás i naše děti - a my stále jen se stejným úsměvem zbaběle a koktavě blekotáme: ‘Jak jim v tom zabráníme. Nemáme sil.' Tak beznadějně jsme se sami odlidštili, že za skromný žvanec vyměníme duši, všechny zásady, veškeré dědictví svých předků a všechny šance našich potomků - jenom abychom nepřišli o svou vratkou existenci. Nezůstala v nás ani odhodlanost, ani hrdost, ani žár srdce. Nebojíme se totální atomové smrti, nebojíme se třetí světové války (třeba se nám podaří ukrýt v nějaké štěrbině) bojíme se jenom občanské statečnosti! Jen abychom se neodtrhli od stáda, neudělali samostatný krok - mohli bychom přijít o bílé pečivo, o plynovou karmu, potvrzení k pobytu v Moskvě... Ne 'ONI'jsou tím vším vinni, ale my sami, jenom my! ... Jakmile vtrhne násilí do mírumilovného lidského života, plane jeho tvář sebevědomím, které nese i na svém praporu a křičí: Jsem násilí! Rozejděte se, jinak vás rozdrtím! Jenže násilí rychle stárne, za pár let ztrácí svou samolibost a aby se udrželo, aby vypadalo, jak se sluší a patří, povolá si za spojence lež, neboť násilí nemá svou nahotu čím zahalit, má jenom lež - a lež se může udržet jenom násilím. Násilí klade svou těžkou tlapu denně na každé rameno: vyžaduje od nás pokoru ve lži, každodenní účast na lži - a v tom je veškerá věrnost poddanství.“ Jak nápadně to připomíná jednu pasáž z Havlovy Moci bezmocných! Sociologický obzor, č. 2, 1989 [pageend25]POTŘEBUJEM E PROGRAM? - jov - Vím, že nevstoupíme dvakrát, do téže řeky; dějiny se neopakují. Přesto si myslím, že je účelné podívat se čas od času zpět a srovnávat. Pokusme se analyzovat dvě období vývoje československé společnosti: léta 1966-68 (do srpna) a přítomnost, kterou právě žijeme. Nejprve podrobnosti. Dnešní situace připomíná tu zhruba před 20 lety snad jen jedinou základní charakteristikou: téměř všichni cítí neudržitelnost existujícího stavu společnosti a bezperspektivnost jeho dalšího přetrvávání. Tedy nejen my „dole“, kterých jc vc společnosti drtivá většina, ale také ti „nahoře“, vládnoucí skupina, kterou tvoří (prakticky výlučně) špička funkcionářské hierarchie KSČ. Je stále méně těch, kteří věří v životaschopnost existujícího společenského systému a dokonce i těch, kteří jsou ochotni to alespoň předstírat. Jako tehdy. Rozdílů obou období je ovšem nepoměrně víc. Připomeňme si jen některé, bez nároků na úplnost: a) daleko horší ekonomická situace Československa (v mezinárodním srovnání), než byla počátkem druhé poloviny 60. let. Uplynulé období charakterizuje zejména rychlý ústup naší ekonomiky z pozic na světových trzích, a to nejen pokud jde o kvantitu, ale především pokud jde o kvalitu a technickou úroveň; souhrnně to ilustrují prudce klesající směnné relace. Podstatně se zvýšila také naše ekonomická závislost na jiných zemích, zejména na SSSR. Neracionality struktury národního hospodářství se dále vyostřily. Úzce ekonomicky měřená životní úroveň obyvatelstva sice zhruba do konce 70. let rostla, ale do značné míry na úkor minulých i budoucích generací, za cenu drancování přírodních zdrojů a žití z podstaty; b) ekologický rozvrat rozsáhlých území našeho státu, který souvisí s dosavadním vývojem ekonomiky. Destrukce přirozených i člověkem přetvořených ekosystémů, která měla v 60. letech jen epizodický charakter, přerostla v obecný jev bezprostředně ohrožující nejen rozvoj ekonomiky, ale především zdraví obyvatelstva a tím i biologické základy společnosti; c) větší sociální rozdíly; došlo k hlubší diferenciaci peněžních příjmů i jiných materiálních i nemate- riálních výhod různých skupin obyvatelstva, a to na základě příslušnosti k vládnoucí skupině (vč. nároků na kvalitnější potraviny neobsahující škodlivé látky, kvalitnější zdravotní péči, běžné služby a zásobování), v důsledku hospodářské i jiné kriminality nebo jednostrannou preferencí některých profesí; d) daleko komplikovanější a ještě méně efektivní systém řízení společnosti (jen počet centrálních orgánů se zvýšil téměř 3x). Spojuje v sobě zásadní nevýhody vysoce centralizovaných systémů (zejména ubíjení iniciativy lidí na nižších úrovních hierarchie) s nevýhodami decentralizovaného uspořádání (řada monopolních podniků si do značné míry dělá co chce), aniž by dostatečně využíval potenciální přednosti centralizace, především možnost koncentrace zdrojů na řešení zásadních problémů (nemá koncepci) a rychlé adaptace vůči měnícím se podmínkám (chybí mu korektivní zpětné vazby); e) hluboká desiluze spojená s rozkladem hodnotových systémů a dezintegrací společnosti. Narušení nebo ztráta ideálů, diskreditace takových pojmů jako je „socialismus“, ale také „demokracie“, „humanismus“ (v poslední době i „samospráva“) a dokonce i „pravda“. Podstatně se zvětšilo odcizení mezi „obyčejnými“ občany a vládnoucí skupinou, zvýšila se i míra předstírání. V řadě oblastí se prohloubily (nebo vznikly) bariéry mezi Čechy a Slováky. Příslušníci vedoucí skupiny jsou - v důsledku negativních kritérií výběru - po stránce morální a často i odborné vesměs slabší, než ve srovnávaném období. Reakcí na tento skličující vývoj byl vznik několika neformálních (nerozsáhlých) sociálních hnutí s vysokou morální autoritou, zejména Charty 77; f) na našem území je od 21. srpna 1968 „dočasně“ umístěna sovětská armáda, což nemá ani tak význam vojenský, jako spíše morální a politický; je symbolem vazalského postavení našeho státu; g) rozdílná vnitrostátní situace Sovětského svazu; zatímco na přelomu 60. a 70. let tam vrcholila éra Brežněvova militantního dogmatického systému, dnes se Gorbačov snaží provést zásadní reformy směřující k demokracii (věřme, že upřímně). Celková situace je tedy dnes - v porovnání s obdobím před 20 lety - zřejmě ještě složitější a obtížnější. Reálný rozhodovací prostor naší společnosti se dále zúžil. Jen existence neformálních sociálních aktivit a snad i „přestavba“ v SSSR může být považována za pozitivum uvedené stručné bilance. Posledním zásadním rozdílem obou období, kterým bych se chtěl zabývat poněkud podrobněji, je neexistence konkrétního programu změn naší společnosti, o jehož realizaci by „opozice“ - tvořená prakticky celým naším národem - usilovala. V 60. letech postupně krystalizoval určitý program, jistě značně děravý, mírně rozporný a možná i nerealizovatelný nebo potenciálně neefektivní, ale přesto program, za kterým stála velká část naší populace; jeho další vývoj a proces realizace byl násilně přerušen „internacionální pomocí“. Dnes takový program není. Důvodů je zřejmě celá řada. Prvním z nich je dlouholeté úsilí všech silně dimenzovaných mocenských složek státního aparátu o systematické rozbíjení podmínek, které by k tvorbě jakéhokoli programu mohly vést. Tyto zásahy jistě významným způsobem přispěly také k dnešní atomizaci naší společnosti. Další důvody jsou však pravděSociologický obzor, č. 2, 1989 [pageend26]27 podobně mnohem hlubší a subtilnější. Především je to zcela pochopitelná nechuť k vytváření vizí budoucího vývoje společnosti a nedůvěra k mesianismu. Až příliš často jsme byli svědky toho, že cesta do pekel byla dlážděna dobrými úmysly, kdy hlasatelé ušlechtilých ideálů páchali ve společnosti hluboké křivdy a dokonce zločiny, nebo aspoň pod jejich pláštíkem usilovali o dosažení svých úzce sobeckých cílů. Reakcí na tyto zkušenosti je také všeobecně rozšířené odmítání „norma- tivismu“ v našich společenských vědách; lidé zde programově rezignují na promítání hodnotových, etických soudů do výzkumné práce ve jménu pozitivistického ideálu „čisté“ deskripce. S tím souvisí i opodstatněná obava před potenciálním technokratickým přístupem, který by usiloval o dogmatické prosazování nějakého konstruktu připraveného jednotlivcem nebo úzkou skupinou. Dalším argumentem svědčícím proti vzniku programu je určitá neujasněnost výchozí hodnotové základny naší společnosti vyplývající z morálního marasmu posledních desetiletí, eroze tradičních hodnot při nedostatečné internalizaci nějakých nových hodnot a tím i z jistého hodnotového vakua. Některé neformální aktivity, především Charta 77, proto usilují o vytvoření společné morální základny, vycházející z lidských práv každého jednotlivce a každé skupiny prostřednictvím života v pravdě. Tento přístup měl (a jistě bude mít) pro naši společnost zcela zásadní význam jako zdroj naděje a neformální aktivity. Ze zkušenosti lze ovšem oprávněně namítat, že k obnově morální integrity společnosti na podkladě obecně sdíleného systému lidských hodnot zbývá ještě dlouhá cesta a snaha o vytvoření programu je tedy předčasná. Příliš jasné dnes nejsou ani konkrétní společenské „mechanismy“, jejichž prostřednictvím by mohly vzniknout politické, sociální, ekonomické a jiné podmínky pro vznik a realizaci demokraticky ustaveného systému hodnot. Úcta ke složitosti vazeb existujících ve společnosti i vědomí nedostatečné ujasně- nosti vztahů mezi společností a jejím prostředím jistě tvoří účinné zábrany potenciálních seriózních rivali o konstruktivním programu pro blízkou i vzdálenější budoucnost. Všechny tyto (a jistě i další) zásadní argumenty hovoří jednoznačně proti úsilí o vytvoření obecně akceptovatelného programu vývoje naší společnosti. Někdy k tomu přistupují i další motivy, třeba naivní víra, že stačí přebírat - beze změny - cizí vzory, tentokrát z opačné světové strany. Ovšem nelze přehlédnout ani důvody hovořící pro nezbytnost vzniku takového konkrétního programu vývoje naší společnosti, který by zahrnoval - v zásadních rysech - prakticky všechny oblasti veřejného života. Především je zřejmé, že se dosavadní nežádoucí a někde dokonce katastrofální vývojové trendy nezmění „samy od sebe“, spontánním vývojem, za pasivního přihlížení nás občanů. V tomto směru si snad nikdo iluze nedělá. Nezbytnost změn pochopila i vládnoucí skupina, ať již z vlastního přičinění nebo po domluvě z Východu. Motivována pudem sebezáchovy se, po 16 - 17 letech důsledného konzervování státu quo, hektickým úsilím zaměřeným na reorganizaci institucionálního uspořádání státu a jeho ekonomiky, na změnu řady právních norem (vč. Ústavy) a na přesouvání křesel obsazených „osvědčenými“ harcovníky nebo jejich mladšími dvojníky, snaží se vytvořit zdání zásadních změn ve společnosti. Ovšem tak, aniž by se jakkoli změnila podstata existujícího systému zakletá především do fráze o „vedoucí úloze strany“. Vzniká tedy paradoxní situace: iniciativu přebírají ti, kteří jsou bezprostředně a osobně zodpovědní za dnešní neutěšený stav naší společnosti. Opět, jako již tolikrát, si vládnoucí skupina dosazená k moci pomocí tanků osobuje právo „neomylně“ a s konečnou platností rozhodovat o budoucnosti tohoto státu, jeho národů i národností, všech občanů. A opět přebíráme svoji tradiční roli loutek, ovládaných nesympatickými principály. Měli bychom si proto snad položit zásadní otázky: neusnadňujeme jí my všichni ostatní, ať už jsme nebo (v naprosté většině) nejsme „oficiálními“ disidenty, situaci svojí pasivitou? Nestáváme se spoluviníky další fáze úpadku této společnosti tím, že se sice po straně celé té probíhající „přestavbě“ poškle- bujeme, ale nejsme ochotni pokusit se vytvořit a realizovat alternativní program? Stačí v situaci, kdy vládnoucí skupina připravuje a realizuje změny, které se přímo či nepřímo dotýkají prakticky všech občanů, morální apel na respektování lidských práv a bezúhonnost každého jednotlivce? Není lehké odpovědět si na tyto - a podobné - otázky. Jednou z možných cest řešení dnešní situace by však asi přeci jen mohlo být úsilí o vznik alternativního programu vývoje československé společnosti, i přes všechny významné argumenty uvedené proti tomuto záměru. Samozřejmě nejde o to vypracovat někde u zeleného stolu nebo v kotelně jediný „optimální“ program, a ten se pak snažit vnucovat všem. Obecně akceptovatelný program může - z principu - vznikat pouze na základě plurality různých přístupů a východisek, v průběhu skutečných - nikoli naaranžovaných nebo předstíraných - diskusí. Vlastní proces vzniku takového programu by měl pravděpodobně daleko větší význam než sám program. V jeho průběhu by totiž bylo možné nejen ujasnit si to, co ve společnosti nechceme, ale také to, co vlastně chceme, o jaké hodnoty nám jde a co považujeme za schůdnou cestu, umožňující přibližovat se alespoň částečně a po krocích obecně lidským hodnotám a ideálům, ve které věříme. Podmínky pro takovou diskusi ovšem zdaleka nejsou ideální, ale čekání na rozšíření prostoru by se mohlo značně protáhnout. Zkušenosti z roku 1968 Sociologický obzor, č. 2, 1989 [pageend27]28 ukazují, že v Evropě zřejmě nemůže dlouhodobě existovat mocensky - a programově - prázdný prostor. Měli bychom se rozhodnout dříve, než rozhodne někdo za nás. Potřebujeme v dnešní situaci konkrétní alternativní program vývoje naší společnosti? A když ano, tak jaký? Nebo existuje jiná cesta? 19.4.1988 P.S. Uvedený text vznikl před 10 měsíci, které byly naplněny řadou bouřlivých událostí. Všechny nastíněné negativní trendy se dále prohloubily. Především se dramatizoval rozkol v naší společnosti, a to nejen v důsledku rostoucí nechuti občanů podřizovat se příkazům neschopné vládnoucí kliky, ale také - snad především - v důsledku ve střední Evropě neobvyklé brutality státních orgánů, která prozatím kulminovala „lednovými událostmi“ v Praze. Potřeba pozitivního alternativního programu vývoje československé společnosti je stále zřejmější a naléhavější. 18.2.1989 Redakční poznámka: Tímto příspěvkem našeho spolupracovníka zahajujeme diskusi o problému programu. Naléhavost tématu na úrovni obecné, celospolečenské, jak ji vyslovuje náš autor, je nesporná. Stejně nesporná je však také na úrovni rozboru možného příspěvku sociologie k tvorbě programu, který společnost nepochybně potřebuje a který bude vždy fragmentárni, nezahrne-li v dostatečné míře všechny podstatné sociální aspekty a souvislosti ekonomických, politických a kulturních procesů možného budoucího vývoje. „Lid, který již dnes dosáhl věku rozumu, byl dosud velmi pečlivě udržován ve stavu ustavičného dospívání a zhoubné nečinnosti, takže nemohl poznat svá práva. Obklopili jste jej kouzly, svázali jste jej nejen tělesně, ale také duševně, množstvím podivuhodných a barbarských pletich. Místo abyste mu nebránili, aby se naučil všemu, čeho je třeba vědět, aby si zachoval své oprávněné výhody ve společnosti, zabavili jste ho pověrami, malichernými ceremoniemi a směšnými smyšlenkami, abyste jeho rozum zavedli na scestí... Starali jste se pouze o to, aby vaším prostřednictvím došel k takovým názorům, že by byl přesvědčen, že si nesmí stěžovat na vaši proradnost, aby si ani nedovedl představit, že vy byste jí byli schopni.“ (1789) G. Babeuf: Projevy, články a listy, Praha, SNPL 1954, str. 38. Sociologický obzor, č. 2, 1989 [pageend28]JINÁ SOCIOLOGIE P etr Grňa Polská socioložka Helena Kozakiewiczová napsala, jak sama později doznala, v rozhořčení a rozčarování nad výsledky prvních let své sociologické praxe, které ukázaly absolutní neefektivnost pozitivistického modelu vědeckého poznání, knížku Jiná sociologie (1983), v níž hledala alternativu k tomuto prý kompromitovanému modelu v dialektické metodě. V roce 1989 ve studii Příspěvek ke kritice sociologického rozumu konstatuje, že se tehdy zabývala pseudoproblémem, protože se nechala zatáhnout do vnitřních rozporů scientistické ideologie, takže pak nacházela řešení ne-li zcela zdánlivá, tedy rozhodně jen částečná. Pozitivním výsledkem této cimrmanovské slepé uličky bylo podle Kozakiewiczo- vé to, že pochopila, že uvažování o možnostech sociologického poznání a jeho podmínkách je nutno začít na zcela jiné úrovni reflexe, než je úroveň „metody“. K následujícímu námětu mě ovšem inspiroval spíše titul původní knížky paní Kozakiewiczové, než způsob jejího tehdejšího uvažování, protože cestu k obrodě sociologie jsem nikdy neshledával v regeneraci dialektiky, ať už jakkoliv interpretované. Byl jsem a zůstávám nicméně přesvědčen, že má-li sociologie činně zasáhnout do současného dění a nezůstávat na jeho okraji, jak je tomu, žel, doposud, musí provést několik zásadních externích a jeden interní krok. Externím krokem rozumím jakýkoliv akt, který co do své intence a společenského efektu překračuje rámec samotného oboru. Konkrétně jde o to, že sociologie musí změnit a podstatně rozšířit svou komunikaci s veřejností: musí se obrátit od decizní sféry k zainteresovaným laikům, k lidem, kteří ještě nejsou úplně apatičtí ve vztahu k věcem našeho společného zájmu. Taková změna komunikace předpokládá vstoupit na veřejné publicistické fórum, do časopisů a novin a současně prosadit, aby nakladatelství revidovala svůj laxní vztah k sociologické produkci naší i světové. Tento krok souvisí se změnou vztahu mezi sociologií jako relativně autonomním oborem a mimovědní- mi institucemi, které ji řídí a které ovlivňují její vývoj - personálně, obsahově a koncepčně, tedy především s nomenklaturním statusem kateder sociologie (proč na státních univerzitách nutně marxisticko- leninské sociologie?), některých funkcí v oboru atd. Všechny tyto a další problémy „externí povahy“ se ovšem musí řešit, nicméně jeden vnitrovědní, interní problém, jímž je kritická sebereflexe oboru zde a nyní, musí sociologové začít řešit pokud možno teď, hned, rychle, bez odkladu. Kozakiewiczová má nesporně pravdu v tom, že jen na úrovni metod se nedá konstituovat nové paradigma sociologie (a o ně, o nic menšího, v našich poměrech jde!), zejména z hlediska jejích sociálních funkcí a postavení ve společenské struktuře. Toto paradigma se ale také nedá konstituovat jen na úrovni institucionálních změn, byť by byly seberadikálnější a jakkoli optimální: instituce vytvářejí pouze rámec, který umožňuje nebo znemožňuje, který akceleruje nebo brzdí fungování oboru, nic více a nic méně. Praktická, každodenní, více méně rutinní činnost samotných sociologů tento institucionální rámec samozřejmě permanentně reprodukuje, aniž byl tento reprodukční proces sociology samotnými doposud dostatečně intenzívně zpětně „monitorován“. Trvám na tom, že předpokladem „zásadního obratu“ v oboru je především jeho mctatcoretická auto- reflexe - bez ní není možný žádný progresivní koncepční pohyb. Co to ale konkrétně znamená? Mám- li načrtnout takový projekt metateoretické reflexe oboru, pak si dovoluji obrátit pozornost na nezbytnost provedení těchto činností: 1) zaujmout stanovisko ke všem metateoretickým a obecně metodologickým otázkám, k nimž se vyjadřovala oficiální sociologie; oficiální sociologie uplynulých dvaceti let se nemůže prostě ignorovat, protože objektivně tvoří intelektuální a historické pozadí všeho toho, co má a bude následovat - a na tom nic nemění fakt, že jde o doktrínu, která má nulové kognitivní hodnoty a která ani není oním leninským hluchým květem na stromu poznání, protože nikdy nestačila rozkvést, pouze parazitovat; 2) formulovat tyto problémy znovu na úrovni světové sociologie a filozofie a teorie vědy, světové - rozumí se vč. sovětské, polské a bulharské, a načrtnout způsoby možných řešení, možných ve smyslu variantních; 3) metateoretické otázky by měly vyústit ve zmapování reálné sociální problematiky včetně pokusu transponovat teoretickou formulaci problémů do podoby více méně operacionální; 4) zaujmout stanovisko k aktuálním společenským procesům probíhajícím v naší společnosti a kompa- rovat je a) s vývojovými tendencemi v ostatních zemích reálného socialismu a b) především se základními vývojovými tendencemi moderního světa; zaujmout stanovisko zde znamená také indikovat míru zpoždění a stupeň zaostání; tento přesah „ryzí me- tateorie“ na úroveň předmětného uvažování by měl být jen naznačen jako východisko další samostatné práce. Podle mé vlastní momentální představy by se celá tato sebereflexivní úvaha měla konkrétně strukturovat asi takto: 1) Historické kontexty vývoje novodobé československé sociologie (při respektování českých a slovenských specifik). 2) Teorie a empirie: problémy výstavby teorie (anebo od žvanění k činu: doložit na příkladech soudobých pokusů o výstavbu teorie). Sociologický obzor, č. 2, 1989 [pageend29]30 3) Teorie a praxe: problém „sociálních problémů“, jak je indikovat, jak je hierarchizovat atd.; poučení ze světové literatury a sociologické expertízni praxe; redefinice sociálních funkcí sociologie, zejména pre- cizace vztahu k zadavateli a veřejnosti. 4) Společenské a humanitní vědy: sociologie jako humanitní věda, její specifika ve vztahu k jiným vědám. Sociologie a psychologie, ekonomie a historie - stav, problémy a perspektivy. 5) Sociologie a politika: problém služebnosti, ideologických funkcí, autonomie vědy a kritika mýtu čisté, „value-free“ vědy. 6) Věda a život: sociální determinace sociologického poznání, základy sociologie sociologie v podmínkách reálného socialismu. 7) Morálka sociologie: problémy etiky vědy, zkušenosti z praxe a problém formulace kodexu. 8) Problémy a pseudoproblémy: typologie problémů, které se dosud řešily a které by se měly řešit; detabuizace sociálních problémů, jejich výčet a hie- rarchizace, event. základní zjištění. 9) Paradigmatická struktura sociologie: nemožnost „jediné vědecké sociologie“, vztah mezi různými alternativními explanačními systémy. 10) My a svět: pluralita a jednota názorů, míra naší poučenosti; realita a efektivita kontaktů se světovým vědeckým společenstvím. 11) Na cestě k jiné sociologii: marxismus a marxismy, nutnost distance od oficializovaného marxismu, problém diskreditace marxismu u nás a jeho ve vlnách se vracející revitalizace na Západě; co je „otevřený poznatkový systém“ a co „spoutaná věda“. 12) Kam jde svět a kam jdeme my? - malá prognostická rozvaha o našem aktuálním stavu a vývojových trendech v komparaci se světem - východním i západním. K účasti na tomto projektu, který je součástí úvah o „potřebě programu“ bych rád vyzval všechny nezávisle myslící sociology. Konkrétně pak - aby poskytli své materiály, náměty, skicy, studie a podklady k tomuto kolektivnímu počinu, o jehož nezbytnosti jsem přesvědčen. Sociologický obzor, č. 2, 1989 [pageend30]KAUFMAN VERSUS KUNDERA ascii Zatím nic nenasvědčuje tomu, že by letošní výroční rok měl být sám něčím pozoruhodný. Chybí nám důvody k oslavám i rázným bilancím. Všechna ta výročí jsou spíše stejná než různá, týž cyklus porážek a katastrof, vždy sledovaný vzdutou vlnou exilu, který řádně podemlel národní fundament i zálohy blanické. A protože v Praze vládne ochablé ticho, budeme zas sbírat letošní politování v zahraničí, kde je náš výroční obraz již připraven. Má jméno NESNESITELNÁ LEHKOST BYTÍ a je to pohřeb našich národních perspektiv a renomé. K produkci filmu se sešli mistři skepse a ironie, a nechyběly ani zruční obchodníci s tímto artiklem. Milan Kundera - soudě podle titulků - na filmu nepracoval. Zůstává však autorem literární předlohy, kterou nás po několikáté pohřbil do společné jámy asijského primitivismu, vápněného kulturním ú- padkem, apatií a smířlivostí. Philiph Kaufman, režisér, proslul filmem Poslední tango v Paříži, v němž brutálně skoncoval s mýty 60. let o erotice a sexu jako projevech lidské blízkosti, důvěry a lásky. Saul Za- entz, producent, jistě nezapomněl na Oscary, které mu vynesl českým poměrům blízký střet sebezničujícího Mozartova talentu s průměrností a politickou servilností Salieriho. Jaký je výsledek této spolupráce? Celkově vzato působivý, dobře načasovaný a patrně i divácky úspěšný. Zamlklé až paralyzované publikum sedí do posledního titulku ve vyprodaných kinech v Londýně, Paříži, v New Yorku i v Montrealu. Nevěřícné pohledy, s kterými se po promítání setkáte, přiznáte-Ii odkud pocházíte, dávají tušit, že film je přejímán spíše jako výpověď o Československu 60. a 70. let než jako renesance erotiky a vynalézavé sexuality, což je kvalita, kterou film zaujal zámořskou kritiku. Přes jasný historizující tón, drsné autentické i dotáčené záběry ze srpnové okupace, i přes konjunkturní načasování premiéry nelze Kaufmana nařknout, že by natočil pouze hraný dokument. Film se podle některých příznaků pokouší o předání naší existenciálni a historické zkušenosti tak, aby se divák na tři hodiny mohl stát Čechoslovákem v roce a po roce 1968, se všemi tragickými i komickými prožitky pražského jara, brutalitou invaze, okupace i dilematy husákovské normalizace. Spolu se scénáristou J.C. Carriere se Kaufman držel prvého plánu děje románu. Vypráví příběh chirurga, neúnavného děvkaře Tomáše, jeho zamilované a žárlivostí sužované ženy Terezy, původem číšnice z českého maloměsta - v Praze úspěšné fotografky, a Tomášovy sexuální přítelkyně, před kýčem a povinností unikající malířky Sabiny. Pražského jara se Tomáš účastní jen okrajově. Publikuje esej přiměřu- jící nevědomou vinu komunistů příběhu Oidipovu. Srpnová invaze je vrcholem fotoreportérské kariéry Terezy, která tráví hektický čas dokumentaristy okupace včetně krátkého zatčení. Po nástupu „všedních dnů ponížení“ odchází do Švýcarska nejdříve Sabina, později Tomáš s Terezou. Tomáš má opět svou práci i Sabinu. Tereza však zápasí s nezájmem časopisů o další osud Československa, i s obnovou Tomášovy polygamnosti. Doléhá na ni tíže emigrace, vrací se do Prahy a nechává Tomáše jeho vlastnímu rozhodnutí. Ten ji následuje, odmítá kolaboraci, ztrácí místo i práci lékaře, živí se jako myč oken s bohatými příležitostmi k lovu žen. Ani Praha však není čím byla před okupací. Tomáš s Terezou odcházejí na venkov. Pracují v zemědělském družstvu a žijí v lidsky primitivnějším, ale důstojnějším prostředí. Sabina se nevrací. Uniká ze Švýcarska do Kalifornie před tíživě zavazujícím, na neporozumění založeným vztahem s univerzitním profesorem Fran- zem. V Kalifornii (filmová verze) Sabinu zastihne zpráva o smrti Tomáše a Terezy při havárii Tomášova náklaďáku, cestou z venkovské taneční zábavy. Kdo ovšem Kunderův román četl, ocenil asi ty jeho kvality, které jsou dobrému filmovému námětu na hony vzdálené. Jednoduchý, záměrně nedramaticky vyprávěný a komponovaný příběh je složený z řetězce až banálních situací a událostí. Román potlačuje všechny nepodstatné děje, rozvleklost a detail. Převažuje v něm analytická filosofičnost a výklad, před psychologizací a popisem. Autor, vstupující do děje neustálými komentáři, si libuje ve víceznačnosti, v neřešitelných paradoxech a klade poměrně vysoké nároky na čtenářovu intelektuální výbavu a spolupráci. Při práci na filmové verzi proto musel Kaufman řešit dvě úlohy. Rozhodnout o čem je vícevrstevný Kunderův román a o čem bude jeho film, pokud jde o vzájemný poměr historické, filozofické a dějové vrstvy. Musel také naplnit Kundero- vu skeletovou strukturu románu konkrétní vizuální realitou a životem. Došlo tak k úpravám, škrtům a doplňkům, které jsou - v porovnání s románem - zajímavé. Román patří mezi zralé plody intelektuálního skepticismu. Je psán z evropské perspektivy a Československo je pro Kunderu spíše zvláštním případem možného celoevropského osudu, postiženého krizí racionalismu i naivností levicových intelektuálů tváří v tvář drtivému, mlčenlivému tlaku z Východu. Kaufman však natočil film o nemožnosti porozumění v rozdělené Evropě. Vybral si jen československý problém a těžko říci, zda Kunderu nepochopil, nebo raději volil bezpečnější a konjunkturní úspěch, který mu nabízel pouze dějový plán. Do filmové verze Nesnesitelné lehkosti bytí se nedostala ani jedna z palčivých a sarkastických otázek, které Kundera adresoval Západní Evropě. Nezpracována zůstala postava Franze, milence SaSociologický obzor, č. 2, 1989 [pageend31]32 biny, u Kaufmana sexuálně nezkušeného blbečka, u Kundery západoevropského intelektuála, který pres své postavení univerzitního profesora, inteligenci a obdivný vztah k Sabině, nemůže pochopit, že jeho česká přítelkyně opustila svou zemi proto, aby mohla žít a pracovat a nemusela dnes a denně řešit právě ty otázky (pravdy a lži, kýče a umění), jejichž permanentní řešení Franzovi připadá jako pravý základ důstojné existence. Před škrtem neobstál ani reportážně cizelovaný pochod evropských a amerických intelektuálů na pomoc Kambodži, končící trapným fiaskem před mlčícími mašinkvéry vietnamských dobrovolníků. Separace od Evropy se ve filmu projevuje také vytlačením Evropy z Československa. Kaufman oslabil rysy „evropskosti“ a prvky „evropanství“ v příběhu, reáliích a filozofickém zázemí jednání hlavních postav. Nepodařilo se mu proto dosáhnout kvalit románu v tom základním - v obnažení střev „normalizované“ československé společnosti. Ta sice potřebuje silnou a všemocnou policii, kterou Kaufman značně neautentický oblékl po gestapáckém střihu, potřebuje i protřelé, tabákem zažloutlé fízly svádějící ke zradě a kompromitaci, neobejde se ani bez národních odrodilců a siciliánských praktik anonymních mafiánských ksichtů. Tajemství československého konsolidačního zázraku je ovšem jinde. Je to v jeho práci s evropským kulturním kontextem. Kaufman vsadil více na jakousi asijsky násilníckou tvář československé reality. Kundera naproti tomu vtahuje čtenáře do systému, který láme své občany tím, že ponechává na jejich rozhodnutí, zda obětovat morálku a lidskost za společenský úspěch a seberealizaci, nebo zda se ve jménu evropských mravních ideálů vzdát neméně evropských hodnot společenského postavení, práce, profese a životního poslání. Význam i poměr vnějších (mocenských) a vnitřních (mravních) represivních sil, který - snad ještě - vede hranici mezi „asijskými“ a evropskými praktikami totalitních režimů, je ve filmu obrácený. Podle Kundery jsme neměli jinou šanci než se existenčně či neexistenčně zničit sami a vlastními silami spáchat takto míněnou národní kulturní sebevraždu. Podle Kaufmana jsme byli rozdrceni ruskými tanky a za nimi postupujícím rojem fízlů a kolaborantů. Kaufman vyděluje československý osud z evropského kontextu umělecky propracovanou metodou,která neponechává nic náhodě. Herci vyslovují jména nedeformované česky. Mluví angličtinou s těžkým českým akcentem, která jistě vyhovovala P. Landovskému používajícímu místy češtinu přímo (dialogy v pozadí, pozdravy, popěvky). Filmový divák tak vědomě vnímá a podvědomě cítí, že sleduje a prožívá příběh situovaný kamsi mimo běžnou a zvládnutou evropskou jazykovou kulturu. Ve filmu se prostě mluví „cizím“ místy zcela nesrozumitelným jazykem. Jazyk prohlubuje kulturní propast mezi divákem a událostmi, které v něm snad mohou budit lítost, obdiv či vzrušení, ale pro jeho chápání a každodenní život jsou velmi vzdálené a zřejmě těžko pochopitelné. Mimoevropský ráz Kaufman vtiskl i vizuální realitě Československa konce 60. a počátku 70. let, která působí primitivním až balkánským dojmem. Proud exulantů táhnoucí po okupaci k hranicím, s majetkem, peřinami a domácím zvířectvem na vozících a povozech, snad připomíná archivní záběry z obsazování Francie nebo z exodu Maďarů v roce 1956. V žádném případě neodpovídá stavu věci v roce 1968 u nás. Obdobně lze posuzovat sice poetizova- ný, nicméně zakarpatský obraz českého venkova počátkem 70. let. V 60. letech jsme již mezi nejbohatší a nejvyspělejší evropské země jistě nepatřili. Praha, provinční města a zvláště lázeňská centra (ve filmu Václavovy Lázně) byly skutečně otlučené, šedivé a nudné. Prestoje dojem primitivní nekultúrni bídy a zaostalosti porobené země, který Kaufman evokuje, nelichotivě přehnaný. Nemělo by nám však uniknout, že touto nadsázkou film klade iritující historickou otázku. Neztratili jsme snad tehdy svobodu (nebo alespoň její přelud) také proto, že jsme opravdu byli provinční, chudí a zaostalí a tím také všestranně zesláblí a záhy rezignovaní? Jakmile Kaufman zbavil románovou předlohu evropského rozměru, zbývalo rozhodnout, jak natočí banální příběh sexuálního trojúhelníku kořeněný ruskou okupací, emigrací a dobrovolným pádem do anonymity a nesvobody. Zda to bude drama stárnoucího kurevníka, který propadne lásce a partnerské intimitě do té míry, že ji sleduje daleko za hranice všech existenčních a existenciálních obětí (Tomáš umírá vyrovnaný a šťastný). Nebo zda to bude příběh tří silných jedinců, kterým erotika, sex a láska umožnily uchovat si vlastní identitu a vnitřní svobodu, navzdory národní katastrofě a nesvobodným poměrům. Film připouští obě interpretace. Nelze proto vyloučit, že Kaufman zmíněné dilema vědomě neřešil, nebo zvolil záměrnou víceznačnost. Proto mohou diváci, kteří Kunderův román nečetli, nabýt dojmu, že shlédli love story. Navíc, že ty nesvobodné a zaostalé poměry zřejmě vedou k záviděníhodnému sexuálnímu apetitu (Tomáš) a erotické vynalézavosti (Sabina). Pokud jde o sex, dokázal Kaufman předlohu zpracovat s citem, smyslem pro přesnost a poesii, bez vulgárnosti a obscénosti. Posílil romanticky tón tím, že Tomáše, původně zralého čtyřicátníka, o deset let omladil. Chladná řemeslná profesionalita lékaře-kurevníka („Svlékněte se!“), kterou Tomáš dostal do vínku od Kundery, ve filmu získává poetizující příměs mladistvého objevování, temperamentu a nezáludné hravosti. Přesto se Kaufman za apetit, vynalézavost a poetiku moc daleko nedostal. Nepodařilo se mu zachytit to, čím Kundera sex a erotiku opravňuje, k čemu v příběhu slouží. Sociologický obzor, č. 2, 1989 [pageend32]33 Pro Tomáše prochází sex změnou od egoistické zá- připadne porotcům Americké filmové akademie. Zde libý, doplňku práce i Terezy, k náhražce skutečnosti ovšem bude tíže i lehkost našeho osudu vážena podle - pozice chirurga i práce „badatele“. Pro Franze je práce štábu osvětlovačů, kostymérň, maskérů, herců účast v pochodu na Kambodžu, kde zemře, projevem a technického personálu, nikoli však podle prožitků (zaníceného) erotického obdivu ke ztracené Sabině, miliónů těch, kterých se bezprostředně tato minulost která je trvalou Franzovou pohnutkou ke slabošské- dotkla. mu kýči levičáctví i heroismu, pro které jej Sabina Z naší perspektivy je film plný trpkých i ro- vlastně opustila. Kundera je v těchto interpretacích mantických připomínek brutální a potupné porážky, možná freudiánský cynik. Jako cynik však pomocí Znovu vizuálně připomenuta a prožita - a to film na- sexu řekne o svých postavách více než poetizující, bízí právě nám - vede k pochybnosti, zda ti, které ale povrchnější Kaufman. v dokumentárních záběrech ze srpnové Prahy pozná- Odhlédneme-li od nesouměřitelnosti filmu s ro- vám a s nimiž vše znovu prožívám, jsou totožní s ná- mánem a částečně i s naší minulostí, je těžké od- mi, kteří zde i po dvou desetiletích zapíráme, jak hadnout, jak film - pokud jde o nás - zapůso- jsme vypadali, co jsme cítili a jak jsme jednali. Pro- bí třeba na průměrného Američana. Zvýší příliv to Kaufmanovi nemůžeme zazlívat, jak nás v Nesne- vyprahlých a vyhládlých obdivovatelů erotizované sitelné lehkosti bytí zobrazil. Jen těžko se s dvace- atmosféry Prahy i sexuálních safari v jejích ulicích, tiletým odstupem poznáváme v dokumentu, natož nebo odradí bázlivé turisty před praktikami totalitní pak ve scénách hraných. Proto těď myslím na těžkou moci, provinční chudobou a nudou sešněrované spo- a odpovědnou práci těch, kteří film - jak doufám - lečnosti? Těžko říci. Jisté však je, že pokud se letos do naší distribuce nevpustí. Měli bychom jim při- naše vlastní minulost nedostane na program naše- dat na platě. Ať jsou ještě pevnější a nezaváhají ani ho vlastního parlamentu, zůstane jen na programu na okamžik. Budou dvě hodiny padesát dva minut stovek kin, kde ji každodenně posoudí tisíce diváků trpět za nás všechny. Kaufmanovou perspektivou. Hlavní soud pak jistě Duben 88 Sociologický obzor, č. 2, 1989 [pageend33]JE N TAK M IM O C H O D E M (Akademický žurnál s m odrou obálkou v rekonstrukci) Ivan Tondr Sovětský filozofický časopis Voprosy filosofii mi byl osobně celá desetiletí odporný. Odpuzoval mě vším, obsahem, formou, typografií, grafickou úpravou, pachem tiskové barvy, konzervatismem, nadutostí, blb- stvím, farizejstvím, provokoval mě tím, jak triviální pravdu, že Sartre není úplný autsajdr a že Rus- sell není myslitel sedmnácté kategorie, bylo nutno opentlit citáty z Lenina, který zemřel v době, kdy Sartre ještě studoval a kdy Russell své hlavní knihy (ano, Principia mathematica již 1910, vím), své hlavní provokující knihy ještě vůbec ani nevydal. Neměl jsem ten časopis rád a vyhýbal jsem se mu, jak jen jsem mohl. Dokonce do letoška. Není tomu tak dávno, co mi jeden vzdělaný a nesmírně kultivovaný matematik sdělil, že si předplatil Voprosy filosofii. Matematik, byť s rozhledem mimořádným, řekněme russellovským, ale s křesťanskou, tedy nerusssellovskou, výchovou a navíc praktikující katolík - a on si objedná Voprosy filosofii! Sleduji je již dva tři roky a je tam co číst, v každém čísle vždycky něco, některá čísla dokonce celá, pravil, sice to nestihnu všechno přečíst, pokračoval, ale ukládám to, štosuji jako staré Literárky, kdoví, co bude, a tak to budu mít aspoň doma. Třebas pro děti. Ale co, probůh, co, táži se, budeš mít aspoň doma? Přesvědč se sám, pravil tajuplně a zanechal mě s mými dohady a pochybnostmi. Ať mi nikdo neříká, že perestrojka- neperestrojka se ten superkonzervativní žurnál mohl tak podstatně změnit a že by se po sedmdesáti letech zásadové, principiální marxisticko-leninské světonázorové ideologické výchovy ještě našlo dost lidí, kteří by byli schopni psát tak dobře, aby si to ten matematik a praktikující katolík nechával doručovat do domu. Rusko je veliké, pravda, věci se dějí téměř neuvěřitelné - vlastně proč to „téměř“, takže jest na čase přesvědčit se ad oculos meos. Vyhledal jsem tedy v čítárně Státní - dříve Univerzitní - knihovny alespoň poslední čísla časopisu Voprosy filosofii, protože jsem nechtěl obtěžovat poněkud neochotnou slečnu za „řídícím pultem“ této vskutku již historické čítárny, jejíž technické vybavení odpovídá plně dobám Erbenovým, Hankovým a snad Riegrovým. Mimochodem, ta neochota, kterou důvěrně známe z krámů všech druhů, kde ji jakž takž chápeme, protože a) jde o krámy se zbožím, které obvykle není, a to prodavačkám na radosti a laskavosti nepřidá, a b) prodavačky jsou obvykle dívky - mám na mysli tu nadějnou mladou gardu, které nepřijali na Barrandov a které okázale dávají najevo, jak je nebaví obsluhovat nějakého vobejdu, když jde přece o to, aby si jich konečně všiml nějaký rejža, tedy tato krámská neochota postupně, ale nebezpečně přestoupila práh nejprve knihkupectví (a knížka skutečně není zboží jako zboží, knížka nejsou ani fu- sekle, ani motocykl zn. Simpson) a posléze i knihoven. Jen ta „britská“ knihovna si jakž takž udržuje šmrnc, a možná i ta knihovna Denisova ústavu, leč dávno jsem tam již nebyl. V knihovně Domu sovětské vědy a kultury jsem to zatím nezkoušel, ale zkusím a podám zprávu: co kdyby i tam pronikla perestrojka? Takže vesele a s chutí k obsahu prvních čtyř čísel akademického časopisu Voprosy filozofii ročníku 1989, jež jsem původně bral do rukou s nedůvěrou více než značnou. Aby začátek byl jaksepatří řízný, ročník otevírá studie Andreje Dimitrijeviče Sochařova Svět za půlstoletí, což je přetisk článku původně otištěného v časopise Saturday Review v roce 1974. Sacharovova prognóza je tedy vztažena k roku 2024, což je ovšem nepodstatné, prognózy tohoto druhu stejně v detailech selhávají. Sacharov staví na analýze tří více méně tradičních faktorů, které ovlivní budoucnost světa, tedy růstu obyvatelstva, jehož v uvažované době bude cca 7 miliard, vyčerpání přírodních zdrojů a vážném narušení rovnováhy ve všech oblastech sociálního, ekonomického a kulturního života a ve sféře ekologické. V tomto ohledu zajisté nic nového pod sluncem, jde přece o variace na témata známá z analýz Římského klubu. Sacharov se ovšem liší svým důrazem na konstatování „úpadku osobní a státní morálky“ - to se v roce 1974 tak běžně nepsalo a axiologické téma se systematicky ještě nezkoumalo. Aurelio Peccei, který ve své knížce The Human Quality1, jež mimochodem vyšla rusky v roce 1980, popisuje nejen historii svého života, ale i vývoj myšlení, počátky Římského klubu, se tématu hodnot sice věnuje, ale rozvíjí je až v presidentské adrese One Hundred Pages for the Future z roku 1981. Právě tam konstatuje stejně jako Sacharov - degradaci morálky, služebnost a amo- rálnost vědy atd. Ale podobně i Adam Schaff, který pro Římský klub napsal na počátku 80. let studii Wohin fuh rt der Weg?, uzavírá svou knížku otázkou, kterou pokládá za klíčovou - člověk hledá systém hodnot, ale jaký a jak? Ale ovšem, tato témata, jakkoli mohou znít mnohému uchu „moralisticky“, prostě nezastarávají, protože zastarat nemohou. Měl tedy pravdu Sacharov, škoda jen, že tehdejší sovětská moc mu nepopřála sluchu a nechala ho hnít v Gorkém. Nechat hnít myšlenku patnáct let je přece jen doba dosti dlouhá, uvážíme-li akcelerační procesy probíhající v našem proměnlivém světě. Kromě „úpadku morálky“ Sacharov akcentuje ještě další téma, zdánlivě specifické jen pro Rusko té doby, totiž ochotu lidí podrobovat se abstraktním, svou podsta1 Pergamem Press, 1977 Sociologický obzor, č. 2, 1989 [pageend34]35 tou nelidským a od osobnosti odcizeným autoritám - autoritám státním, třídním, stranickým. Ani toto téma ale není nové, četli jsme o něm třebas u nedávno zesnulého etologa Konrada Lorcnze, nicméně teprve nyní dochází v naší geografické zóně ani ne tak k jeho renesanci - vlastně, co by se mělo oživovat, jestliže nic podobného tu nebylo? - jako spíše k jeho formulaci v adekvátní dikci: věci se totiž začínají nazývat pravými jmény - všelidské hodnoty všelidskými hodnotami, násilí na duchu násilím na duchu a tota- litarismus totalitarismem. Závěr Sacharovovy stati patří úvahám o možné technické tvářnosti budoucího světa, tedy úvahám, které jsou vždycky vystaveny nejvyššímu riziku kompromitace při srovnání predikce s budoucí realitou. V části, kde Voprosy filosofii zřejmě přetiskují překlady prací, jež pokládají současní redaktoři (že já si nevypsal jejich jména!) za klasické a pro filozofickou edukaci prostě nějak důležité, vychází s kratičkým redakčním doslovem N.L. Trauberga (spíše ale jde o Madame Trauberg, nepoznal jsem to přesně) překlad rozsáhlého článku Gilberta Keitha Chestertona František z Assisi. Ano, samozřejmě že jde o autora proslulých povídek o roztomilém a moudrém otci Brovvnovi, který brilantně řeší rozmanité detektivní záhady, případně Napoleona z Notting Hillu či Létající hospody. U nás je však méně známo, rozhodně mezi mládeží téměř neznámo, že Ches- terton byl také autorem znamenitých esejů a filozofických úvah, že jeho Ortodoxie (vyšla někdy v 30. letech též česky) nebo jeho Heretici (vyšly slovensky v r. 1944) jsou knihy, jež skutečně stojí za čtení. Ostatně je známo, že Chestertona poutalo určité duchovní pouto s Čapkem nebo - řekněme to skromněji a přesněji - naopak, Čapek byl Chestertonem trvale poután, ačkoliv se neváhal kriticky vyslovovat o jeho „reakčním katolictví“, což dnešnímu uchu po tolika profanacích tohoto ne vždy zcela nepřiměřeného označení (cožpak katolictví nemůže být, ba nebylo nezřídka vskut ku „reakční“?) zní jaksi anachronicky, a vzepřít se výtce, že jednu postavu z Hordubala modeloval prý podle Chestertona. Prostě Chestertona jako filozofa či filozofujícího esejistu známe pramálo a dokonce ani v samizdatu se mu nijaká pozornost - alespoň pokud jsem měl možnost si všimnout - nevěnuje. A teď tedy Chesterton ve Voprosech filosofii a ne jen tak s něčím, zrovna s Františkem z Assisi! Dozajista, František z Assisi je pomalu brán na milost i „na Východě“, byť pouze jako patron ekologických hnutí, jako onen Boží prosťáček, který kázal rybám a ptákům a přikazoval chudobu. Opět mimochodem - kolik těch mimochodem ještě bude? - sovětský hudební skladatel Alfred Snitke, jenž má dnes renomé již světové a jenž - mimochodem - skládal hudbu k filmu Ivomisařka, který v 60. letech potajmu zakázali, napsal také Zpěv na slunce Františka z Assisi pro dva smíšené sbory a šest instrumentalistů. U nás o Františkovi můžeme poměrně kvalifikovaně, i když prý - podle informací z katolických kruhů, jejichž hodnotu nedovedu posoudit - poněkud předpojatě poučit z knížky Indro Montanelli- ho.2 Protože však zatím jiných poučení není, neboť informace poskytované V. V. Sokolovem3 jsou přece jen poněkud kusé, i když nikoliv ateisticky vulgární, vzhůru do Voprosů filosofii za poučením ... Od autority vpravdě povolané. Aby toho zatrachtilého „idealismu“ nebylo málo, následuje úvaha M.V. Motrošilovové, která se - mimochodem - zasloužila o oživení zájmu o fenomenologické myšlení v SSSR a tedy i v jiných „bratrských zemích“; napsala solidní a poučenou studii Parabola životního osudu Lva Šestova, která je následována přetiskem stati téhož, tedy Lva Šestova - Památce velkého filozofa, jímž jest míněn Edmund Husserl. Poznamenávám mimochodem, že polský překlad této stati vyšel již v roce 19654 pod redakcí Leszka Ko- lakowského, který žije - nemýlím-li se - v Londýně, a Krzysztofa Pomiana, který žije v Paříži. Mimochodem - oba patří k evropsky renomovaným filozofům a že o nich my tady mnoho nevíme, není ovšem jejich vina. V 16. čísle Literárneho týždenníka letošního roku byla část Šestovova textu přetištěna z ruského textu, otištěného právě ve Voprosech filosofii. Pro jistotu nepředpokládám mnohé: kdo to byl Lev Šestov a proč je o něm řeč? Šestov se narodil v Kyjevě (vlastním jménem Lev Isaakovič Švar- cman) v lednu 1866 a zemřel v emigraci v roce 1938, akmé jeho tvorby spadá do 10. a 20. let, jeho významná práce Jeruzalém a Atény však byla vydána až po jeho smrti. Masaryk, který sledoval pilně duchovní proudy ruské, poznamenává o Šestovovi, pravda, poněkud s despektem, že „Šestov přímo napodobí nejen Stirnera, nýbrž i Nietzsche, také stylisticky“, což je zčásti pravda, ale jádro Šestovova filozofování v tom jistě není. Jak však měl Masaryk tušit, že právě Šestov se stane jedním z uznávaných předchůdců existencialismu a že P.D. Rayfield v předmluvě k jedné ruské emigrantské knížce pateticky zvolá - co by byli napsali Sartre a Camus, kdyby nebylo Šestova? Četl jsem o Šestovovi leccos, ale nečetl jsem Šestova - nikoli z lenosti a nezájmu, ale z nedostatku času se po něm pídit. A přitom - co si budeme povídat - sociologické inspirace je tam více než dost aspoň tematicky, ne-li způsobem zpracování. Ostatně - tedy, mimochodem - Šestov vlastně začínal jako „sociolog“, protože doktorskou práci obhajoval na téma Tovární zákonodárství v Rusku, tedy práci doslova o „dělnické otázce“, práci, která byla v Kyjevě obhájena a poté v Moskvě zakázána - o čemž jsem se informoval z práce V.A. Kuvaki- na,5 která byla sama o sobě blýskáním na nové časy: 2Dante a jeho doba, Odeon 1981 3Středověká filozofie, Svoboda 1988 * Existencialismus jako kritika fenomenologie, v: Existenciálni filozofie (polský, 1965) h Náboženská filozofie v Rusku na počátku 20. století, Mos- Sociologický obzor, č. 2, 1989 [pageend35]36 Šestovovi se tam nenadává a čtenář se dozvídá mnohé, co bylo do té doby mimo mainstream sovětsky pojatých dějin ruské filozofie. Spor o Šestova se dnes vede, jak praví paní Viktoria Krzemien v jiné pozoruhodné knížce na totéž téma,*5 na dvou úrovních: především, zdaje Šestov spíše náboženským nebo existenciálním filozofem a poté - zda základní antinomií, kterou Šestov v lidském světě identifikuje, je antinomie mezi rozumem a vírou nebo mezi vírou a životem ... Ne, nebagatelizujme tato témata, ona i nám, sociologům patří, byť třebas v jiné optice a v jiných souvislostech a vyjádřena třebas v poněkud jiném jazyce, jinou odbornou dikcí. Ale co nám patří především, je tázání - odkud se bere ta obrovská potřeba Ruska, dnešního Ruska po historické sebereflexi, která nekončí atraktivními odhaleními o stalinismu, ale která se skutečně vrací ke kořenům, která se vrací tam, kde u nás přestal Masaryk, když byl analyzoval právě ony hlavní duchovní proudy ruské 19. a počátku 20. století. Reedice Masarykovy práce Rusko a Evropa včetně třetího, dosud u nás nevydaného dílu, se stává ve světle těchto faktů nikoliv pouze aktem historické piety, ale kulturním úkolem naprosto zásadním. Ne-li Politizdat, tož my sami, ira! Ale kde ten třetí díl sehnat? První číslo obsahuje ještě jednu zajímavou stať, kterou napsal L.A. Maňkovskij a která se jmenuje K voprosu o psichologii kulta ličnosli. Ne, nejde o psychologickou analýzu tohoto fenoménu, název sám poněkud zavádí; jde spíše o pamětnické, jakkoliv solidně fundované svědectví člověka, kterého v roce 1938 zatkli a v roce 1944 propustili zemřít, který však přežil svou plánovanou smrt o dvacet let. Vlastní Maňkovského studie se zabývá procesem „biologi- zace“ lidí v tzv. ispravtrudlagerjach (ta strašlivá de- honestace lidské práce, práce osvobozuje, pracovní tábory pře vychovávají ...), tedy tématem taky ne novým, psal o tom přece mj. rakouský psychiatr Viktor Frankl a existuje o tom obrovská literatura beletristická, nicméně přece jen - stojí za to tu literaturu rozmnožovat, ať se to lidem líbí nebo nelíbí ze známého důvodu formulovaného v bonmotu, že ti, kdo nejsou ochotni se poučit z dějin, riskují, že je budou donuceni opakovat sami. Druhé číslo časopisu Voprosy filosofii ročníku 1989 je sovětsko-světovou směskou, protože tiskne materiály XVIII. filozofického kongresu, konkrétně texty Frolovovy, ale také Agassiho, Habermase a Ricoeu- ra, který - mimochodem-jezdí do Česlo venska spíše incognito. Problému moderní techniky, tématu veledůležitému a neobyčejně rozsáhle zpracovávanému v soudobé filozofické literatuře, je věnována skica F. Rappa Mnohoaspektovost současné techniky, která současně uvozuje stať - po Šestovovi se nelze již ničemu divit - Nikolaje Aleksandroviče Derďajeva (1874- kva 1980 6P'ilozofie ve stínu pravoslaví, nakl. Pax 1979 1948). Zatímco Šestov začal zájmem o dělnické hnutí a posléze sociální otázky navždy a definitivně opustil, Berďajev se některými sociálními problémy zabýval celý život, především se však radikálně rozešel s marxismem, který stál na počátku jeho filozofické dráhy i osobní biografie: Berďajev za svůj marxismus seděl ve vězení a tři roky pobýval ve vyhnanství. Rozchod s marxismem představovaly Věchi, sborník, který v roce 1909 vydala skupina původně marxisticky a socialisticky orientovaných autorů, kteří se s marxismem pokusili filozoficky vyrovnat a snad - řekněme to tvrději - zúčtovat. Píše o tom dosti podrobně Masaryk a je zajímavé, že o mladším Berďa- jevovi ví mnohem více než o starším Šestovovi. Ale o Berďajevovi psal ovšem nejen Masaryk, ale i Lenin. S laskavostí sobě vlastní vyzval Plechanova již v roce 1902, kdy Berďajev stále ještě stál na pozicích marxismu, byť onoho „legálního“, k tomu, aby se zúčtovalo s Berďajevem: „Z Ruska píší, že veřejnost se strašně zajímá o Berďajeva. Hle, koho by bylo třeba roznést na kopytech a nejen (podtrhl Iljič) ve speciálně filozofické oblasti!“* 7 Berďajev naštěstí na kopytech roznesen nebyl, byl sice po Říjnu 1917 pronásledován, nicméně brzy se mu podařilo odejít do zahraničí a natrvalo se usadit v Paříži. Není divu, že se ve Voprosech filosofii začíná s „filozofií techniky“, která ač zajímavá, není přirozeně jádrem Berďa- jevova díla. Když Berďajev v roce 1948 v Clamart poblíž Paříže zemřel, psalo se o něm jako o „Filónovi naší doby“ a jako o heroldovi „ekumenického věku“!8 Tehdy, v roce 1948, v době, kdy s rachotem spadla železná opona, byl Berdajev oslavován jako člověk, který chápe, že budoucnost světa je v ekumenické civilizaci a světové lidské jednotě, ve svazku Východu a Západu! Snad by stálo za úvahu, abychom si přeložili „nákladem vlastním“ nějaký výbor z tohoto pozoruhodného myslitele, který anticipoval i v té zatrachtilé sféře techniky více než technici sami, nebo jeho nesmírně zajímavý Essai ďautobiographie spirituelle, vydaný v Paříži v roce 1958. V druhém čísle stojí za zmínku - uvažte znovu, že dobrou polovinu popsali Agassi s Habermasem aj. - ještě rozsáhlá studie V. V. Něrsesjance Právní stát dějiny a současnost. Autor prokazuje, že zná nejen peripetie pojmu „právní stát“, ale že si je vědom nezbytnosti podrobit tento pojem filozofické analýze, má-li být něčím více než jen slovní floskulí, než jen ornamentem v projevech generálního tajemníka. Analýza, kterou Něrsesjanc nabízí, zrovna hloubkou neprekypuje, i když dosti otevřeně popisuje peripetie pojetí státu v marxismu „autentickém“ i „deformovaném“. Závěr, žc „lid má v právním státě, jímž sovětská společnost chce být, nezcizitelné právo určovat i měnit formy a obsah svého státoprávního ži- ' Spisy sv. 46, cit. podle Kuvakin, Náboženská filozofie v Rusku..., str. 142 8Citováno podle VV.S. Kelley, A. Tallon, Readings in the Philosophy of Man, New York 1967, str. 114 Sociologický obzor, č. 2, 1989 [pageend36]37 vota“, je samozřejmě fascinující, jakkoliv s roussea- V čísle 4 je blok statí věnován problematice etiky uovskou suverenitou obecné vůle jsme neudělali vž- vědy - tedy právě tomu tématu, jehož jsme se dotkli: dycky tu nejlepší zkušenost. Ctěte Voprosy filoso- S.G. Kara-Murza píše o vztahu mezi sovětskou vě- fii ještě před „všelidovou diskusí“ o československé dou a byrokracií s podtitulem Meze interakce a J.A. ústavě, která má na počátku příštího roku pro- Svejdov publikuje stať Svoboda jako podmínka rozvo- běhnout - dozvíte se lecjaký argument, který by se je vědy. mohl hodit. Z pramene zatím stále ještě dosti auto- Ve trojce se ještě dočteme o přípravě nové ntativního. učebnice filozofie. Diskutuje se o přednostech a ne- Takže o třetím čísle již jen telegraficky. Kulatý dostatcích makety učebnice a konstatuje se, že mezi stůl je věnován Andreji Platonovovi jako opisová- její základní pozitiva patří to, že je problémová, te- teli a filozofovi“. Mimochodem - Platonov je poklá- dy nedogmatická, že je ucelená a má tedy opravdu dán v kruzích ruské inteligence za jeden z vrcho- propedeutikou povahu a že je „humanizovaná“, te- lů ruské literatury 20. století nejen pro myšlenku, dy obrácená k člověku a proto i čtenářsky atrak- ale i pro literární formu a dokonalý jazyk. Platonov tivní. V čísle 4 je pak publikována ukázka z této je v diskusi zobrazen jako ten, kdo dokázal filozo- »ové učebnice, kapitola Bytí od zmíněné již N. V. ficky vypovědět o „tragédii života ruského národa“: Motrošilovove. Učebnice - propánajána! - nezačíná „Subjektivita A. Platonova je subjektivita geniální- „základní filozofickou otázkou"', ale tématem „bytí“, ho umělce, který vytvořil svět, jenž dovoluje, aby- tedy „ontologií“ a v kapitole o bytí se nepíše, že chom odlišně hodnotili tvorbu i epochu, která ji zro- předchází vědomí a jiná podivuhodná moudra, ale dila“. I návrat k Platonovovi je vlastně „návratem konstatují se „životní kořeny a filozofický smysl by- ke kořenům“, byť je to návrat trochu jiný a jinak tí“, aby se posléze jednalo o bytí člověka ve světě vyvedený než reedice Šestova a Berďajeva. Po bloku věcí, o specifiku lidského bytí a o bytí objekt.ivizo- statí Velká francouzská revolue a věda následuje stať váného duchovna - což jsou všechno témata krásná A.F. Butěnka O sociálně třídní podstatě stalinské a vpravdě filozofická, tím spíše, že se čtenáři nevnu- moci, což je téma par excellence sociologické. Vrá- cují Leninovy „bojovné poznámky“ proti bohohleda- tíme se k němu samostatnou úvahou v globálnějším čům, ba ani leninská definice hmoty jako suma vší kontextu. Co čtenáři poněkud sečtělému v oficiózní moudrosti, ale cituje se Hegel a Kant, Shakespea- Iiteratuře posledních let poněkud vadí, je skutečnost, re a Boris Sluckij - a vůbec, je to učebnice, jejíhož že Butěnko psal sice knihy ne úplně hloupé a vž- českého překladu se v současných podmínkách jen dycky trošku, něčím, malinko provokující, ale právě ťak nedočkáme. Že bychom tedy - svépomocí? vždycky jen trošku, něčím a malinko. Ostatně sa- A protože finis coronat opus, tož číslo tři v oddí- ma témata „rozvinutý socialismus“ a „socialistický lu Filozofické dědictví publikuje první část překladu životní způsob“ mu příliš velké pole k duchovnímu knihy Ortegy y Gasseta Vzpoura davů, k jehož dru- rozletu neskýtala. Otázkou je, zda bylo nutné si vo- hé části (ve čtyřce) napsal doslov P.P. Gajděnko. lit právě taková témata a pokoušet se v jejich příliš Ano, je to onen elitář Ortega y Gasset, jehož knihu úzkém rámci formulovat občas - přece jen - nějakou s láskou a porozuměním přeložil před válkou Václav myšlenku. Budeme se vůbec muset hlouběji nad tí- Černý a o níž napsal Karel Čapek dlouhatánskou mto fenoménem zamyslet - i nám se budou vracet recenzi do Přítomnosti v lednu roku 1934. Zajímaná stránky časopisů a do veřejnosti „poučení“ auto- vé je, že Čapek jistě právem Ortegovi vytýká, že na ři, kteří budou perestrojkovat a přitom se tvářit, že svou dobu poněkud nadsadil skutečnost, že „davy“ se vlastně nic nestalo. Už teď je slyšet, že někteří jsou příliš bohatě zahrnuty hmotnými dary civiliza- z oněch známých normalizátorů a konsolidátorů „už ce, blahobytem, pohodlím a jistotou, ale cožpak prá- dávno na věci upozorňovali“, takže oni jsou a čím vě dnes, v době, kdy i my žijeme přece jen v jisté podéle tím více budou jakoby „z obliga“.But.ěnko je době konzumní společnosti, nenabývá Ortegova ana- trochu jiný případ a zejména, na to - mimochodem- lýza na tím větší aktuálnosti? A Čapek v souhlasu nezapomínejme, v ruském případě šlo nezřídka „jen“ s Ortegou konstatuje, že „dnes už nejen davy, ale celé o slabou vůli a nevíru ve změnu, nikoliv vždycky národy, celé státy učinily přímo systém z potlačová- a nutně o usurpaci míst, postavení, titulů a funkcí ní intelektuální svobody“. A jak svrchovaně časově, na úkor jiných; rozhodně to již v 70. letech nebyl ba nadčasově zní Čapkovo - „nemusí nás znepoko- v Rusku program, zatímco u nás ano, u nás právě jovat civilizační cesta nahoru, nýbrž kulturní cesta v té době šlo o tragickou generační střídu, na niž dolů. Nebudeme naříkat, že dnes ve světě rozhodují mnozí doplatili a na níž mnozí získali. Zmiňuju se nižší ideály, ale budeme se ptát, kam se poděly ty 0 té věci zatím mimochodem, v souvislosti s Bu- ideály vyšší, kdo je ztratil, kdo od nich upustil“.9 těnkem, ale význam tomu tématu přikládám značný: Tak se tedy ptejme - a ptejme se dokonce ve světle opravdu ne každý má mravní právo psát „o tom, co toho, co píše sovětský akademický časopis - kdo bylo“, abych to jaksi stylově vyjádřil titulem slavné ztratil ony vyšší ideály a kdo od nich upustil? knihy Gercenovy, protože ne každý obstál - dokonce _________________ 1 podle těch nejmírnějších mravních pravidel. 9 O umění a kultuře III, Praha 1986, str. 522 Sociologický obzor, č. 2, 1989 [pageend37]38 Snad jsem vás přesvědčil, že jsme aktuálně ohroženi dalším zaostáváním: jestliže jsme, řečeno čapkov- sky, evidentně civilizačně zaostali za Západem, hrozí nám, že nakonec zaostaneme za Východem kulturně. Snaha sovětského žurnálu právě kulturně dohnat to, co se dá, je imponující, a urputné úsilí učit se od světa a navázat na vlastní zpřetrhanou kulturní tradici je zeznamenáníhodné. Opakujme si stále - jsme příliš malí pouze v jediném smyslu, totiž abychom si mohli dovolit stále ještě ztrácet čas, tolik drahocenný k tomu, abychom zabránili absolutní devastaci zbytků onoho kulturního kapitálu, jímž disponujeme. To je poučení z četby sovětského akademického časopisu, k níž bych se nikdy nedonútil, kdyby mě k tomu - více méně mimochodem - nepřivedl vzdělaný a kultivovaný matematik. Ačkoli V/sdílím klasickou představu o jednotě obsahu a formy, Voprosy filosofii jakoby ji popíraly: typografie, papír, grafická úprava, ba i ta obálka zůstaly stejně ošklivé, ale změněný obsah proměnil žábu v princeznu. Takže - snad by i náš Sociologický časopis mohl zůstat stejně oranžový jako je doposud... „Vám se podařilo úplně znemožnit, aby se lid scházel a radil; zabránili jste, že se nikdo nemůže svobodně o vás vyjádřit. Potlačili jste i sebenepatrnější výraz nespokojenosti s tím, že pášete hanebnosti, což není nikterak řídké, neboť shledávám, že neděláte nic jiného než samé hanebnosti. Myslíte si snad, že vám to hodně pomůže? Prozatím zabráníte tomu, že se projevy nespokojenosti nerozrostou ve vaší přítomnosti, ale to je všechno. Zdá se mi, že jste tak žalostně nemohoucí jako děti a že se jim podobáte, když si myslíte jako ony, že vás již není vidět, když si zakryjete oči rukama. Čím více myslím na toto srovnání, tím se mi zdá vhodnější. Zdá se, že si myslíte, že každý vás musí pokládat za poctivé lidi, když jste zabránili, aby se před vámi říkalo, že zločiny jsou zločiny. Váš omyl je veliký. Vy jste jen zkoncentrovali výbušnou sílu, podkop je připraven; když sopečná láva dlouho vřela v mlčících útrobách země, co se s ní stane? Vybuchne.“ (1795) G. Babeuf: Projevy, články a listy, Praha, SNPL 1954, str.47-48 Sociologický obzor, č. 2, 1989 [pageend38]Č A SO PIS O T E O R E T IC K É P O L IT IC E - j a j - Právem si sice můžeme stýskat nad úrovní některých společenskovědních oborů u nás, měli bychom však propukat v zoufalství při vědomí, že jeden z nejdůležitějších moderních vědních oborů, bez něhož je solidní sebereflexe kterékoliv společnosti nemožná, se u nás nerozvíjí vůbec. Je panensky nedotčen dokonce jakoukoliv informací. Ano, máme na mysli politologii, tedy vědní specializaci, která na Západě vydala své plody v desítkách a stovkách monografií, expertizních služeb, analýz pro potřeby těch či oněch orgánů a institucí, ale v neposlední řadě poskytla také veřejnosti nezastupitelné služby při výpovědi o ní samé. Kromě toho se samozřejmě rozvíjí sociologie politiky jako svébytná sociologická disciplína a nikdo se nad tím nepozastavuje a nikdo nevede žabomyší vojny o „předmětu“ politologie a jejím vztahu k sociologii politiky a naopak, jak jest dodnes obvyklé v našich zemích v situacích alespoň vnějškově podobných. Uvědomil jsem si to s pocitem vlastní ignorance a duševní méněcennosti, když jsem listoval jedním z čísel nově vydávaného časopisu Journal of Theore- tical Pohtics, který vydává nakladatelství Sage pod redakčním vedením Richarda Kimbera, Jana-Erika Lana a Elinora Ostroma - ten první je Brit, druhý Švéd a třetí Američan. My bychom tomu řekli internacionální mnohostranná spolupráce, oni tomu neříkají nijak, protože to takto už léta dělají a nikomu to ani nepřijde. Pročítal jsem číslo dvě (které se mi dostalo do rukou šťastnou koincidencí náhod, zatím v knihovnách u nás, pokud vím, není), začav v naději, že takové „teoretické politice“ musí přece rozumět více méně solidně vzdělaný sociolog bez problémů. Skončil jsem s hlavou v dlaních, přemítaje o otázkách obecnějších než jen o tom, co vlastně se v tom časopisu píše. Popořádku tedy. V tomto čísle časopisu pro teoretickou politikuje publikováno celkem všeho všudy pět statí, poměrně rozsáhlých, každá s obrovskou bibliografií, přičemž je zajímavý permanentní návrat ke klasikům, neustálé hledání inspirací i „sebepotvrzení“ v dílech autorů starších, např. u Polányiho, Duvergera z roku 1954, Dahla z roku 1953 (to všechno ještě jaksi „pamatujeme“). V jiných časopisech obvyklý přehled literatury, recenze, anotace atd. v Journal of Theoretical Politics bohužel chybějí. První stať Kennetha A. Shepsla je teoreticky neobyčejně zajímavá a poměrně „nejsrozumitelnější“. Je věnována studiu institucí z hlediska „nového insti- tucionahsm ucentrální idea, která osvětluje problém historicky, spočívá v konstatování „dvou revolucí“ ve vývoji politologie - revoluce, kterou vyvolal vznik tzv. behavioralismu (nikoliv behaviorismu; na toto téma, tedy na téma politologického behavioralismu existuje jakási naše monografie vydaná nedávno v Academii), který byl „triumfem sociologie a psychologie“, a revoluce, kterou vyvolala teorie racionálního výběru, jež je provenience par excellence ekonomické - ostatně klasická práce K. Arowa vyšla kdysi česky. Rozdíl mezi oběma přístupy je vyjádřen Duesenberryho zjištěním z roku 1960 (!), že „ekonomika se zabývá tím, jak lidé činí výběry, zatímco sociologie tím, že, jak a proč lidé výběr nemají“. Je to pozoruhodné distinktivní vymezení sociologie, pro naše poměry obzvláště inspirující. Dále následuje výklad nového institucionalismu, lehká kritika koncepce homo economicus a rozbor teoretických možností analýzy institucí. To všechno by ještě šlo, s obtížemi, ale přece. Druhá stať od Fritze W. Scharpa Pravidla a styly rozhodování a politické výběry zavádí do hry matice a teorii her, což - jak je patrno z dalších statí - je záležitost v politologii naprosto obvyklá: bez této propedeutiky je jakékoliv politologické myšlení dnes prostě nemožné. Podobně je zbudována stať F. Castlese a V. Me- rilla, která naČrtvává „obecný model“ „policy public outcomes“, tedy něčeho, o čem zde nemáme tuchy, stejně jako o problémech „constitutional design and Citizen electorial c o n tr o lo čemž píše G.B. Powell Jr. Závěrečná stať, věnovaná-jaká radost, téma tak blízké! - pojmu rovnosti v politické analýze , je cenná informacemi, které skýtá o tom, jak je problém rovnosti dnes konceptualizován v západním světě, přičemž historické kořeny egalitarismu se nejen netají, ale analyzují. Analýza, kterou nám Patrick Dunlea- vy nabízí, je ovšem provedena prostředky, které jsou nikoliv snad nesrozumitelné, protože použitá „matematika“ není příliš vysokého stupně, ale pro nás prostě zhola neobvyklé. Takto se u nás zkrátka a dobře o rovnosti neuvažuje. Seděl jsem nad tím časopisem v postavení ne nepodobném stavu prostého člověka z lidu před kubistickým či prostě nefigurativním obrazem. Prostý člověk dilema, „kdo z nás dvou je blbej“, vždycky řeší v neprospěch malíře, člověk jakž takž kultivovaný a kulturní se ptá, není-li snad vada přece jen spíše v nerozvinutosti jeho estetického vnímání. V tomto případě je nutné jít až k oněm neblahým historickým zdrojům, stručně a v elementárním náčrtu. Politické (nikoliv politologické, protože to je teoretickou reflexí onoho, jak by řekl jazykový staromilec) myšlení se u nás jako myšlení přestalo rozvíjet někdy v polovině 40. let, poslední zbytky spadají do předúnorového období a pak již následuje jen rétorika Václava Kopeckého a aparátnické ptydepe, ona politická čínština, která vzbuzuje toliko nevoli (o tom viz analýzy Fideliovy). Se zánikem politického myšlení, které ovšem odráželo obecný proces zániku politické kultury vůbec, šla ruku v ruce devastace teoretických analýz politického systému: nejprve byla zcela zrušeSociologický obzor, č. 2, 1989 [pageend39]40 na, pak integrována do vědního novotvaru „vědecký komunismus“. I ten prošel sestupnou vývojovou linií, což lze snadno doložit srovnáním učebnic tohoto pseudooboru z roku 1968 a z let současných. Vědecký komunismus jakoby substituoval politologii, jakoby to byla „politologie v marxistickém vydání“. Na sklonku 60. let byl učiněn pokus ustavit politologii jako samostatnou vědní disciplínu, dokonce akademickou - začala se vyučovat na Karlově universitě (vedoucí katedry prof. Theodor Syllaba), avšak výuka trvala sotva dva roky, po roce 1968 byla nejprve převedena na Vysokou školu stranickou, aby byla posléze zcela přerušena. Československo nicméně zůstalo nadále členem Světové politologické asociace, kde nás zastupovali praví koryfejové politolo gie jako Milan Matouš, Bohumil Němec, Ivan Hrůza, Miloslav Formánek a v poslední době též Vladimír Kunovjánek a František Zich. Zastupovali nás samozřejmě především, ba výhradně účastí na světových kongresech, tu v Madridu, tu ve Washingtonu. Byli a jsou to ovšem titíž lidé, kteří politologii zrušili a doporučili její zákaz jako buržoázni pavědy, která přece nemůže koexistovat vedle jediné vědecké vědy o politice, jíž je vědecký komunismus. To vše v 70. letech našeho století! Je s podivem, že představitelé světové politologie vůbec s těmito samozvanými politologickými reprezentanty komunikují. Parafrá- zujeme-li Járu da Cimrmana, můžeme se tomu divit, může nás to zlobit a můžeme s tím nesouhlasit, ale to je tak asi všechno, co s tím můžeme dělat. Zatím. Podíváte-li se do osnov výuky vědeckého komunismu, snadno pochopíte, že jste v jiném světě, než který vám předestírá časopis pro teoretickou politiku. Takový budoucí vědecký komunista totiž studuje histmat, diamat, vědkom, má prosemináře k dílům klasiků ML, teorii vědeckého komunismu, základní kurs politické ekonomie, má dokonce matematiku, jejíž rozsah (hodina za semestr) je identický s rozsahem předmětu „teorie a metody komunistické výchovy“. .. Nemá smysl se v tom hrabat. Ale právě zde je vysvětlení toho, že absolventi československé varianty politologie nebudou nikdy schopni na solidní úrovni komunikovat se skutečným politologem. Protože takovému žurnálu, jaký jsem měl na stole, nikdy nebudou a nemohou rozumět. A myslíte si, že se všechno dá dohnat vlastní pílí a „samostudiem“? Mnoho, ale rozhodně nikoliv všechno. I ve studiu politických systémů a politického chování jsme nastoupili jinou vývojovou trajektorii. To není zaostávání, to je prostě cesta jinam. „Každý odstavec ústavy musí být jasně vyjádřen a definován, musí být srozumitelný největšímu počtu rozumných lidí, nesmí být dvojsmyslný, musí vylučovat dvojí výklad i komentáře, tak aby se nemohl stát kořistí prolhaných výrobců nebezpečných theorií, zatemňovačů textů, právnických hledačů vytáček a výmluv a dvojsmyslných tajenek, ani všech těch povalečských padělatelů-právníkň, kteří spekulují s tečkou a čárkou. Musí tam být vypočítány jeden za druhým všechny druhy svobod, které tvoří svobodu v pravém slova smyslu; ručím za to, že nikdo nebude chtít ukládat o život některé z nich, protože se bude cítit ohrožen na svém vlastním životě, bude-li některá z nich ohrožena... “ G. Babeuf: Projevy, články a listy, Praha, SNPL 1954, str. 50. Sociologický obzor, č. 2, 1989 [pageend40]K N IH A Z A N T IK V A R IÁ T U - j a j - Jsou to vlastné dvě knížky, jedna malá brožurka za Kčs 3 a jeden tlustospis za Kčs 20, dvě knížky oddělené od sebe časovou distancí čtyř desetiletí, v nichž jsme získali a zase ztratili samostatnost, v nichž jsme prožili dvacet let „budování státu“ a šest let obludné války, tedy dost na to, aby nebylo nic, co by ty dvě knížky mohlo spojovat. A přece. Brožurka Emanuela Chalupného První česká sociologie a odpadky poslední brněnské kritiky je militantní odpovědí pánům VVeyrovi a Englišovi, kteří ostře napadli první díl jeho Sociologie, brožurka, kterou Chalupný nejprve otiskl v časopise Český jih a potom vydal - jako obvykle - nákladem vlastním v knihtiskárně Milana Nedvídka v Táboře v roce 1917. Ta druhá knížka je Státověda a theorie politiky z pera Zdeňka Neubauera vydaná péčí Jana Laichte- ra jako sedmdesátý šestý svazek jeho „nejlepších spisů poučných“, knížka v této řadě z posledních, ne- li vůbec poslední, protože vyšla na sklonku roku 1947. Mnoho věcného obě ty knížky vlastně nespojuje, popravdě - dnes je nespojuje již nic, ovšem kromě té náhody, že jsem je současně vyštrachal v olomouckém antikvariátu, a kromě toho, že Chalupný pány VVeyra a Engliše pokládal za pseudoautority, poněmčovatele a „otroky cizoty“, zatímco Zdeněk Neubauer se k nim hlásí jako ke svým učitelům, jejichž díla chce býti důstojným pokračovatelem. Popravdě řečeno, není toho mnoho ve společenskovědním myšlení, co bychom světu mohli bez uzardění předložit a co bychom sami mohli a měli rozvíjet tady doma jako smysluplnou tradici - zajisté kriticky a poučeni vším podstatným, co už se ve světě v daném oboru odehrálo. Normativní a teleologická škola právní, kterou Weyr a Engliš reprezentují, rozvíjená především na brněnské právnické fakultě (jakýmsi jejím sociologickým pendantem byla Bláhova „brněnská škola“ - a pak že je Brno provincie!), je z toho mála, co asi stále stojí za domýšlení - samozřejmě bez ohledu na to, co si o VVeyrovi a Englišovi myslel potrefený Chalupný. Ostatně dnes už se ostří toho sporu dávno otupilo, aktéři odešli ze scény a co z jejich díla zůstalo, nebyl onen poněkud nadbytečný spor, ale Chalupného pokus o sociologickou syntézu, ať už dopadl jakkoliv, a Englišova a Weyrova koncepce, která se prý pečlivě studuje v samostatném semináři snad na pražské právnické fakultě. Ale nevím to přesně, vím však, že po Englišovi je sháňka, a to nejen jako po státovědci, ale také logikovi a především ekonomovi! Ale co o něm vlastně víme? Neubauerova knížka vznikla za války z potřeby, jak říká autor, „udělat si včas pořádek v politickém myšlení a stát.ovědeckých pojmech,... neboť přítomná doba je patrně dobou historického přelomu či počátku epochy po stránce politické, hospodářské, sociální i kulturní..., přičemž náš národ položený na rozmezí názorových sfér stojí na dvojnásobné křižovatce dějin - časové a prostorové“. A proto je pro něj „jasné a naprosto objektivní myšlení o věcech státu a politiky dvojnásob nezbytné“. Jakoby to Neubauer psal dnes, tak aktuálně mi ta slova z Předmluvy, psaná někdy koncem roku 1946, znějí. Jenomže se mi nezdá, že by někdo využil času, který nám byl dán v podobě oné stagnační pětiny století, k tomu, aby „udělal pořádek“ v soudobém politickém a po- litologickém myšlení, aby systematizoval to, co se ve světě ví, a posoudil, co z našeho dědictví politického myšlení a obecněji politické kultury vůbec obstálo ve zkoušce času. Mám spíše pocit, že jsme velice nepřipraveni a ona nejen geopolitika, jak říkává Brzezinski, nesnáší vakuum, duchovní a kulturní duchoprázdno nesnáší ani politická teorie a už vůbec ne politická praxe. Podívejme se na dnešní Polsko - oni ve společenských vědách nelenošili a politickou teorii úplně spát nenechali a přece jsou zaskočeni, přece se v mnohém neorientují s takovou rychlostí a bezprostředností, jakou situace vyžaduje. Podívejme se, pro zajímavost a bez nároků na kritické posouzení, o čem vlastně Neubauer uvažuje, co to vlastně obnáší, ona tradiční a v podstatě klasická „státověda“. První část je v duchu englišovské školy věnována pojmu normy, ústavy, účelu a mravnosti ve státě a v politice. Druhá část se zabývá státem jako právním řádem (stát jako korporace, normativní akty, vymezení rozsahu působnosti norem, zákonodárství, správa, soudnictví a mezinárodní právo), třetí politickou a státní ideologií, která se dělí na část o ideologii účelové (stát jako účel politiky, státní re- sona, účel státu mimo lid, účel státu v lidu, stát ve vztahu k jiným kolektivům) a na část o ideologii normativní (rozlišení subjektivních a objektivních norem) a čtvrtá část podrobně zkoumá státní zřízení (dosazování normotvůrcň, volba a elita, dosazovací funkce politických stran, dělba moci ve státě, dualismus odborného a zastupitelského živlu, prostorové a věcné dělení moci, Časové dělení moci, stranicko- politické dělení moci a konečně přehled státních zřízení). Poslední část, která, jak autor sám uvádí, je na závěr poněkud neorganicky přiřazena proto, že autor sám téma pokládá za svrchovaně aktuální, a proto, že je prostě blízké jeho srdci, se jmenuje Problémy demokracie a zahrnuje tato témata: vůle a zájem lidu jako dva základní postuláty demokracie, motivy vůle lidu, normotvorná, dosazovací a kontrolní funkce vůle lidu, aktivní a pasivní vůle lidu, neomezená a omezená vůle lidu, svoboda a rovnost. Samozřejmě, že jsem těch pět set stránek hutného textu nezatíženého (bohužel) odkazy na literaturu, která je uvedena jen v závěrečném přehledu, neprostudoval tak, jak by si zasloužily. Ostatně nejSociologický obzor, č. 2, 1989 [pageend41]42 sem specialista ve státovědě, ani v sociologii politiky a práva. Ale někdo by tyto knížky měl číst. Jsou opravdu navýsost aktuální, neboť ani jediné téma, které Neubauer zkoumá, nezastaralo, naopak - dnes mnohá z nich nabývají na nové závažnosti díky novým souvislostem časovým a věcným. Vezměme takový fakt: budeme diskutovat o návrhu nové ústavy, který nám bude předložen. Co s tím budeme dělat? V rámci svých omezených laických kompetencí budeme možná „připomínkovat“ a naše připomínky konec konců nakonec smete každý trošku fikanější právník jako prostě nepoučené. A přece půjde o krok nesmírně závažný, protože dokonce ani systém, v němž žijeme, nic nezměnil na faktu, že „státní ústava tvoří vždycky rámec politického dě ní ve státě“ (Neubauer, str.201), takže opravdu není lhostejné, v jakém základním právním rámci budeme „dělat politiku“ a žít jako „bytosti politické“, či zda ji vůbec jako politiku dělat budeme a zda vůbec budeme politickými subjekty. Na tento závažný krok, zdá se mi, nejsme připraveni a hlavně - nepřipravujeme se. Nevidím alespoň nikde garnituru zejména mladých právníků, státovědců a sociologů, kteří by studovali platné i historické ústavy, kteří by analyzovali ústavní právo, zabývali se moderním státem, jeho strukturou a funkcemi atd. a kteří by - a to bych pokládal vůbec za nejpodstatnější - uvažovali o vlastním, alternativním návrhu k tomu, co se nám předloží. Lze totiž dosti důvodně předpokládat, že duch dokumentu může být takový, že prosté připomínkování na věci nebude moci nic změnit. Nemyslím si, že studium Neubauera by tu věc zrovna teď zachránilo. Ale díky solidnosti jeho knížky a propracovanosti a promyšlenosti jeho pohledu na množství otázek, jež nás pálí a o nichž kol a kol diskutujeme, jsem si uvědomil, že bychom se neměli dostat do situace proslulého Werichova skauta, který holt „nebyl pripravenej“, ačkoliv to měl na opasku napsáno, a stal se snadnou kořistí vodníka Čochtana. Naši čochtanové totiž právě s tím počítají. Sociologický obzor, č. 2, 1989 [pageend42]N E H R O Z Í K R IZ E ZE S O C IO L O G IC K É N A D P R O D U K C E ? - jb - Jedním z výsměšných a současně smutných rysů naší společnosti je rozpor mezi halasným sebepasováním na společnost vědecky řízenou směrem k vědecky stanoveným cílům a faktickým diletantismem, který všude vládne. Důkazy lze nalézt snadno na každém kroku. I v sociologii. Marxisticko-leninská sociologie se od všech ostatních sociologií liší právě svou vědeckostí. Stalo se nedávno, že mi zlomyslný přítel položil prostou otázku, jakou že mu doporučím sociologickou knížku, z níž by se dověděl něco o své společnosti. Ale nakonec by prý stačila nějaká sociologie inteligence nebo umění, dokonce by se spokojil se sociologií školní třídy nebo ... Mohl jsem mu doporučit asi tak 3-4 knihy, které snad za posledních řekněme 15 let mohou uspokojit takové nároky. Nebyl překvapen, asi to tušil. A pak mi se stejnou zlomyslností daroval dva nabídkové katalogy jednoho západoněmeckého nakladatelství, abych prý viděl, jak se ta méně vědecká společnost snaží dohnat a předehnat tu naši vědecky řízenou. Nepřekvapil mne. Jenže když jsem si oba katalogy věnované sociologické produkci prohlížel, přece jenom mi přibylo vrásek: nejde přece jenom o sociology, ale o nenahraditelnou součást kultivace všech občanů, o způsob, jímž je vědy užíváno jako nástroje k zasvěcené a kritické sebereflexi, zbraně proti primitivnímu diletantismu... A tak už jenom tyto dva katalogy (á 35 stran) nám nastavují zrcadlo. Měli bychom hlasitě křičet do úší našich kapitánů: „lile, co nám všechno dlužíte!“ A sobě bychom měli neustále opakovat „a to všechno dlužíme my“. To nakladatelství se jmenuje YVestdeutscher Ver- lag a na rok 1988 ohlašovalo 43 sociologických titulů, na rok 1989 pak jen 39 titulů. Ale protože jsou to kapitalisti a mají potíže s plněním plánu, vůbec mne nepřekvapilo, že u devíti titulů z roku 1988 měli skluz, takže je museli přesunout na další rok. Takže za ty dva roky to není 82 knih, nýbrž pouhých 73 knih! Aby náhodný čtenář těchto řádků nepropadl panice, která se zmocňuje našich výletnic řekněme při výběru chleba ve větší třeba wiesbadenské samoobsluze, mohu ho uklidnit: vybíral by si určitě podle svého zájmu jenom tak z 5 - 8 knih. Co tedy ve jmenovaném nakladatelství v poslední době vydávají. Kupodivu málo pozornosti se věnuje sociologické propedeutice, kterou zastupuje třeba Úvod do ekonomické sociologie, a vystačí dokonce s pouhými dvěma sociologickými slovníky. Avšak teoretické a metodologické tituly jsou hojné, dosahují počtu „oka“ (jednadvacet). A tak je uveďme (nejde o doslovný překlad názvů knih, nýbrž o témata): teorie civilizace a racionalizace, sociologická teorie tržního hospodářství, teorie společenské reprodukce, teorie sociálního jednání, teorie politických institucí, teorie sociální snášenlivosti, sociologická kritika politické ekonomie; kulturní základy společnosti, rekonstrukce jednání, člověk a čas, funkcionální diferenciace společnosti, sociologie ekonomického jednání, krize „ho- mo sociologicus“, krize společnosti výkonu, krize sociologie; empirický výzkum participace, hranice aplikované sociální vědy, psychoanalýza v sociologickém výzkumu, strukturní analýza v makrosociologii, výzkum za použití telefonu. Zbývající tituly se zaměřují na jednotlivé oblasti společenského života a na dílčí sociální problémy. Takže představte si prodejnu jednoho nakladatelství třeba na Václaváku, kde jsou ve výkladní skříni vystavena na ukázku a pro potěchu (nebo ku nasrání, jak zahřeší prostý venkovan) taková díla jako v tabulce 1. Tak toto je produkce jednoho nakladatelství za dva roky, produkce v oboru sociologie, i když to názvy některých děl nenaznačují. Ale už je to tak. Dvě věci jsou zajímavé: - nakladatelství samo sobě konkuruje, protože se vůbec nebojí vydat dvě a více knih k podobnému problému; - naprosto převažují knihy autorské nad sborníky (sborníků bylo celkem jen 26), přičemž mezi autorskými díly opět jednoznačně převažují knihy jednoho autora (38 titulů) nad spoluautorskými. Chudáci Němci! Kdyby byli odsouzeni jenom k výběru z těchto knih, z této nabídky. Jenže vydávání sociologických děl je běžnou součástí desítek dalších nakladatelských domů. Jenom v posledním ročníku renomovaného sociologického západoněmeckého časopisu byla recenzována díla z 27 nakladatelství NSR. Mnohé z nich mají své sociologické edice proslulé daleko za hranicemi. Patří k nim třeba nadnárodní nakladatelství Campus, Springer či c. Hanser, ale i slavný Luchterhand, frankfurtský Suhrkamp, tůbingenský J.C.B. Mohr, stuttgartský E. Enke, mnichovský R. Oldenbourg... Nevím, zda bychom si neměli dělat starost, zda snad nehrozí krize ze sociologické nadprodukce. Lze jen litovat německé sociology a ještě více prosté německé čtenáře. Doufejme alespoň, že knihy budou tak drahé, že si je nikdo nebude moci koupit. Sociologický obzor, č. 2, 1989 [pageend43]44 cizinci mezi námi psychosociální intervence Německo po Hitlerovi o míru nové technologie a zdraví výrobní inovace počítač a zájmy žáků nemoc a socializace zrození rodičů technizovaná komunikace kritika prestiže kritika pluralismu hranice panství kdy končí mládí krize osobnosti o hodnotě přírody počítačové pracovní systémy fenomén smrti v moderní společnosti výkon a mzda za nacismu etnický radikalismus chování při hladomoru (Tuaregové v r. 1985) nový kulturní model mládeže výchova prací práce a jistoty technologické parky osobnost-rod ina-vlastnictví rovnost pohlaví a skutečnost jak zamezit sociální deviaci sociologie a vědy o práci přechody v životním cyklu technika a budoucnost konstruování a přijímání zpráv prevence v sociální práci politický extrémismus humánní ekologie kriminalita žen vývoj regionálních rozdílů nové technologie a sociální jistoty technika a společnost děti z rodin důstojníků průmyslové vědomí a anarchie subjektu řízení a participace po zavedení počítačů moc a bezmoc politických institucí hrozba konfliktů a strategie konsensu kultura a politika vliv nových technologií na společnost Tabulka 1 Sociologický obzor, č. 2, 1989 [pageend44]R E H A B IL IT A C E A K O G N IT IV N Í D ISO N A N C E (K n áv ratu A. Bogdanova) — z — Pohled na to, co se děje v ruském impériu, jakoby naznačoval, že končí dlouhé vyčerpávající období revoluce. Smělý, i když nikoli zatím příliš úspěšný postup na cestě k civilizovaným formám společenského života je provázen stále životnější renesancí cilizo- vaného myšlení. Návrat k duchovnímu dědictví není jen projevem prostého a poněkud staromilského obdivu k vlastní minulosti (trochu falešného a trochu nebezpečného), je také pokusem navázat na zdroje, prameny intelektuální tvořivosti, která Rusko spojovala s Evropou. Revoluce, ovládaná brutální iluzí o výlučnosti nového řádu, který právě nastoluje se musela (musela?) rozejít se vším, co právě toto spojení se světem - a tím spojením se starým, „odsouzeným k zániku“ - představovalo. Tvořivost byla podřízena požadavku nového řádu, který prezentovali jeho střídající se mluvčí. Postupný úpadek této specifické podoby aktualismu (vyjadřovat „ducha doby“, sloužit potřebám lidu atd.), jak ji představovalo oficiální (revoluční) umění, literatura i myšlení, byl jenom průvodním jevem všeobecné vyčerpanosti (energie i zdrojů). A v podstatě důkazem sterility revoluční přestavby světa (či jeho velké části). Revoluce žije boji, riziky, ba i porážkami - to dobře věděl Stalin. Jeho nástupci tento zdroj ničivého pohybu opustili; nastala doba stagnace. Nastává nyní období přestavby, které hrozí, že bude obdobím pomalé, vytrvalé, soustavné, solidní každodenní práce? Je to období kontrarevoluce? Na ruské revoluci je mnoho poučného. 1 to, jak požírá své strůjce, duchovní otce, vůdce i průvodce. Dnes jsou zástupy obětí rehabilitovány (a jejich popravčí identifikováni). I to je svědectví konce revoluce. Zvláštní skupinku mezi rehabilitovanými obětmi tvoří myslitelé, vědci. V jejich středu pak stojí hlouček, který je vlastně historickou raritou - jde o novodobé encyklopedisty (Vernadský, Vavilov, Caja- nov, Florentskij, Kondratěv a jiní). K nim patří také A. A. Bogdanov (1873-1928), známý snad několika absolventům Večerní univerzity marxismu-leninismu (VUML) a třeba i absolventům vysokoškolských kurzů téhož oboru díky Leninovu dílu Materialismus a empiriokriticismus. V té knize si to Bogdanov již v r. 1908 odnesl spolu s Machem, Avenariem a jinými, což určilo jeho další osud. Byl politicky paralyzován, nezmizel však z intelektuálního světa. Zemřel v r. 1928 jako ředitel ústavu krevní transfuze, který založil. A jenom smrt po jednom z experimentů, které na sobě soustavně prováděl, ho asi zachránila od horšího osudu. Bogdanov byl nesporně encyklopedického ducha. Lékař, ekonom, přírodovědec, filosof, ideolog Pro- letkultu, utopický spisovatel (a zakladatel ruské scifi; v r. 1908 vydal scifi román Rudá hvězda, o čtyři roky později Inženýra Menniho), slavným svým Krátkým kursem politické vědy (v letech 1898-1926 vydán patnáckrát), známý Úvodem do politické ekonomie (1914), sociologicky atraktivní svou Teorií životní zkušenosti (1923) a inspirativní svou Tektolo- gú. Anticipoval kybernetické modely ekonomických procesů, formuloval zásady izomorfismu fyzických, biologických a sociálních procesů, byl autorem obecné teorie organizace, opírající se o principy zpětné vazby zákona veta, teorii dynamické rovnováhy... Jsou však ještě dva zcela pragmatické důvody Bogdanova připomenout právě nyní. Zaprvé, jeho údajně nejslavnější, leč naprosto širší veřejnosti neznámé dílo „Tektologie. Obecná organizační věda“ je právě vydáváno zásluhou akademika Abalkina. Zadruhé, Bogdanov byl duchovním otcem N. Bucha- rina a řadí se mu na začátek oné myšlenkové linie, která se právě dnes stává pojítkem s civilizací. V čem? Revoluční ideologie je ideologií boje. Vítězství je vlastně sekundární, protože nastoluje situaci, v níž boj uhasíná. Bogdanov - zvláště v Bucharinově aplikaci - byl jedním z ideových představitelů a vlastně ideologů doby ne-revoluční. Byla vyjádřena teorií rovnováhy, v konkrétní podobě pak Bogdanovými myšlenkami o: - rovnováze mezi přírodou a výrobou (dnešní ekologický imprerativ) - rovnováze mezi ekonomickým a politickým vývojem (imperativ dnešní perestrojky) a - rovnováze mezi stavem věcí a stavem idejí, poznatků o věcech (dnešní imperativ „glasnosti“). To vše bylo v rozporu s modelem vývoje na základě boje, který Stalin redukoval na boj třídní, zato tuto formu zavedl do všech vnitřních i vnějších sociálních vztahů. Nelze se proto divit, že tak jako si to Bogdanov schytal od Lenina, schytal si to později Bucharin od svého soudruha Stalina. Zvláště za ty kapitoly své Teorie historického materialismu, které byly Bogdanovem zjevně inspirovány (např. dialektika a teorie rovnováhy, teorie rovnováhy a výrobní síly aj.). Soustavné útoky tímto směrem předcházely a pak provázely Bucharinovu likvidaci. Nicméně vydání Bogdanova spisu je možná významnější než rehabilitace Bucharinova. Probíhá bez velkého politického hřmotu a znamená podstatný krok k rehabilitaci práva na svobodu myšlení. Jde také o posun v hodnocení situace: zatímco Buchari- nův osud představoval model, v němž nástrojem Sociologický obzor, č. 2, 1989 [pageend45]46 a garantem politické moci byla fyzická likvidace, Bogdanov představuje situaci, kdy k tomu ještě stačila statusová degradace. Oba osudy však vyvolávají tutéž otázku: Co jejich rehabilitace provede s ruskými hlavami, které tolik přivykly - a naše skoro stejně tak - na platnost určitých pravd a jistot, že teď zůstávají před těmito překvapivými návraty stát jako hlupáci, kteří naletěli, nic nevěděli, věřili lžím a dokonce je šířili dál... Není to tak jednoduché. Lidé žili a vyrůstali v prostředí kultury, která zbavila osobnost suverenity a to způsobem vcelku prostým. Lidé interiori- zovali princip vnější kontroly a vzápětí ho aplikovali sami na sebe. Tím byli zbaveni či ušetřeni rozporu, který tíží příslušníky mnoha jiných civilizovaných společností - rozporu mezi soukromými názory a veřejnými projevy. Rozpor těch dvou světů byl setřen, protože byl nahrazen světem jedním - veřejným. Tato idyla končí, je třeba si tvořit soukromé názory. A tak je tento nesuverénni, sebejistý a nepochybující subjekt vrhán do jedovaté náruče kognitivní disonance. Dříve se jenom musel občas vyrovnat se dvěma pravdami, tou včerejší a tou dnešní; vyrovnat, ne volit. V tomto přechodném období snad byl chvíli frustrován, jenže dnes...? Sociologický obzor, č. 2, 1989 [pageend46]T U K N IH U B Y C H C H TĚL Č ÍST — abc — W.G. Runciman: Pojednání o sociální teorii, díl II: Substantívni sociální teorie. (A Treatise on Sociál Theory, vol. 2: Substantive Sociál Theory). Cambridge, University Press 1989 Když se řekne Oxford, vzdělaný laik odpoví Cambridge, sociolog Giddens. Co odpoví sociolog, když se řekne Cambridge, nevím. Měl by odpovědět Runciman. Protože tak, jak v Oxfordu drží stolici sociologie Giddens, tak v Cambridgi ji drží Runciman. Ten je ovšem daleko méně známý, alespoň u nás. Neměl by být. Píše míň, leč stojí to za to. Už první díl jeho Pojednání, věnovaný možnostem a pravidlům spolehlivého poznání společnosti, způsobil mi mnohé potěšení. Na druhý díl si museli čtenáři sedm let počkat. Čtu, že se to vyplatilo. Recenzent v New Statesman and Sociaty začíná svou recenzi slovy: Není pravděpodobné, že by příliš mnoho ze sociologických knih, publikovaných v roce 1989, bylo dychtivě čteno ještě v roce 2020; jsem si ale jist, že Runcima- nova kniha bude stále dychtivě žádána v knihovnách univerzit v Chicagu, Tokiu, Pekingu, Tbilisi, ba dokonce i v London School of Economics. Od samého začátku z ní vane duch klasické práce, a není to dáno autorovou jistotou, že má mnohé co dodat jak k dílu Marxovu, tak k Weberovu. „Ani Marx ani Weber, ani nikdo jiný dosud neviděl, jak integrovat myšlenku sociální evoluce, jakmile je jednou zbavena hodnotících a teleologických předpokladů, s konceptualizací společnosti a jejích konsiituencí tak, aby to umožnilo přísně v těchto termínech vysvětlit trvalou soutěž o moc.“ Je třeba dodat, že New Statesman je žurnál nejen velmi seriózní, který nadšením obvykle neplýtvá, ale také žurnál silně levicový, který nijak neoplývá nadšením pro kapitalisty. A že W.G. Runciman kapitalista je. Patří k velice vzácným výjimkám, na něž se nevztahuje Adornův výrok, že univerzitní profesoři sociologie jsou vesměs lidé, kteří se za skrovný plat zříkají idejí, které beztak nemají. Runciman nežije ze svého skrovného platu profesora v Cambridge. Když dopsal první díl tohoto pojednání, prohlásil, že by mohl být právem podezírán z toho, že své porozumění společenským mechanismům pouze předstírá, kdyby jejich znalostí nedokázal vydělat víc. Odešel do City s tím, že se vrátí k vědě a dopíše druhý díl, až vydělá první milión liber. Trvalo mu to sedm let, obojí. Znáte někoho takového druhého? Musí to být zajímavý člověk. A zajímavá kniha. Je zřejmě založena na myšlence, která je v českém kontextu nejspíše známa z Russellovy formulace, že koncept moci má v sociologii stejné místo, jako koncept energie ve fyzice. V kterékoli sociální struktuře existují tři druhy moci: moc ekonomická, moc ideologická a moc donucovací. Tyto tři druhy moci reprezentují moc nad výrobními prostředky, moc nad prostředky přesvědčování a moc nad donucovacími prostředky. Každý jedinec může být zařazen na určité místo ve všech těchto třech dimenzích. V různých svých rolích různě - čehož je autor jistě pěkným příkladem. Společnost si pak můžeme představit jako pyramidu stojící na svém vrcholu, což je bod s nulovou mocí ve všech dimenzích. Jenže ta pyramida je jako mraveniště - uvnitř plna vířivého pohybu, jak její jednotliví členové v průběhu svého života šplhají nahoru a sestupují dolů, často ve velkých agregacích, sdružených společným zájmem, ať už je to zájem třídy, kohorty, kasty, klanu, řádu, ranku. Runciman s monumentální akribií v historii, antropologii, archeologii a sociologii demonstruje a dokládá svou teorii analýzou ohromného materiálu z klasického Řecka a starého Říma, ze staré a moderní Číny a Japonska, z Mexika a Jižní Ameriky před španělskou kolonizací, z dějin Ruska za Ivana Hrozného i za Stalina stejné pověsti, z Anglie od dob Viléma Dobyvatele po přítomnost, z Francie od Pipina Krátkého po francouzskou revoluci a dál, z Indie, ze Spojených států od lovců kožešin po její otrokářské plantážníky a soudobé kapitalisty, a k tomu ještě z několika afrických společností, kmenů a států, včetně toho současného na jihu. To všechno bezpečně zvládnuto a historicky přesně viděno, specialisté nemají námitek. Kdyby mi nestál v knihovně první díl, nevěřil bych. Jistě: je to ještě vůbec sociologie? Robert Mer- ton, Paul Lazarsfeld, G.H. Mead i M. Blalock by nad tím pozvedli obočí. Weber asi ne. Také ne, řekněme, Norbert Elias. Substanciální relevance je tu rozhodující, metoda slouží. I na tom, jak to zní u nás cize, je vidět, jak je česká sociologie nemoderní. Či spíše, jak svou (v nejlepším případě) jedno- Sociologický obzor, č. 2, 1989 [pageend47]48 rozměrností uvízla v moderní době, která už zapadá za obzor. Jako třetí díl píše Runciman knihu o soudobé Anglii. Celý projekt tak přivede k logickému završení: I. díl metoda; II. díl teorie a III. díl aplikace: co taková sociologie vypovídá o vlastní společnosti. Přál bych naší světloplaché moci, aby se přestěhoval do Čech. Jenže: co by tu dělal, ten rejdařský magnát, na českém rybníce? Poznámka red. Autor nám dodatečně sdělil, že si není jist tím, zda si přece jen neplete Oxford a Cambridge. Dotázali jsme se tedy na kompetentních místech a zjistili, že bohužel plete. Anthony Giddens je profesorem sociologie a „fellow of King’s Colle- ge“, a to v Cambridgi. Doufáme, že autor při své příští cestě do Británie nezapomene profesora Giddense v Cambridgi (pokud do té doby nepřejde do Oxfordu) navštívit a požádat ho, aby nám poslal jeden exemplář své Sociology, kterou nedávno vydal. Ze bychom ji rádi zrecenzovali. „Neustále křičíte, že marně doufáme, že se budeme těšit svobodě podle zákonů, jestliže si nepospíšíme potlačit bezuzdou volnost, se kterou se několik periodických listů, zejména pak Přítel lidu, vrhají na nejúctyhodnější občany, na vysoké úředníky, na tribunál spravedlnosti, poctěný důvěrou Národního shromáždění a veřejnosti. Tak však, pánové, mluví despotové, tak mluví i tyran. Poděšení jakýmkoliv hnutím, které by mohlo otřást jejich autoritou a zvrátit jejich moc, označují za paličské ony publikace, které mají probudit lid z jeho otupělosti, připomenout mu jeho práva, povzbudit ho k odvaze, aby tato práva hájil. Přikládají autorům zločinný úmysl, že chtějí rozložit společnost; a pod záminkou udržení klidu žádají poslušnost zákonům, po kterých sami šlapou, a hlásají naprostou poslušnost soudům a úctu k úředníkům, kteří jsou oporou despotismu. Klamný klid, zdánlivý klid, který je vynucen bázní a hrůzou a který se podobá spánku smrti! A pouze touto vynucenou poslušností se jim daří podkopávat potají základy svobody, stát se absolutními vládci, zbavit lid jeho práv, nasadit mu okovy a brodit se v jeho krvi.“ J.P. Marat, Za svobodu tisku, v : Vybrané stati. Praha, nakl. Rovnost 1952, str. 36-37. Sociologický obzor, č. 2, 1989 [pageend48]L IST Á R N A Vážení přátelé, sleduji s velkým zájmem Váš výborně redigovaný časopis, který je bohužel poměrně málo znám. Oceňuji Vaši práci především proto, že se Vám podařilo vyhnout se hrozbě, která visí nad každou paralelní kulturní aktivitou: mám na mysli nebezpečí jazykové involuce, jakýsi soukromý jazyk, který vzniká v důsledku absence „veřejné dimenze“. Filozofické časopisy se tomuto nebezpečí nevylily a jsou již dlouho dost nečitelné. Vládne v nich to „mezi námi si přece rozumíme“, i když samozřejmě jsou také výjimky. Je to pro mne problém. Dá se vůbec nahradit absence „veřejného života“? Není celá ta paralelní kultura iluze? Je to opravdu cesta? Dlouho jsem věřil, že ano. Ale rozpad jazyka české filozofie (to není jen můj dojem, ale i mnoho cizinců to cítí) mne přece jen vede k jistému pesimismu. Asi nelze „dělat kulturu“ v soukromých bytech, protože jazyk sám se pak stane soukromým. Posílám Vám jako kuriozitu moje skripta sociologie, která tady používám k úvodnímu kurzu. První a čtvrtá kapitola je dost banální; navíc se stále více blížím tomu pojetí sociologie, které ji považuje za rétorický výkon zvláštního druhu - R.H. Brown, s kterým jsem byl kdysi dost ve styku, mne nakonec přesvědčil, že jeho koncepce byla správná, i když jsem přece jen více ovlivněn Gadamerem než tou americkou rétorickou tradicí - ale o tom tam nemluvím, takže je to tak trochu institučně přihnuté, tj. dialektické. Nicméně některé části se snad dají číst. V každém případě skripta přece jen nějak odráží to zmatení, které je důsledkem post-moderní kultury, ekologické krize, zeslabení role veřejného mínění na Západě. Obrovský vliv Gadamera, Wittgensteina, ale i Levina- se a Lyotarda, tj. filozofů kritizujících „hledisko totality“ na současné sociologické myšlení je důležitý fenomén. Rozdíl mezi doxografií a sociologií se radikalizuje. Srdečně Váš Václav Bělohradský (Universita di Genova) Poznámka redakce Ke skriptům V. Bělohradského, které vyšly pod názvem La modernita e oltre, se vrátíme samostatnou recenzí. * Tisk: ECL * [pageend49]