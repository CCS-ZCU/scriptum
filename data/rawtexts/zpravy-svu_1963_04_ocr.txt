ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. Ročník V. DUBEN 1963 svu Číslo 4. NEJNALÉHAVĚJŠÍ ÚKOLY Schůze předsednictva SVU v New Yorku O posledním březnovém weekendu se sešlo v New Yorku za předsednictví prof. René Wellka předsednictvo SVU, aby projednalo nejnaléhavější úkoly a řadu administrativních věcí. Bylo definitivně po referátu gen. tajemníka dr. Šturma rozhodnuto, že příští Valné shromáždění se bude konat letos 7. září v Torontu v Kanadě. V pátek 6. září večer bude v Torontu schůze výkonného výboru, v sobotu 7. září dopoledne i odpoledne se bude konat Valné shromáždění, při němž bude proslovena jedna nebo dvě přednášky, a to česky nebo slovensky. V sobotu večer bude slavnostní večeře, při které promluví anglicky prof. René Wellek. Místnosti a ostatní podrobná data budou členům oznámena ještě před letními prázdninami. Druhý vědecký sjezd, spojený s Valným shromážděním, bude se konat definitivně na Kolumbijské universitě v New Yorku, ve dnech 11. a 12. září 1964. Sjezd bude spojen ovšem s vědeckými přednáškami (již došla řada přihlášek přednášejících), se slavnostní večeří, doplněnou uměleckým pořadem atd. Dr. Hanuš Lexa jako orga- nisační jednatel tohoto sjezdu byl požádán, aby zjistil předpoklady, zda by bylo možné uspořádat v rámci sjezdu výstavu exilových výtvarníků. Program sjezdu bude uspořádán tak, aby účastníci měli dostatek času prohlédnout si světovou výstavu v New Yorku. Předsednictvo se podrobně zabývalo návrhy Programové komise na rozšíření činnosti SVU. Některé z těchto návrhů se již provádějí, ale v zájmu větší činnosti budou požádáni oblastní jednatelé a místní Pracovní skupiny i všichni členové výboru, aby se podíleli na provádění těchto úkolů. Zároveň bylo však konstatováno, že agenda SVU se tak rozrůstá, že členové předsednictva a jednotliví referenti včetně gen. tajemníka ji nemohou sami zvládnout. Proto předseda a gen. tajemník chystají výzvu na všechny členy SVU, aby se hlásili ku práci jako pomocníci referentů a funkcionářů v ústředí nebo aby se podjali vykonávání dílčích úkolů SVU. Zejména gen. tajemník je nyní zavalen pracemi, protože resignoval programový jednatel Druhého vědeckého sjezdu dr. J. Anderle a prozatím tuto práci bude vykonávat dr. Rudolf Šturm. Také v Programové komisi nastala změna, a to na návrh dr. L. Radimského: předsedou této komise byl zvolen předsednictvem dr. Jiří Švor, členy komise zůstávají dr. L. Radim- [pageend1]ský a dr. J. Slávik. Předsednictvo dalo také souhlas tiskovému referentovi, aby z prostředků, které opatřil, vydal k 1. květnu práci dr. Alice Masarykové, “Hudba ve Spillville”. ODEŠLI NÁM Od vydání březnového čísla ZPRÁV do uzávěrky tohoto čísla nás opustili čtyři zasloužilí emigranti: František Němec v Montrealu, bývalý poslanec, ministr v londýnské vládě a ministr pro osvobozená území, naposledy čs. velvyslanec v Kanadě. Jeho zásluhou dostalo několik tisíc exulantů vystěhovalecká visa do této země a zejména také jeho zásluhou byla oživena činnost Čs. Národního sdružení v Kanadě v ostrém boji proti komunismu; Fr. Němec byl čestným předsedou Národního sdružení. V posledních letech byl politickým poradcem kanadského státního rozhlasu. V Santa Monica v Kalifornii zemřel na srdeční mrtvici vynikající český lékař dr. Josef Weil, který se brzy v této nemocnici vypracoval na vedoucího lékaře. Někdejší okresní lékař v Praze přežil nacistické koncentráky, ale nemohl přežít komunistickou nesvobodu. V roce 1948 uprchl za hranice, znovu vystudoval v Californii, kde v Los Angeles byl obětavým a nezištným lékařem všech exulantů a při tom štědře podporoval Čs. Národní radu, Sokol a všechnu kulturní činnost krajanů. V Chicagu zemřel náhle český novinář, zasloužilý novinář Václav Welcl, který působil v New Yorských Listech, ve Svornosti a v Denním Hlasateli. Nezapomenutelnou práci vykonal jako mnohaletý redaktor orgánu Americké Obce Sokolské “Sokol Americký”. V Tucsonu v Arizoně po dlouhé a strastiplné nemoci zemřela žena našeho čestného člena, Josefa Martínka, paní Marie Martínková, rozená Fišerová. Pracovala po léta s manželem v dělnických spolcích v Clevelandu a v DTJ. Dožila se 70 let. NÁŠ KULTURNÍ PŘÍNOS ALICE G. MASARYKOVÁ, čestná členka SVU, byla poctěna čestným členstvím Masaryková Institutu v New Yorku. Ustav ji tím osvědčil vděčnost za upřímný zájem o svou činnost a za veřejnou práci ve smyslu zásad TGM. Čestným místopředsedou byl zvolen Rev. Dr. Kenneth Miller. Předsedou zůstává president Brooklynské koleje dr. Harry D. Gideonse. Tajemníkem byl zvolen dr. Ota Hůlka. Ústav podporuje studenty-odbomíky, kteří se dostali z ČSSR do svobodného světa. Připravuje také důstojnou připomínku 115. výročí Masarykových narozenin na březen 1965 K. B. JIRÁK, profesor Rooseveltovy university v Chicagu měl úspěch se svými komorními skladbami na třech koncertech. Na koncertě v Duluth, u- spořádaném universitou státu Minnesota, byla provedena Jiráková Sonata opus 59. pro klarinet s doprovodem piana. Chicago Conservatory College uvedla na svém koncertu Jirákovu Sonatínu pro housle a klavír, opus 56. A konečně Mezinárodní společnost pro soudobou hudbu v Chicagu zařadila na svůj koncert z nejposlednějších děl Jirákových “Čtyři eseje pro housle a klavír”, opus 84. RUDOLF FIRKUŠNÝ, jak jsme již stručně oznámili, odjel skoro na šestí- — 30 — [pageend2]HUDBA VE SPILLVILLE Na den 1, května připadá výročí smrti Antonína Dvořáka a v tento den bude v Lincoln Center v New Yorku odhalen Dvořákův pomník od Ivana Meštroviče. Mayor Robert Wagner přislíbil, že vydá proklamaci, kterou bude 1. květen prohlášen v New Yorku za Den Antonína Dvořáka. K oslavě byli jako slavnostní řečníci pozváni z čs. řad sl. Vlasta Vrázová jako předsedkyně Čs. Národní rady americké a prof. Rudolf Sturm jako gen. tajemník SVU. Protože myšlenka pomníku Antonína Dvořáka v New Yorku vznikla před několika roky v SVU (paní Julie Nes- sy-Backerová, dr. Alice G. Masaryková a manželé Buškovi) a protože paní Nessy-Backerová osobním vlivem získala Ivana Meštroviče, aby pomník vymodeloval a daroval - citujeme doslovně - “bratrskému československému lidu v Americe”, rozhodla se redakce ZPRÁV se schválením předsednictva vydat k tomuto významnému dni půvabnou práci dr. Alice G. Masarykové “Hudba ve Spillville”. Členové ji najdou přiloženu k dnešnímu číslu ZPRÁV v poněkud pozměněné formě přílohy ČETBA. Na jiném místě redaktor děkuje těm dárcům, kteří ochotně přispěli na vydání této knížečky. Redaktor ZPRÁV by byl rád vydal tuto práci dr. Alice G. Masarykové jako památkovou publikaci na ručním papíře v určitém počtu číslovaných výtisků s nadějí, že autorka bude tak laskava a každý výtisk podepíše. SVU však nevládne takovými prostředky, aby si mohlo tento dosti nákladný tisk dovolit bez předchozí aspoň orientační subscripce. Proto prosíme členy SVU, aby dopsal redaktorovi ZPRÁV každý, kdo by si chtěl na památku tuto knížečku uchovat ve vzorné bibliofilské úprávě (ovšem také v tuhé dvoubarevné obálce). Cena se bude pohybovat od 3 do 5 dolarů podle výše tištěného nákladu a podle ceny ručního papíru. Prosíme, pište hned! měsíční turné po Evropě. Zahájil koncerty v Itálii, a to v Neapoli, v Římě, Milane, Torinu a v Trevisu. Během dubna bude hrát v Berlíně, Stockholmu, v Helsinkách, v Hilversum Utrecht a v Luxemburku. Na květen jsou stanoveny koncerty v Diisseldorfu, v Londýně, Amsterodamu a v Haagu. V Londýně uspořádá Firkušný koncert, věnovaný klavírním skladbám Leoše Janáčka; koncert bude vysílán stanicí BBC. V létě vystoupí Firkušný na Salzburském festivalu, kam byl opětovně pozván, aby tu hrál s Českou filharmonií pod taktovkou Jiřího Szella. Do Spojených států se vrátí v polovině října, ale po krátké dovolené před tím absolvuje ještě koncerty v Kodani, Bonnu, Dortmondu a v Zurichu. Byl pozván také na Festival v Lucernu, aby hrál s Rafaelem Kubelíkem, ale pozvání kolidovalo s jinými koncerty, ke kterým se Firkušný zavázal dříve. RENÉ WELLEK, profesor na Yale University, byl pozván na 1. května přednášet na university v Boulder, Colo. V létě bude přednášet jako host na University of California v Berkeley. JAN SKŘIVÁNEK z Agricultural and Mechanical College of Texas, profesor — 31 — [pageend3]ruštiny a češtiny, byl jmenován řádným profesorem tohoto vysokého učiliště. Prof. Skřivánek je ze čtvrté vy- stěhovalecké generace. JIŘÍ GIBIAN, profesor Cornell University, připravuje do tisku knihu “O starém a novém v současné sovětské literatuře”. Na toto téma přednášel také jako hostující profesor na Skidmore College v Saratoga Springs, a to profesorům a studentům. JAN MICHAL z Western Maryland College, publikoval od počátku tohoto roku řadu knižních recenzí z národního hospodářství. Economic Journal, vydávaný Royal Economic Society v Londýně přináší v posledním čísle od Jana Michala recense: G. W. Hoffman and F. W. Neal “Yugoslavia and the New Communism” a A. Waterston “Planning in Yugoslavia”. Mezinárodní národohospodářská revue, vycházející anglicky, francouzský a německy v Basileji, pojmenovaná “Kyklos”, otiskuje Michalovu recenzi knihy prof. J. M. Montiase “Central Planning in Poland”. Letos v červnu se bude konat na Car- negiově ústavu Pracovní zasedání o hospodářském růstu v západních zemích. Dr. Michal byl vybrán jako jeden z dvaceti účastníků tohoto zasedání. Přednášet tu budou profesoři z USA, ze Švédska a jiných západních zemí i členové národohospodářského poradního sboru presidenta Kennedyho. JOSEF MARTÍNEK, Jr., žijící a vyučující v Los Angeles, uspořádal výstavu svých obrazů v Pasadena, Calif. Deník “West Los Angeles Independent” přinesl velmi pochvalnou kritiku. Krom toho Josef Martínek vystavoval své sochy také na výroční výstavě v Tucso- nu, Ariz. GERTRUDA GOEPFERTOVÁ, malířka, žijící v Mnichově, dokončila pro evangelický kostel v Alpách rozměrný závěs s námětem “Poslední večeře”. V Mnichově se účastnila největší mnichovské výstavy v Haus der Kunst a později výstavy Společnosti pro křesťanské umění. LECOQUE, malíř Alois Kohout, vystavoval ve Frederick B. Anton Gallery v Beverly Hills, Calif, třináct rozměrných pláten, vesměs z Paříže. Výstava byla hodna pozoru tím, že tu byly vystaveny obrazy francouzského malíře Emila Bernarda, který byl Lecoquovým učitelem v Paříži. Táž výstava byla později přenesena do Ed. Lesser Gallery v San Francisku. VICTOR VRÁZ, virtuos na flétnu a profesor na Juilliardově hudební koleji, oznamuje, že otevřel v New Yorku na Broadwayi vlastní advokátní kancelář. JIŘÍ ŠKVOR, profesor francouzské university v Montrealu (básník Pavel Javor) zastupoval (jednomyslným usnesením předsednictva) SVU na výročním Kongresu Čs. Národního sdružení v Montrealu. Proslovil při té příležitosti přednášku o kulturním přínosu Čechů a Slováků Kanadě. KAREL HUSA, profesor komposice a dirigování na Comell University, di- dirigoval jako hostující dirigent Rochester Filharmonie Orchestra a provedl tu mimo jiné Smetanu a Dvořáka. Na festivalu soudobé hudby v Ithaca hrál Fine Arts Quartet od Karla Husy kvartet. Jeho skladba, “Portrét pro smyčcový orchestr” byla hrána v Londýně. Se Syracuským symfonickým orchestrem dirigoval Husa dvě své — 32 — [pageend4]NENAPSANÝ DOPIS Když taje sníh a obzor jarem vzdutý v modrou dálku stich, chci býti s vámi v šedé zemi přikrčené a lítost - lítost se mi v srdci zvedne, že jsem odešla. Když taje sníh a obzor jarem vzdutý v modrou dálku ztich, svobodné vydechnu v cizí zemi jedné a radost - radost se mi v srdci zvedne, že jsem odešla. Když taje sníh a obzor jarem vzdutý v modrou dálku ztich, pluji na bílých křídlech ptáků, přes oceány na korábech mraků nad luka vyhřátá, nad hor mocný lem, kde žíti chtěla jsem.......... drásána protiklady, cizí tu i tam, umdlévám. Inka Smutná skladby: “Koncertino pro klavír a orchestr” a “Freska pro orchestr”. A konečně na universitním koncertu v Ithaca dirigoval Mozartovo “Requiem”. LUDVÍK ROHLÍČEK přednáší v Kalifornii v “Monterey Institute of Foreign Studies” v semináři, rozvrženém na jeden semestr, a to o současných Východoevropských historických perspektivách, se zvláštním zřetelem na Československo. Kromě toho podle oznámení Monterey Peninsula College bude tam dr. Rohlíček přednášet ve večerních kursech “Comparative Government” s přihlédnutím k Sovětskému svazu, Velké Britanii, Německu a Francii. Jeho žena, paní Jana Rohlíčková, graduovala jako první (with distinction) na Hartnell College v Salinas, Calif, jako ošetřovatelka z povolání. Ke graduaci navrhla pro kolej obálku a tisk programu. JAN RUBEŠ, náš kanadský basista, absolvoval operní turné napříč Kanadou: Yellowknife, Vancouver, New Found- land, North Bay, Guelph, St. Thomas, Windsor a Sudbury. Mezi tím vystoupil na koncertu Smetanových a Janáčko- — 33 — [pageend5]ja r o Edna St. Vincent Millay Proč se vlastně, dubne, zase vracíš? Krása mi už nestačí. Už mne nemůžeš uspokojit růžovou lepkavostí otevírajících se pupenů. Vím své. Slunce mne pálí na šíji, zatímco pozoruji špičky krokusů. Vůně země je dobrá, kdopak by věřil ve smrt. Ale co to pomůže? Nejen pod zemí jsou lidské mozky žrány červy. Život sám o sobě tedy nakonec není ničím. Prázdná číš, schody bez koberců. Ale není dost na tom, že každoročně utíká dolů z tohoto kopce bláznivě duben a rozhazuje květiny? Přeložila A. Jeníková vých skladeb v Torontu a na Easter Parade v Torontu. Dne 8. května oslaví desáté výročí svých oblíbených pořadů v rozhlase “Zpěvy mého lidu”. DANIEL KUBÁT, profesor na Wehs College v Aurora, N.Y., otiskl v posledním čísle (Vo. 28, č. 2) American Sociological Review větší studii (10 tiskových stran) s názvem: “Social Mobility in Czechoslovakia.” VLADIMÍR VANĚK, spisovatel, malíř a bývalý vyslanec, žijící nyní v Římě, napsal studii o vynikající ruské výtvarné umělkyni Natalii Gončarovové: “Hommage a Nathalie Gontcharova”. Studii vydal jako zvláštní číslo své literární revue “Rencontres” dr. Jaroslav Trnka v Paříži. (6, rue Bude, Paris 4e, France.) ZÁZNAMY: Pracovní skupina Washington uspořádala, jak jsme již oznámili, ze vedení dr. Milady Lejkové, večer české poezie, nazvaný “Veršem i prozou”. Večer měl takový úspěch, že bude příští rok opakován ovšem s novou literární náplní. Dne 19. dubna pak pracovní skupina uspořádala přednášku dr. Arnošta Šturce na téma: Hospodářský rozmach svobodné Evropy. Pracovní skupina Chicago vzpomněla na přednáškovém večeru českého cestovatele a spisovatele E. St. Vráze. Pozvala si jako přednášející toho, kdo je nejzasvěcenější a nejinformovanější: sl. Vlastu Vrázovou, předsedkyni Čs. Národní rady americké. Pracovní skupina New York pořádala od vydání březnového čísla dva večery. První byl věnován americké poezii, jejíž přehlídku podala paní Aurelie Jeníková a ilustrovala svou přednášku recitacemi vlastních překladů z americké poezie. Společně s ní recitovali pp. Oldřich Toman a Vašek Šimek. Druhý večer byl uspořádán společně s Radou žen svobodného Československa a byl věnován vzpomínkám inž. Pavla Blaho na padesáté výročí politické cesty jeho otce, doktora Blaho do Ameriky a významu této cesty na události na Slovensku i na život našich slovenských krajanů v Americe. Poděkování: Na jiném místě je vysvětleno, proč a za jakých okolností byla vytištěna a k dnešnímu číslu je přiložena jako příloha práce dr. Alice G. Masarykové “Hudba ve Spillville”. Redakci ZPRÁV na tuto přílohu přispěli: p. Jiří W. 100 dolarů, po 50 dolarech pp. Mudr. L. Doubek, Paul Dayton a Jaroslav Vašata, Dr. H. Lexa 30 dol., —34 — [pageend6]pí. Milena Hoenigová 25 dol., red. Milan K. 20 dol., Emil Randsdorf 15 dol., po desíti dolarech pí. Faltusová, pí. dr. Lejková, dr. W. Redisch a O. Černý a 5 dol. pí. H. Kohnová. Celkem 385 dolarů. Tiskový referent všem dárcům srdečně děkuje. • Čtyřicet let tomu bude dne 13. května, co zemřela paní Charlotte G. Masaryková, Američanka, která se stala uvědomělou Češkou. Žena, o které president Masaryk napsal: “Já jsem měl tu zvláštní výhodu a štěstí, že moje životní pouť se křížila se životní drahou Char- lotty Garriguové. Bez ní bych si nebyl ujasnil smysl života a svůj politický úkol. Amerika tak, vedle Francie, mně a mnou i národu pomohla ke svobodě nejvydatnějí.” Kniha “Československo”, vydaná Radou svobodného Československa v grafické úpravě Ladislava Sutnara, vyvolala takovou pozornost, že se jedná o její překlad do angličtiny a do španělštiny. Aby sloužila jako poučení i výstraha svobodným národům. Také studie dr. Petra Zenkla, vydaná senátním podvýborem pro vnitřní bezpečnost, o metodách komunistického pronikání do svobodného tisku, byla uvítána jako cenná informace ve státech Latinské Ameriky. Čechoslováci na studiích v USA. Podle zprávy z Washingtonu studuje nebo bude studovat v USA řada československých vědců. Někteří z nich se účastní také mezinárodních kongresů, jako na příklad orientalista dr. Jan Průsek byl hostem na sjezdu Sdružení pro studium ázijských otázek ve Filadelfii. Po té návštívil Princentonskou a Harvardskou universitu. V biologickém ústavu university státu Michigan pracuje jako výzkumník biofyzik dr. Jar. Drobník. Mezinárodního kongresu pro studium chorob mozku se účastní profesor dr. L. Kilek. Navštíví také pennsylvánskou universitu ve Filadelfii. Už skoro rok pracuje na Baylorově universitě v Texasu dr. Karel Smetana z Prahy; účastní se koncem května sjezdu Amerického sdružení pro výzkum rakoviny v Torontu. Na lékařské fakultě university v Chicagu studuje biochemii dr. Jiřina Bosáčková z Hradce Králové. Soutěž Dimitrij Mitropulose pro mladé dirigenty v New Yorku vyhrál mladý český dirigent z Moravské Ostravy Zdeněk Košler. Kritikové i v newyorských novinách se shodli, že byl ze soutěžíjících nejlepší. Vyhrál cenu pět tisíc dolarů a roční smlouvu jako asistující dirigent Newyorské Filharmonie. Journal of Central European Affairs v posledním čísle (vol. 22, čís. 4.) otiskuje jako úvodník studii prof. O. Od- ložilíka “Rusia and Czech National Aspirations” o stycích českých politiků, zejména ovšem F. L. Riegra, s Rusy v létech šedesátých a sedmdesátých minulého století. Prof. S. Harrison Thomson napsal nekrolog o prof. Rudolfu Urbánkovi; vyzvedá zejména Uubánko- vy knihy o pozdním středověku, hlavně doby husitské. Dále v tomto čísle nacházíme recense o českých a středoevropských knihách od F. G. Heyman- na, Hanse Kohna, Theodora Procházky a Daniela Kubáta. Přednášku o Leoši Janáčkovi uspořádali v Hunter College v New Yorku pořadatelé cyklu koncertů komorních skladeb Janáčkových, Stravinského a Schubertových. Přednášel Everett Helm redaktor časopisu “Musical America”. Everett Helm věnoval největší pozor—35 — [pageend7]nost Janáčkovu dílu opernímu a představil se obecenstvu jako vynikající znalec Janáčka. Svoji přednášku ilustroval četnými ukázkami z gramofonových desek, zejména z její Pastorkyně, Lišky Bystroušky, Káti Kabanové, Cesty páně Broučkovy na měsíc a z poslední Janáčkovy opery Z mrtvého domu. Congressus Historiae Slavicae Salis- burgensis ve dnech 12. až 16. července v rakouském Salzburgu bude věnován 1100. výročí Cyrila a Metoděje. Ve vědeckém předsednictvu kongresu je profesor František Dvornik a doktor Roman Jakobson, oba z Harvardské university. Další české školy. V březnovém čísle jsme otiskli pokus o soupis škol v USA, na kterých se vyučuje českému jazyku. Z krajanského tisku se dovídáme, že byla otevřena česká škola v dalším městě Nebrasky, v Dwight. Současně byly učiněny přípravy pro českou školu v Table Rock v jižní části Nebrasky. Instruktorem na obou těchto školách má být obětavý dr. VI. Kučera, kterému se také podařilo obnovit na státní universitě v Lincoln dávno zaniklý “Český klub Komenský”, sdružující českou studující mládež na této universitě. Klub vede neobyčejně agilní student Jakub Janoušek z Dallasu, Texas, který přijel do Lincoln studovat češtinu a folklor. Klub se po prvé představil americké veřejnosti vystoupením na Mezinárodním kulturním večeru. Kolumbijská universita uspořádala koncert Dvořákovy hudby. “Biblické písně” zpíval slovenský tenorista Rudolf Petrák a orchestr Howarda Chaneta zahrál předehru k opeře “Vanda”, “Serenádu pro dechové nástroje s cellem a basou” a “Symfonické variace”. Č. S. A. 109 LET STARÁ BRATRSKÁ A SESTERSKÁ PODPŮRNÁ JEDNOTA V AMERICE, U PŘÍLEŽITOSTI ODHALENÍ POMNÍKU HUDEBNÍMU SKLADATELI ANTONÍNU DVOŘÁKOVI V LINCOLN CENTER V NEW YORKU, VZDÁVÁ HOLD TOMUTO VELIKÉMU SYNU ČESKÉHO NÁRODA, KTERÝ SVÝM NESMRTELNÝM DÍLEM PROSLAVIL SVOU OTČINU PO CELÉM ŠIRÉM SVĚTĚ. ČESKOSLOVENSKÉ SPOLKY V AMERICE 2138 SOUTH 61st COURT, CICERO 50, ILLINOIS News of CSASA, Proprietor and Publisher: Czechoslovak Society of Arts and Sciences in Amerika, Inc. Editor Ivan Herben, 41-98 Forley Street, Elmhurst 73, New York, Printed by: Orbis Printing Co., Inc., 246 East 84th Street, New York 28, N. Y. — Price for non-members 25ÿ. — 36 — [pageend8]