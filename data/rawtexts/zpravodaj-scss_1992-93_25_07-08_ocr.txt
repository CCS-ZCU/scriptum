časopis Čechů a slovaků ve Švýcarsku ročník 25/1992 zpravodaj 7/8 [pageend1]für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zürich (Schweiz) 'S* ze Švýcarska: 01 - 932 32 22 z Německa,ČSFR: 0041-1-932 32 22 z Velké Británie: 01041 -1 - 932 32 22 Provoz s obsluhou 24 hodin denně, dtto neděle i svátky. TELEFAX: 01-932 52 03 í do c * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou spoiečností a proto Vám vždy objektivně poradíme. Naše firma je Vám plně k dispozici denně po 24 hodin již druhé desetiletí. Získávejte nové předplatitele ZPRAVODAJE za každého nového předplatitele, kterého získáte, Vám napíšeme k dobru 1/2 ročního předplatného, jakmile dostaneme doklad o t.j.Fr.20.—, zaplacení. Předplatte svým příbuzným, nebo známým přátelům je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ZPRAVODAJ časopis Čechů a Slováků ve Švýcarsku. Objednávky zašlete na adresu: Zpravodaj, Postfach 12, 5233 Stilli. Pro čtenáře v Československu namísto za Fr. 45.— jen za Fr. 20.— [pageend2]...( jsem ) realista, ve filosofii i v politice. Politicky mně realism znamenal:neztrácej se ve vzpomínkách na slavnou minulost, usiluj o slavnou přítomnost; nedrž se jen hesel a slov, ale věcí, nebot pak můžeš věci zlepšovat a dávat do pořádku ; nelítej v oblacích, ale drž se své země, je jejjistější a nejnepochybnější. At čemukoli sloužíš, drž se reality - realitou je přece i duchovost, duše, láska, mravní řád, Bůh a věčnost.Teprve s nimi žijeme plný život v plné a celé skutečnosti, at jde o život jedince nebo dějiny národů. T.G.Masaryk, ( Hovory ) FRÁŇA ŠRÁMEK Nejnebezpečnější soupeř I přijde den, od rána v noc marný s ním povedeš boj, otupí na něm a selže všechna tvá zbroj. Povedeš ránu, nabodne leda soupeřův vítězný smích, každá z ran sama se vrátí do prsou tvých. -Ach, pozor, pane ! Již po sté, tnuv po mně, sám jsi se škráb. Já jsem dnes proto tak silný, že tys byl sláb. Tu slepě bije, po sté a první jen vlastní rozdereš hrud. Upustíš zbraň. Soupeři, smíš-.li, ted milostiv bud ! Zavrtí hlavou. Podá zbraň znovu: Prodáváš lacino, prodej se dráž ! Zpod hledí známý blesk svitne, a běda, ty oěi znáš ! Sám sobě soupeř ! Dal jsi mu růsli, dal jsi mu sílit, dnes mu však stůj. A je to boj na život, na smrt, pamatuj ! KONEC MASARYKOVY REPUBLIKY Konec Československé republiky se zdá dnes neodvratný: vítězové druhých svobodných voleb se dohodli na šibeniční lhůtě tří měsíců- do konce září 1992 má být rozhodnuto o jejím osudu a vše nasvědčuje tomu, že to bude rozchod. Jsou sice hlasy, které chtějí celistvost Československu udržet za každou cenu, i za cenu nejvyšších ústupků, ale převažují jiné, které rozchod připouštějí nebo na obou stranách o něj usilují. Kdo má pravdu, nebo lépe: komu dá historie za pravdu ? Česká strana je rozpolcená. Je mnoho těch, kterým se vžitá představa a pojem Československa zdají svaté. Nedovedou si představit, že by se měli s nimi rozloučit - zřítil by se pro ně celý, na vzpomínkách vybudovaný 1 [pageend3]svět. Pokud se na české straně ozývají hlasy pro rozchod, je to spíš podrážděná reakce na jednání slovenské strany v posledních dvou létech. Pokusme se podívat na situaci s nadhledu, ze švýcarského odstupu, pokusme se překonat svoje příchylnosti a sentimentální city. Je nesporné, že už od samého vzniku republiky v roce 1918 se ozývaly - tenkrát ovšem ojediněle - hlasy pro samostatné Slovensko. Vznik Československa se uskutečnil podle tenkrát platné ideje o sebeurčení národů. Že vedle Čechů je třeba chápat také Slováky jako svébytný národ, o tom se neuvažovalo: v dané chvíli šlo především o to vymanit Slováky jako nejbližší pokrevné příbuzné z tvrdého područí poraženého Madarska. Postupem času, jak se slovenský lid zotavoval z útlaku, jak se rozvíjelo školství, kultura i politické uvědomění ( nemusíme rozvádět, s jakou pomocí se tak stalo ) sílily tyto snahy o promeškané sebeurčení, o vlastní, nijak neomezovanou národní identitu. Co vrhalo na tyto snahy těžký stín, co je v očích Čechů diskreditovalo a co je zatěžuje dodnes byla skutečnost, že za hnutím pro separaci Slovenska stáli většinou lidé sporného charakteru, špatné pověsti a omezeného rozhledu, kteří nebyli vybíraví ve volbě prostředků pro uskutečnění svých cílů.Spojením s Hitlerem v roce 39 ukázali, že jsou ochotni uzavřít smlouvu i s dáblem, i když se to zdá při výrazném náboženském uvědomění Slováků zcela nepochopitelné. Ale i slovenská inteligence uznávala přinejmenším v koutku duše tyto snahy za legitimní. Ještě v roce 1984, po všech těch zkušenostech z válečných let, píše Milan Šimečka, jemuž rozhodně nelze vyčítat nedostatek rozhledu, o “ nešťastné a umělé ideji jednotného československého národa “ ( Svědectví č. 72 ). Fedor Gál v knize “ Dnešní krize česko-slovenských vztahů “ píše: “Národné a národnostné napätie bolo v skrytej podobe prítomné pri formovaní česko-slovenských vzťahov už od počiatkov spoločného štátu. Prezrievalo vždy vtedy, ked spoločnosť prechádzala dramatickými metamorfózami, napríklad na začiatku druhej svetovej vojny, tesne po jej skončení a počas pokusu o nastolenie socializmu s íudskou tvárou v roku 1968. Skutočnosť je však taká, že roky totality a nadvlády Komunistickej strany zatlačili túto tému mimo verejnú diskusiu. Razantne, ba takmer explozívne, sa zviditelnila roku 1989. K spôsobu, akým sa to udialo, nemálo prispela nielen prezretosť tohoto problému po desaťročiach represívneho tlaku totalitnej moci, ale aj postkomunistická mentalita vpečatená do značnej části populácie. Na dramatičnosti diania sa však podpísalo aj ignorantstvo časti nových politických elít k potrebe citlivej artikulácie tejto boíavej témy, čím ponúkli parketu všetkým tým uchádzačom o moc, na kterých v novembri 1989 - a tesne po ňom - sa akosi nedostalo “. Je tedy dostatečně zřejmé, že problém česko-slovenský je tu už od začátku společné republiky a že spěje zcela zákonitým vývojem ke svému rozuzlení. Masarykova republika byla už od začátku zatížena hypotékou, která je dnes splatná. Je třeba nalézt odvahu a podívat se léto skutečnosti do tváře. Na věci nic nemění skutečnost, že slovenská snaha o sebeurčení je opožděná, protože dnešní politický slovník tento pojem skoro nezná a uvažuje v kategoriích integrace. Nic není platné dovolávat se rozumu a moudrosti, ukazovat na pochybenosť slovenských akcí a chyby jejich vedoucích osobností. Nemá ani význam citovat hlasy mezinárodních veličin a vyhrožoval katastrofálními mezinárodními a hospodářskými důsledky. Přívrženci myšlenky zachování společného státu se mohou odvolával na tradici, příbuznost jazyka, společné hospodářské a mezistátní zájmy, ale to všechno nestačí. Je tu velká odlišnost temperamentu a životního pojetí: česká část republiky klade do popředí ony hodnoty, s nimiž je spojen vznik Československa- demokracii, humanismus, náboženskou snášenlivost, a k tomu přidružuje snahy o modernost, orientaci na Západ, pragmatismus atd. Na Slovensku je situace odlišná: v popředí je důraz na lidové, kulturní, náboženské a církevní tradice, národní solidaritu, hodnotu mateřského jazyka, nově pak sociální solidaritu a historickou kontinuitu. S tím souvisí i odpor k liberalistickému pojetí společenského života, ať už se projevuje na kulturní, sociální nebo ekonomické úrovni. (Josef Alan, Dnešní krize čs.vztahů ) Jsem přesvědčen, že i sám Masaryk jako realista by za dnešních podmínek souhlasil s rozvodem .Jde nyní jen o to, aby se tento rozvod odehrál rychle a bez trapného dohadování před soudy a mezinárodními institucemi. Referendum - ano či ne ? Obecně se uznává, že nejsprávnějším řešením rozchodu Čechů a Slováků by bylo referendum v obou republikách.Byl by to krok v souladu s ústavou, krok, který má mezinárodní platnost a závaznost.V dané situaci převažují ovšem nevýhody takového řešení: bylo by to další a zbytečné rozdmýchávání emocí, trvalo by to dlouho, bylo by to nákladné a výsledek by velmi závisel na tom, jak by byly formulovány otázky, aby odpověd mohla být prostá a jednoznačná. O formulaci otázek by se zřejmě vedly na různých hradech a zámcích dlouhé spory, čímž by se záležitost jenom protahovala a komplikovala. Navíc se zdá, že referendum by bylo zbytečné: slovenský scénář předpokládá, že slovenský parlament vyhlásí postupně slovenskou svrchovanost, přijme slovenskou ústavu a zvolí slovenského prezidenta. To vše znamená ve svých důsledcích fait accompli, k němuž není nutné něco dodávat, nejvýše snad nějakou papírovou smlouvu o spolupráci mezi oběma novými stály. Hospodářské problémy ? 2 [pageend4]Vzniknou na obou stranách, ale není nutné je přeceňovat. Slováci budou nesporně muset za svoji svobodu zaplatit, zřejmě si to zatím příliš nepřipouštějí. Víme ovšem z historie, že v beznadějných situacích se v lidech mobilizují skryté síly, o kterých nemáme tušení. Jsou už tu náznaky, že třeba pan Čuba, osvědčený předseda vzorového družstva Slušovice, které chytře přeneslo svoje působení na Slovensko, jedná už s Hong-Kongem o prodeji slovenských tanků. A Slováci vůbec jsou pružní, neopotřebovaní - zapojí do práce i komunisty, vybudují si vlastní diplomatickou síť, budou se čiperně otáčet na mezinárodním parketu, naříkat nad zradou Cechů a vymáhat pro sebe zvláštní výhody. Není třeba velké fantazie, abychom si domysleli , jak to bude vypadat. Problém s názvem. Zatímco Slovákům nebude název vlastního státu dělat potíže a vlastní vlajku již mají, Češi to budou mít horší. Mají na vybranou několik možností, ale žádná z nich není ideální. Řada lidí ( dodejme, aniž bychom chtěli urážet: intelektuálů ) doporučuje, aby Češi setrvali na názvu Československo. Zdůvodnění slovenskou menšinou je trochu násilné, nelogické, a vedlo by k dalším záměnám a pravděpodobně i sporům. Uložme tento starý název pietně do historie, nevytvářejme zmatek ! Se zbytkem “Česko “ jsou ovšem potíže několikerého druhu. Především se dá očekávat, že se ozvou moravští vlastenci s námitkou, že jsou - jak už se to dálo po staletí - zase přehlíženi. Moravané by se zřejmě nejraději vrátili o tisíc let zpátky k Velké Moravě, ale ta se už z vykopávek a hrobů vzkřísit nedá, a o nějaké velikosti se už vůbec nedá mluvit. Pak jsou tu potíže s překlady: Podstatné jméno Čechy jako země mohou Němci přeložit dvojím způsobem. Když jsou zdvořilí řeknou Böhmen, když nejsou, pak je to Tschechei. Böhmen, odvozené od prapůvodních obyvatelů této oblasti Bojohemů by ještě ušlo, jenže ve franštině Bohéme nebo v angličtině Bohemia vyvolává associace se společností nepříliš solidní. Lépe to jde s označením příslušníků národa: Tschechen, Tchěques, Czechs je už zavedeno a také přídavná jména z tohoto kmene odvozená zní docela dobře. Nakonec asi nezbude než uchýlit se ke složeným názvům: Česká (nebo Českomoravská ) republika, zkratka ČR nebo ČMR - jinak to asi nepůjde a budeme si muset zvykat. A co my venku ? To, co se odehrává v naší staré vlasti, je mimo náš dosah - jsme po zákonu i prakticky z tohoto procesu vyloučeni, můžeme jen psát memoranda a podpisovat výzvy, na které nebude nikdo brát zřetel.Jestliže domyslíme historický vývoj Československa do konce, smíříme se s tím, jakkoli to bude pro mnohé z nás, zejména ty dříve narozené velmi bolestné, že Československo , ta Masarykova výspa demokracie, náleží už minulosti. Přijmeme to jako osudovou nutnost a nebudeme pěstovat vůči slovenskému národu uraženou zášť. S jednou věcí se však nemůžeme smířit: s nepoctivým způsobem, jakým se dnešní vedoucí separatistického hnutí zmocnili vlády a osvojili si právo mluvit jménem všech Slováků. Nepochybujeme o tom, že proti nim vyvstane opozice, která bude nevybíravými prostředky potlačována. Budeme pokládat za svůj úkol a povinnost podporovat pronásledované a přičiníme se o nastolení opravdové demokracie v tomto krásném koutu země , který nám přirostl k srdci.. Zpravodaj by chtěl i nadále zůstat listem poctivých Čechů a Slováků ve Švýcarsku, i když zatím ty druhé, jak se zdá, můžeme spočítat na prstech. Češi mají historickou*a nepopiratelnou zásluhu, že pomáhali osvobozovat Slovensko před 74 mi léty a že v následujících létech pomáhali při vytváření nové slovenské identity. Dnes můžeme bratrskou pomoc Slovákům ( bez uvozovek ) formulovat jako nový historický úkol , jako vklad do budoucnosti : podporovat všechny poctivé síly, směřující k začlenění Slovenska jako hodnotného člena společenství evropských národů. Myslím, že to je nejlepší cesta, jak splnit Masarykův odkaz. Jedna Masarykova republika zaniká - přičiňme se o to, aby tu byly dvě nové, demokratické, zakotvené pevně v současnosti !. Ik 3 [pageend5]POLITICKÁ DOHODA ODS A HZDS ( Mečiar kontra Klaus ) Po obtížných jednáních v Brně, Praze a nakonec v Bratislavě dospěli předáci dvou víězných stran, pan Klaus a pan Mečiar, v noci ze dne 19. na 20. června 1992, po třináctihodinovém klání k této dohodě, která otvírá cestu k rozpadu Československa: Vedení ODS a HZDS: 1. si uvědomují vysokou historickou odpovědnost v situaci, která před nimi vyvstala po volbách 1992 v ČR a SR, a hodlají ji společně řešit ústavní cestou, 2. s cílem zabez_pečit kontinuitu všech ústavních orgánů ČSFR a všech procesů započatých po listopadu 1989 se dohodla na vytvoření federální vlády a na jejím programovém prohlášení, které je součástí této dohody, 3. konstatují rozdíly svých volebních programů a politických cílů v oblasti státoprávního uspořádání, neboř ODS pokládá za jedinou rozumnou a funkční formu s_polečného státu, vhodnou pro dnešní Českou republiku a Slovenskou republiku, federaci ( s jedinou mezinárodněprávní subjektivitou ), a HZDS za ni pokládá konfederaci s mezinárodněprávní subjektivitou obou republik. ODS nepovažuje konfederaci s mezinárodněprávní subjektivitou obou republik za společný stát, ale za svazek dvou samostatných států. Než konfederaci, dává ODS přednost dvěma zcela samostatným státům, t.j. ústavnímu rozdělení současného státu. 4. pokládají v této situaci za společný úkol všemi zákonnými prostředky iniciovat proces, který povede do 30. září 1992 k dohodě mezi národními radami o vyřešení státoprávního uspořádání, 5. dojde-li k vytvoření dvou států s mezinárodněprávní subjektivitou, pokládají ODS a HZDS v zájmu dobrého, přátelského sousedství a vzájemné spolupráce za vhodné vyhledávat takové formy soužití mezi oběma státy a takový rámec spolupráce, který by odpovídal tradicím i současným a očekávaným potřebám, Podle fotografie, pořízené po maratónu v Bratislavě, to vypadá tak, jakoby pan Mečiar vyhrál na body. Nebo čeká pan Klaus podle hesla o tom, kdo se směje naposled? [pageend6]6. navrhnou, aby v případě zániku ČSFR národní rady přijaly zákony, podle kterých budou poslanci Federálního shromáždění ČSFR začleněni do zákonodárných sborů republik, 7. zásady programového prohlášení federální vlády jsou závazné pro oba subjekty. Na tomto základě se budou obě strany pravidelně informovat a radit na úrovni Federálního shromáždění. K pravidelným schůzkám podle vývoje situace se budou scházet předsedové a vedení stran, 8. touto dohodou nejsou dotčeny vztahy ODS a HZDS k jiným politickým stranám, 9. ODS a HZDS se zavazují uzavřít dohodu o dalších ústředních orgánech státní správy do 31. července 1992. Politickou dohodu podepsali Vladimír Mečiar a Václav Klaus. Další uprchlík V polovině června požádal o asyl ve Švýcarsku další, v ČSFR pronásledovaný policista, bývalý plukovník Státní bezpečnosti Leonard Čimo.Dopustil se velkého provinění - znepřátelil si pana Dr. Vladimíra Mečiara.V době, kdy pan Mečiar byl slovenským ministrem vnitra, dal totiž svému podřízenému Čimovi v noci dne 26.ledna 1990 příkaz, aby vnikl do sídla Fcderání státní bezpečnosti, bývalé Tisový vily v Trenčíně, vyzvedl odtud bez protokolárního podchycení 18 osobních svazků pracovníků Stb v kategoriích D a KTS jakož i některé další dokumenty a předal je Mečiarovi jako nadřízenému. Mělo se údajně tím zabránit, aby svazky nebyly podle příkazu generála Lorence zničeny. Svazky se později našly u pana Mečiara, ale chyběly v nich 4 listy, které někdo vytrhl. Je podezření, že se týkaly pana Mečiara anebo osob, na které chtěl pan Mečiar vykonávat nátlak anebo jej už vykonával. Aféra byla dosti podrobně popsána v časopise Respekt č. 9,11 a 13 (1992). Pan Mečiar tato obvinění popřel, ale nevyvrátil. V normálním právním státě by byl pan Mečiar obžalován pro zneužití úřední moci- vniknutí do objektu, který mu nepatřil, dá se kvalifikovat jako vloupání. Pan Čarnogurský jako předseda slovenské vlády byl o případu informován , před volbami se ale neodvážil dát souhlas k žalobě, a po volbách už se zřejmě neodváží nikdo. Příznačné je, že o aféře nepsal ani slovenský tisk. Federální televize v Praze o aféře informovala, ale slovenská televize příslušnou část zpravodajství prostě vyřadila, prý pro nedostatek času. Aféra ovšem má další dozvuky. Po lednu 1990 se pan Mečiar na svého bývalého spolupracovníka rozhněval, protože plukovník Čimo si dovolil upozornit na finanční manipulace pana Demikáta, blízkého panu Biíakovi. Nevěděl tenkrát, že i pan Mečiar patřil do okruhu Bilakových přátel. Od této chvíle byl pan Čimo vystaven pronásledování a degradaci a když vypověděl o trenčínském vloupání před bezpečnostním výborem Slovenské národní rady a vyšetřovtelem v Praze, byl sám i jeho rodina vystaven fyzickým útokům. Když se dozvěděl, že na něj má být vydán zatykač, rozhodl se k útěku do Švýcar.. Aféry služebníků bývalého režimu je třeba brát se značnou reservou. V tomto případě ale vše svědčí pro to, stejně jako v případě kapitána Žáka, že údaje o pronásledování svědka se zakládají na pravdě. Proto také časopis Weltwoche (č. 25 z 18.června 92 ) věnoval případu pana Čimo celou stránku. V jiných, skutečně demokratických zemích by podobná aféra , pokud by byla prokázána, neodvratně musela vést k demisi dotyčného politika. Víme , jak to v podobném případě dopadlo v aféře Watergate..Na dnešním Slovensku je to ovšem jiné - nenajde se žádný nezávislý redaktor a nezávislé noviny, které by se případu ujaly a dovedly až do konce. Kdokoli by se odvážil něco proti panu Mečiarovi uvést, byl by označen jako český nactiutrhač, a nemohl by jeho postavení zvláště dnes, kdy mu lid dal ve volbách důvěru, ohrozit. Až jednou všechny hříchy pána Mečiara vyjdou najevo, poznají i ti nejprostší Slováci, komu naletěli, a budou se divit. Světová veřejnost už se diví dnes. 5 [pageend7]Damoklův Mečiar visí nad osudem Slovenska, pravil přítel Levý, a měl zřejmě pravdu. Jisté je, že s vítězem druhých svobodných voleb na Slovensku budeme ještě častěji mít co dělat, než jeho hvězda zapadne - Slovensko jí bude ale na dlouho poznamenáno. Pan Mečiar, původně nenápadný právník ve slovenském podniku Sklobal , po roce 68 vyloučený z KSČ, byl podle pověsti po sametové revoluci doporučen švagrem pana Dubčeka na místo slovenského ministra vnitra. Zřejmě se zde osvědčil, neboť po volbách 1990 se stal předsedou slovenské vlády. Nevydržel tu dlouho - v dubnu 91 byl tohoto místa neslavně zbaven pro podezření ze zneužívání úřední moci. Dnes,posílen volbami 92, se opět na toto místo vrací - na jak dlouho ? Češi vidí v Mečiarovi slovenského nacionalistu, který usiluje všemi prostředky o osamostatnění Slovenska. Profesor Miroslav Kusý, vedoucí katedry politologie na Komenského univerzitě v Bratislavě, tvrdí ovšem , že Mečiar nikdy zásadním nacionalistou nebyl a není. Jde mu jako pragmatickému politikovi jenom o úspěch a o moc. Jestliže bojoval o kompetence, šlo mu o takové, které by soustředovaly moc v jeho rukách, a stejně to je i se slovenskou národní suverenitou. Jeho postoj není nacionalistický, je to postoj z Macchiaveliho Vladaře. Jeho pohnutky nespočívají v národní hrdosti anebo ukřivděnosti, jde mu především o osobní ukřivděnost, osobní příkoří - proto např. je proti Havlovi, který se ho “ dotkl Ve svých projevech kolísal pan Mečiar mezi federací a konfederací, nyní po volbách mu jde o to, aby si vydobyl mocenský prostor na českém vítězi. Mečiarovo chování nemá nic společného se zásadním nacionalismem- je to nacionalismus příležitostný, po kterém sáhne vždy, když se mu to hodí, a který odhodí, když jej nepotřebuje. Zatím se tedy nese na vlně národnostní, ale v jeho postojích je patrné určité váhání. Vysvítá to např. z toho, že chtěl referendum a konečné řešení česko-slovenského problému odložit až na zimu, až by z čeké strany vydobyl co nejvíce a byl pevně v sedle - o vlastní samostatnost mu tak ani zřejmě nešlo. Je docela možné, jestliže nyní Češi budou naléhat na rychlé řešení, aby nebyla ohrožena hospodářská reforma, že se pan Mečiar postaví na stanovisko federace. . V jeho Hnutí za demokratické Slovensko jsou zastoupeny ovšem oba směry- federální i nacionálni. Do konce září se pan Mečiar bude muset projevit, na kterou stranu se přikloní. Ať tak či onak, dokud bude tento meč viset nad Slovenskem, nic dobrého z toho nekouká. Kolik Američanů dnes žije v Praze? "Zajímalo by mě, jestli nějací vůbec zůstali doma. Zdá se, že jsou všichni tady. Slyšela jsem, že je nás tu na 10 000, ale bude to spíš ještě víc," říká Nora Mikešová ( 23 let ), která pracuje v jedné pražské reklamní agentuře. Od "sametové" revoluce se barokní Praha stala doslova magnetem pro americké absolventy vysokých škol. Přitahuje je lesk něžné revoluce, ale také laciné bydlení a ještě lacinější pivo. "Je to zvláštní jev," říká tisková pracovnice pražské americké ambasády. "Přesný počet Američanů žijících v Praze neznáme, Přijíždějí na turistická víza, a tudíž se u nás nemusí registrovat. Většina z nich tu pracuje na černo, vyučuje angličtinu a není nikde oficiálně hlášena. Povídá se, že jak se někde objeví Američan, hned se může stát poradcem ministra." To by se v Americe nemohlo nikdy stát. Ale v zemi, kde je prezidentem dramatik ? Američani pronikají do státních služeb a budují zde své vlastní sítě. Když například potřebuje John Allison ( původně redaktor v New Yorku, nyní pracovník pražské kanceláře prezi- 6 ŽÍT SI V PRAZE JAKO KRÁL KEITH WHEATLEY [pageend8]denta ) něco vyřídit s ministrem zdravotnictví, obrací se tam na svého amerického kolegu. "Nejsou tu poradci z jiných zemí", říká. Jsme tu teď na výsluní, protože jsme byli celá léta oficielním nepřítelem. Je to móda mít amerického poradce - stejně jako je móda mít v New Yorku filipínskou služku." Mnozí Američané jsou dost bystří na to, aby této situace využili, zároveň ji dokáží s ironií komentovat: "Americký pas vám stačí na to, abyste se stal poradcem. Jsem Američan, a proto jsem automaticky chytrý. Děsivé je, že to tak funguje. Jsme už všude." S nově otevřeným automatem Mc Donald ve Vodičkově ulici a tramvajemi pomalovanými reklamami se Praha podobá dívce dlouho skrývané pod závojem, která se náhle vrhla kolem krku svému horlivému americkému milenci. V loňském roce začaly vycházet anglicky psané noviny - Prognosis a The Prague Post - obojí založené i obhospodařované Američany, kteří jsou příliš mladí na to, aby v USA sehnali místo v redakci velkých novin, natož aby je vlastnili. "Lidé se tady tomu vůbec nediví, že někdo v mém věku si může začít vydávat noviny", říká třiadvacetiletý zakládající partner týdeníku The Prague Post. "Jako Američan bych stejně tak dobře mohl pocházet z Marsu, takže na tom, že mám noviny, není nic zvláštního." Pro Američana nebo západního Evropana, který má chut si užívat, ale nemá na to doma dostatečný příjem, je Praha učiněný ráj. Půllitr nejlepšího piva na světě stojí asi 15 pencí a 50 pencí dělá vstupné na nejlepší diskotéce s živou hudbou nebo jazzového klubu. Skvělá tramvajová i podzemní doprava je tak laciná, že ani ten nejchudší ubožák nemusí riskovat pokutu dvou liber v případě, že pojede bez lístku. "V New Yorku bych musel vydělávat 120 000 dolarů ročně, abych mohl žít tak, jako si žiju tady," říká jeden Američan. John Allison to komentuje takto: "Je to skvělý pocit vlastní svobody, když si nemusíte aspoň jednou v životě dělat starosti s penězi. Jsem přímo odporně bohatý, protože je tady všechno tak laciné." Ale v Praze je víc lákadel, než jen peníze. "V Československu teprve teď probíhá sexuální revoluce. V Americe jsem ji nestihl - byl jsem v té době moc malý. Tady ji vychutnávám plnými doušky." Většina Američanů v Praze jde však přece jen víc o peníze, než o nějaké intelektuální hledání. Mladí Američané zaplavující město jsou srdcem a duší spíš soukromí podnikatelé než umělci a jsou v tomto ohledu věrnými dětmi osmdesátých let. Před šedesáti lety by takový mladý muž plný energie a nápadů měl rozepsaný román. Mladí američtí muži zde dnes raději sepisují průvodce, jak se kde v Praze dobře najíst. Jakkoli může být taková příručka kvalitní, potřebná a vtipná, určitě si nikdo v budoucnosti nebude nad jejími stránkami vyvolávat atmosféru porevolučního Československa. Ekonomickým základem veškerého života Američanů v Praze je vyučování angličtiny. Každá škola, každé pracoviště i vládní instituce jsou plné Čechů, kteří se za každou cenu touží naučit anglicky. "To je sen každého, kdo sem přijede s batohem na zádech," říká Laurie Morganová. "Vystoupíte z vlaku a zjistíte, že stačí otevřít pusu a mluvit, a zaplatí vám tolik, že tu za to můžete krásně žít." Mnoho Američanů míří do Prahy, protože v Americe je hospodářská krize, a proto mají absolventi vysokých škol málo pracovních příležitostí. "Proč nejet do Prahy a nepřečkat tam krizi? Dobře si tam žijete a ještě si obohatíte výčet zkušeností ve svém životopise." Takový je názor Američanů, kterým je přes dvacet a kteří si říkají Generace X podle stejnojmenného románu Douglase Cooplanda.. Je to generace mladých talentovaných a chytrých lidí, kteří svou tvůrčí potenci promarnují, protože nemají žádnou motivaci. Domnívají se, že přišli už po všem, proto si říkají "posties". Základním pocitem je frustrace, potřeba vystěhování, cynismus a zahořklost. At už tato generace prožívá jakékoli bolesti, rozhodně instinktivně touží trpět na správném místě. Mladí Američané nejezdí do vyhladovělé Moskvy ani do nezáživné Varšavy, nebo životu nebezpečné Bukurešti. Pohádkovým velkoměstem východní Evropy je Praha. Devětačtyřicetiletý Dave Trisko je vedoucím manažerem amerického střediska na Malém náměstí. Mimo jiné tam turistům zprostředkovává ubytování v pražských bytech. Byty od majitelů najímá na dobu jednoho týdne až celé měsíce. "Čechy vystěhuju, vyměníme zámky, nastěhuju tam turisty, a pak zase naopak. Do bytů dáváme deky, polštáře a povlečení, ručníky a americký kávovar." K dispozici má asi 350 bytů. Ubytování a bydlení není problémem jen pro turisty - za ty peníze jsou však Češi ochotni nastěhovat se k příbuzným anebo Prahu úplně opustit. "Platíme za to 10 000 korun měsíčně," říká jeden Američan, který bydlí v prostorném, ale ošuntělém bytě v centru Prahy. "Majitel bytu platí měsíční nájem 300 korun. Než ten byt pronajímal, stačilo mu pracovat tři dny v týdnu a pak jel na chatu - každá česká rodina má někde za Prahou rekreační chatu. Teď má dost peněz z tohohle. Nepracuje 7 [pageend9]vůbec a veškerý čas tráví na chatě." "Na Američany se tu i dost nadává," říká Alan Levy, šéfredaktor novin The Prague Post. "Lidi jsou intelektuálně proti McDonaldovi i velkým reklamám na Václavském náměstí." Jeden český podnikatel, který se s Američany přátelí, aby si procvičil jazyk, to komentuje: "Na začátku nám to lichotilo, že sem přijíždí tolik lidí za Států. Chtěli jsme tu mít chytré lidi. Ale je jich tu čím dál víc a zdá se, že si s naší ekonomikou neporadí o nic lip než my. Češi už se dívají na všechny ty americké poradce s jistými pochybnostmi. Máme své zkušenosti, kdy nás už jednou řídila jedna velmoc." Alan Levy vyjádřil ve svých novinách názor, že Praha bude v devadesátých letech pro literaturu a umění znamenat to, co ve dvacátých letech znamenala Paříž. "Praha je město druhých šancí. Nový prostor, kde všechno jde, kde je možné všechno a kde velmi velmi často nic nefunguje...Víme, že žijeme v historickém městě v historické době. Budoucí He- mingwayové a Fitzgeraldové, Audenové i Isherwoodové naše životy teprve zaznamenají..." Z PROJEVU PREZIDENTA HAVLA VE FEDERÁLNÍM SHROMÁŽDĚNÍ ( 25.6.1992 ) 1. Především je třeba, aby si všichni uvědomili, že naše federace existuje, že ji nikdo zatím nezrušil a že bude existovat a musí normálně fungovat až do definitivního rozhodnutí o tom, zda má existovat i nadále, anebo zda se rozdělí. Má svůj nezpochybnitelný nejvyšší zákonodárný sbor, tvořený vámi. Byli jste zvoleni do federálního parlamentu a složili jste slib věrnosti federálnímu státu a jeho ústavě. Má svého federálního prezidenta a v nejbliž- ší době bude mít, jak pevně věřím, i novou federální vládu. Likvidační či delimitační komisi můžeme ustavit až v okamžiku, kdy bude ústavně rozhodnuto o zrušení federace. 2. Uvítal jsem, že koaliční partneři, jednající o nové federální vládě, si stanovili ve své dohodě jasný cíl: usilovat o to, aby do 30.září bylo rozhodnuto o naší státní budoucnosti. Sdílím názor, že stav nejistoty nelze prodlužovat do nekonečna a že čím dříve rozhodnutí padne, tím bude lépe. Každý den odkladu zvyšuje neblahé důsledky nejistoty, důsledky morální, ekonomické, mezinárodně politické a právní. Pouhá agónie společného státu, jeho hroucení anebo divoký rozpad by se obrátily proti všem naším občanům. 3. Domnívám se, že má-li být náš stát rozdělen, musí se tak stát ústavním demokratickým a civilizovaným způsobem. Jediným dnes existujícím ústavním způsobem rozdělení státu je referendum. To znamená referendum o vystoupení z federace, vyhlášené v jedné z republik nebo v obou republikách současně. Tento způsob je podle mého pevného přesvědčení nejdemokratičtější a nejmorálnější, protože dává všem občanům možnost jasně se vyslovit k jasně položené otázce. Pakliže se ukáže, že tato cesta není z různých důvodů uskutečnitelná, a pakliže vy, jako nejvyšší zastupitelský sbor federace, naleznete jiný způsob, jak eventuální rozdělení uskutečnit a vtělíte tento způsob do našeho ústavního systému, pak - budu-li prezidentem - budu vaše rozhodnutí respektovat, protože jsem slíbil věrnost ústavě. 4. Budu-li souhlasit s personální skladbou vlády, kterou designovaný ministerský předseda sestaví a navrhne mi ke jmenování, a bude-li v jejím programu to, co bylo v koaličních rozhovorech dojednáno, budu tuto vládu jmenovat. 5. Vždycky jsem se domníval a dodnes se domnívám, že pro všechny občany by bylo lepší 8 [pageend10]žít ve společném státě, byt jinak vnitřně uspořádaném, než ve státech dvou, znovu a složitě budujících systém své spolupráce. Z voleb sice přímo a jednoznačně nevyplývá, že většina obyvatel Slovenské republiky je opačného mínění, nicméně výsledky těchto voleb přijímám jako politickou realitu nejvyšší síly a vážnosti, jako realitu, kterou je třeba ctít a která má své důsledky. 6. V případě, že se Československo rozhodne rozdělit na dva státy, pak bychom to měli chápat jako historickou výzvu k tomu, abychom ukázali, že i takovou operaci lze provést pokojně, na základě jednání, právním způsobem, bez občanských konfliktů a konfrontační atmosféry; že takový proces může být rozumně řízen a že nemusí nutně znamenat vážné ohrožení pro občany země a stát se nebezpečným zdrojem nestability v celém regionu. Zda se podaří na takto chápanou historickou výzvu odpovědět způsobem, o němž tu mluvím, by se ovšem nerozhodovalo až ve chvíli, kdyby se Československo začlo de jure i de facto rozdělovat, ale rozhoduje se o tom už teď. Proto se domnívám, že by se všichni Češi i Slováci, všichni občané Československa, to znamená veřejnost, sdělovací prostředky i politici, měli v této složité době vyvarovat všeho, co by zhoršovalo už tak dost napjatou situaci v zemi. Tedy všech vzájemných útoků, nepodložených podezření či obvinění ( všech projevů nesnášenlivosti, odporu, nenávisti či uraženosti. RODNÝ KRAJ ... Vydavatel Zpravodaje zaslal kancléři Scharzenbergovi výtisk čtvrtého čísla letošního ročníku, v němž byla otištěna vzpomínka na jeho strýce Františka Schwarzenberga. Pan kancléř nám odpověděl tímto dopisem: KANCLÉŘ PREZIDENTA ČESKÉ A SLOVENSKÉ FEDERATIVNÍ REPUBLIKY Karel Schwarzenberg Vážený pane, děkuji Vám srdečně za Váš dopis a za zaslaný časopis s rozhlasovým projevem mého strýčka Františka Schwarzenberga z 21. prosince 1957. Udělal mi velikou radost. Jsem potěšen za Vaši vzpomínku na něho v časopisu Čechů a Slováků ve Švýcarsku "Zpravodaj". Když jsem si projev četl, měl jsem celé vltavské údolí mého dětství před očima a bylo mi v ten okamžik, který je jinak naplněn pracovním shonem a úředničinou, strašně hezky. S pozdravem [pageend11]Byla jedna taková píseň, kterou si naši předkové ( a najde se jistě i pár pamětníků) zpívali pokaždé, když si mysleli, že konečně mají, co chtěli. Jenže za nějakou dobu se zpravidla ukázalo, že to, co mají, není tak docela to, co chtěli. Notoval jsem si tu píseň při čtení volebních výsledků a notuji si ji pořád, když mi kdekdo říká, jak je zklamaný těmi našimi voliči, jak ho šokuje, kolik dostali ti nebo ti a kolik nedostali ti nebo ti. Myslím, že jsme vlastně poprvé od onoho památného listopadového večera zažili praktickou demokracii v celé její nahosti. A pravidelní návštěvníci nudistických pláží mi potvrdí, že nahota není ve skutečnosti nic moc pěkného, třebaže existují výjimky. Takže: každý trenér ví, že může do hry poslat jen ty hráče, jež má na soupisce. Nelze si vypůjčit na jeden extrovní volební mač voliče odjinud, třeba z Velké Británie. Nyní slyším, že jsme ztratili iluze. Mysleli jsme si, že máme kvalitnější kádr. Proč jsme to zjistili až nyní? Copak v této zemi nejsou odborníci na marketing? Ti přece přesně vědí, kolik 10 je v zemi slepců, kolik lidí snídá raději sladkosti a kolik drštkovou polévku, odborníci na marketing dovedou spočítat, jestli je oblíbenější červená nebo žlutá barva. Řeknou vám s jistotou, že dělat v Grónsku reklamu na ledničky jsou vyhozené peníze. Ze by nevěděli, kolik je v zemi slušných lidí? Že by nevěděli, kolik je lidí inteligentních a kolik hloupých? Zajisté, existuje zde několi firem zabývajících se průzkumem veřejného mínění. Četli jsme každou chvíli nějakou prognózu. Některé prognózy byly dokonce poměrně přesné. Ale kdo by věřil prognózám? Prognóza je přece jenom obyčejná věštba, tvářící se vědecky. A pak: průzkum veřejného mínění se ptá na respondentovu přízeň ke konkrétním stranám. Obávám se, že málokdo na takovou intimní otázku odpovídá zcela podle pravdy. Agenti IVVM se měli ptát lidí, kolik je 2+2. Měli se jich teptat, jestli věří na zázraky. Měli měřit jejich trpělivost. Měli se jich ptát, čím se živili před převratem. Myslím, že naše prozření přišlo v pravou chvíli. Pro začínajícího řidiče prý je nesmírně důležité, aby svou první havárii absolvoval dostatečně brzy. To bývá ještě havárie lehká. Jestliže však řidič havaruje poprvé už jako suverén, zpravidla to nepřežije. Vladimír Poštulka, LN Na Západ je cesta dlouhá ... VOZEJČÉÉK ! Při návštěvě Československa nás známí pozvali na večeři. Milostpaní si dala při přípravě chutného žvance jistě záležet, nebot z kuchyně se vykrádaly vůně libé až nejlibější. Dáma kmochnila dle mého oblíbeného receptu. A když už, tak už! Pročež jsem nevinně utrousil nesmělou otázku: "Ráčila jste dochutit worchestrem?" Autorka gastronomické básně lehce pobledla a slovy značně nesouvislými se snažila ozřejmit, že ona omáčka jaksi - téměř - vlastně a podobně. Worchester zkrátka doma neměla. Nahodil jsem masku světáka a se slovy "Nevadí. Kvačím hbitě opatřiti," jsem odskotačil do samoobsluhy. Při vstupu do prodejní jednotky Pramenu jsem lehce znejistěl. Tísnila se tam totiž mohutná fronta tzv. spotřebitelů, jejichž životním cílem bylo zmocnění se nákupního vozíku. TEĎ, KDYŽ MÁME, CO JSME CHTĚLI JIŘÍ KOLÁŘ kde domov můj? kde domov můj? [pageend12]V duchu se mi před očima mihla má bez- worchestrová hostitelka, chystající se během několika minut nahnácat chutnou krmi na talíře. Kromě toho jsem počal být nahlodáván představou, že worchester je třeba tento týden nejúzkoprofilovým sortimentem. 1 když jsem byl předtím znalci Divokého Východu nespočetně varován před prohřešky vůči vozíčkové mánii, sebral jsem veškerou svou odvahu a s vědomím, že ve svém věku mezi padesátkou a rozkladem si ještě troufnu jednu flanderu - bude-li náhodou v regálu - v ručičce odvléci k pokladně, jsem riskoval. S nestoudnou potměšilostí imperialistického agenta jsem proto vnikl bez nákupního vozíku do náchodské tzv. velkoprodejny. Mé pokojné nákupní bloumání dlouho netrvalo "Panéél Kde máte vozejčéék!?", rozječela se záhy jedna rádoby prodavačka, ke které se vzápětí přidala druhá bílopláštová víla. Na danné téma stejnou otázku dohulákal jakýsi šéfík, jenž přifrčel rychlostí hasičů. Ovozíčkovaní tzv. spotřebitelé vůkol se radostně uculovali v přesvědčení, že právě byl bdělým a ostražitým personálem lapen vícenásobný vrah. Jelikož vím, že na lidi, kterým není shůry příliš dáno, se musí pomalu a přívětivě, odvětil jsem mile, že vozejčéék nemám, nebot na něj nehodlám stát nesmyslnou frontu a kromě toho je mým úmyslem zakoupení jedné flašky omáčky, kterou - najdu-li ji - unesu v jedné ruce. Pan šéfík se začal silným hlasem malebně divit, kdeže jsem viděl chodit nakupovat bez vozééjčku. Tato vysoce oduševnělá otázka mi připomněla dotaz, kolik že je stupňů Celsia na Slunci - avšak ve stínu. I když zpravidla nejsem skoupý na poslední slovo, zjistil jsem, že má inteligence je hluboce zahanbena vysokou úrovní nedávného bésepáka. Zmatněl jsem. "Kde?", zablekotal jsem a jako na potvoru jsem si při tom soudružském výslechu najednou nemohl vzpomenout na adresy skutečných velkoprodejen v Curychu, San Franciscu, Londýně apod. Za výcucu posledních jiskérek pudu sebezáchovy jsem před rozlícencem zašpitl: "Všude na Západě..." "Člověčel Co mi to tady vykládáte?", dal se slyšet šéfík šarmem hejhuly. "Na celém světě musí být v potravinách vozejčéék!" "Má pravdu!", servilně korunovala nechutnou scénu výše zmíněná rádoby prodavačka a nechala se obdivovat: "Já Západ znám. Ve všech prodejnách Aldi a Norma musí být vozejčéék!" Vypadl jsem z tzv. velkoprodejny sice bez worchesteru, avšak naštěstí nezbouio- ván. Dodnes mě mrzí, že jsem slaboch, který těm nadšencům vozíčkové mánie nedokázal vysvětlit, že v německých kšeftech Aldi a Norma se skutečně nákupní vozíčky používají. Zákazníci totiž ty týdenní nákupy v jedné ruce odnést nemohou. Při své poslední návštěvě Náchoda jsem se chtěl podívat, zda onen šéfík ještě šéfíkuje. Svůj původní úmysl jsem ale záhy zavrhl: takový kádr dnes jistě už sedí na ministerstvu. Na Západ je cesta dlouhá ... Jiří čejka, Uster OBSKURNÍ "SLUŽBY" ČEDOKU Pokaždé, než se vydám na letní dovolenou, zatelefonuji příslušné rakouské, belgické, či německé cestovní kanceláři v Curychu a vyžádám si prospekty pro přípravu cesty. Druhý den pak vydlábnu z poštovní schránky značně macatou obálku s všemožnými praktickými materiály. A ještě mi poděkují, že jsem projevil zájem o jejich zemi. Letošní dovolenou hodlám strávit ve staré vlasti. Dle mnohokrát již osvědčeného způsobu jsem uchopil Bellův přístroj a vytočil číslo curyšské tzv. cestovní kanceláře Čedok. Prostoduše jsem projevil zájem o zaslání několika prospektů jižních Čech. Leč ta- mější dáma vyslovila názor, že to tak jednoduše nejde. Prospekty se musí jak šarmantně pravila - nejprve písemně "anforderovat" a k této žádosti je nutno připojit zpáteční ofrankovanou obálku... Je nejvyšší čas, aby Čedoku někdo vysvětlil, jak se podobné "složité" záležitosti v Evropě vyřizují, či aby "služby" této archaické instituce byly konečně nahrazeny moderní konkurencí. Jiří Čejka, Uster 11 [pageend13]ZÁPADOČESKÉ LÁZNĚ Navštívit Karlovy Vary, " Karlsbad ", " Marienbad " "Francensbad ", to bývalo v dobách rozkvětu Rakouskouherské monarchie módni, "nóbl Každoročně se tu setkávali hosté - smetánka společnosti - z Vídně, Pešti, Berlína, z Paříže či Petrohradu. Celá tato západočeská oblast je sopečného původu : nedaleko Františkových lázní je kopec Komorní hůrka, pravděpodobně poslední sopka ve střední Evropě, o kterou se zajímal nejen hrabě Sternberg, ale i Goethe. Dodnes v této oblasti vyvěrá několik dssítek ther- málních pramenů s různým složením a různými léčebnými účinky, o jejichž využívání hovoří dochované zprávy už ze 14. století. Karlovy Vary jsou ze západočeských lázní nej známější. Své jméno odvozují od Karla IV., který podle historie zde při lovu objevil zřídlo horké vody, tryskající do výše 15 m. Dnes už je toto zřídlo podstatně krotší, ba muselo být znovu navrtáváno, stále má však osvědčený účinek při léčbě nemocí zažívacího ústrojí a látkové výměny. Celkem je v Karlových Varech zachyceno 12 léčivých pramenů, které vyvěrají z hloubky kolem 2000 m a obsahují až 40 solí a stopových prvků, které se v podobné kombinaci nikde jinde nevyskytují.Novější výzkumy např. ukázaly, že pltí karlovarské vody působí příznivě na snížení hladiny cholesterolu v krvi a tím i na nemoci cévní a srdeční. Dnešní vzhled Karlových Varů je určován především stavbami hotelů a léčebných ústavů z minulého století - jenom lázeňská kolonáda musela být po válce vybudována nově. Minulý režim, který se honosil péčí o člověka, nechal mnohé stavby zpustnout, protože příliv zahraničních návštěvníků a s nimi i deviz ustal a na opravy nebylo dost prostředků. Nyní je co dohánět, aby Karlovy Vary se dostaly do bývalého lesku. Znovu se objevují jména známých hotelů jako Pupp, Richmond,Imperial, Švýcarský dvůr, obnovují se fasády zvenčí a dobré služby uvnitř. Vedle péče o zdraví tělesné se lázně starají i o dobrou pohodu duševní. Jsou zde pěkné parky, možnost koupání v 12 [pageend14]Brezovské přehradě, golfové a tenisová hřiště. Jako upomínku z Karlových Var si návštěvníci odvážejí karlovarské oplatky, výrobky skláren Moser nebo porcelánky v Březové a konečně i nějakou tu lahvičku třináctého pramene, známé Becherovky. Okolí Karlových Varů je turisticky velmi vděčné, turistické cesty jsou vzorně značkovány, také autobusová sít umožňuje dělat výlety do okolí. Na sever od Karlových Varů leží Jáchymov, kdysi stříbrné doly,pak neblaze proslulé doly uranové, od roku 1906 také lázně s radioaktivními thermálními prameny, které se osvědčily při léčbě nemocí pohybového aparátu. Cestou do Jáchymova se můžeme zastavit v malých lázních Kyselka a prohlédnout si u obce Radošov krytý dřevěný most, který původně pocházel ze 13. století a vypadá jako věrná kopie mostů známých ze Švýcar. Jestliže Karlovy Vary se rozkládají v údolí říčky Teplé a na pahorcích, které údolí vroubí, Frantižkovy lázně leží na náhorní rovině, 450 m nad mořem. Pověst těchto lázní je založena na úspěšném léčení ženských chorob. Blízká rašeliniště pak poskytují možnost léčit i choroby kloubů, srdce a krevního oběhu. Typická lázeňská srchitektura Františkových lázní je chráněna jako památková reservace. Půvabné je okolí lázní s rybníky Amerika a Jadran, přírodní zajímavostí je rašeliniště Hájek-Soos s bublajícím bahnem. Třetí v souhvězdí západočeských lázní jsou lázně Mariánské. Lázeňské budovy jsou tu malebně zasazeny do zahradního rámce, příznivé klima ( 628 m ) a léčivé prameny s vysokým obsahem kysličníku uhličitého a minerálních solí, to vše přispělo k velmi dobré pověsti těchto lázní. Richard Wagner zde pracoval na svých známých operách, J. W. Goethe zde prožil svoji poslední lásku, léčila se zde řada významných osobností, které dávaly přednost tomuto půvabnému koutu před rušnějšími Karlovými Vary. Klidné prostředí nalezne návštěvník i v Konstantinových lázních, které leží jižně od Karlových Var a vyznačují se téměř rodinným prostředím. Léčba je zde zaměřena na nemoci nervové, svalové kloubní. Stranou velkého ruchu leží i lázně Kynžvart nedaleko Mariánských lázní,specialisované na léčbu bronchitíd a černého kašle. Přebytek výborného Rudolfova pramene zde odtéká nevyužit do potoka ...Mezi malé lázně je možno počítat i Teplou, která je významná především svým premonstrátským klášterem ze 13. století. V celém dnešním Československu bylo napočítáno na 3000 minerálních pramenů. Vznikla při nich řada lázní - Poděbrady, Luhačovice, Trenčianské Teplice a další, ale žádné z těchto lázní nedosáhly takového významu jako lázně západočeské. Jejich pověst je plně oprávněná: stojí za to je navštívit když už ne jako pacienti, pak alespoň jako návštěvníci. VK SPANILÉ JÍZDY Čtenáři, kteří si ještě pamatují něco ze školních lavic, si snad vzpomenou, že jako spanilé jízdy vešly do dějepisů výpravy husitů do blízké i vzdálené ciziny: dojeli tenkrát až k Baltskému moři, a to byl nějaký výkon ! Organizace takových výprav v době, kdy neexistovaly cestovní kanceláře, letecké spoje, železnice ba ani ne pořádné silnice - o cestovních pasech a devizách nebo úvěrových kartách ani nemluvě-si opravdu zaslouží náš obdiv, zvláště když uvážíme, že se cestovalo v plné polní zbroji na známých a nepochybně pěkně těžkých vozech, které sloužily jako hradba, kdekoli Husité campovali. Cesty se ovšem tenkrát nekonaly za účelem poznávání cizích krajů a života jejích obyvatel - byly to spíše, řečeno zdvořile, cesty zásobovací, jejichž přínos spočíval především ve hmotné oblasti. Nedá se tajit, že i dnes naši lidé doma, vyhladovělí dlouhým odříznutím od světa, takové cesty podnikají. Ale mně osobně se zdá, že spanilost, tak jak to dnes pociťujeme, není správné hledat jen v té nízké hmotě: ten pojem si zaslouží lepší náplně ! Jestliže dnes podnikáme spanilé jízdy, mělo by nám 13 [pageend15]jít o zážitky alespoň trochu vyššího druhu: obohatit svoje poznání a zažít něco zajímavého, dobrodružného, což je nakonec kořením každé cesty. Získat zážitky, které si zapíšeme do paměti a o kterých rádi vyprávíme přátelům. Věren těmto zásadám, kterými jsem svoje spanilé jízdy motivoval, vydávám se už po léta, kdykoli mám trochu volna, do bližších i vzdálenějších krajů. Vyjíždím takřka nazdařbůh, bez pevného cestovního plánu a aranžmá cestovních kanceláří, improvizuji na místě podle nálady, počasí a peněz, a podařilo se mi objevit či zažít všelicos zajímavého či pěkného. Začněme třeba Francií: kousek za švýcarskými hranicemi, po návštěvě velkolepého musea starých automobilů v městě Mulhouse se rozprostírá velká náhorní rovina Vogéz. A v jejím středu, nedaleko známých lázní Contrexville, se nalézá malá vesnička Darney, která je spjata s historií našich legií v prvé světové válce. Byl zde totiž výcvikový tábor našich legionářů, zde vykonal T.G.Masaryk 'spolu s francouzskou vládou přehlídku našeho zahraničního vojska. Připomíná to štíhlý pomník na návrší, který vévodí celému kraji, a malé museum v obci. Pomník zašlé slávy, neudržovaný a pomalu propadající zkáze, protože se o něj po padesát let nikdo nestaral, a i museum , jestli ještě dnes existuje, zapadá prachem. Snad tu zůstaly stopy v místním obyvatelstvu, ale dnes už je těžko hledat pamětníky.Neškodilo by, kdyby se tato památka trochu oživila. Jinak nemám na Francii zvláště pěkné vzpomínky. Projezdil jsem ji celou, všude jsem našel příjemné lidi a zejména výbornou kuchyni -na tu si Francouzi potrpí a i na malých vesničkách, v malých hospůdkách se dobře jí -ale to vše mi nemůže zakrýt nepříznivou zkušenost, že mi na Riviéře bylo dvakrát vykradeno auto. Policie mi v obou případech ochotně vystavila potvrzení pro pojišťovnu, když jsem se v zástupu čekajících dostal na řadu,ale tím její snahy zřejmě skončily. Ani s italskou policií nemám dobré zkušenosti : dvakrát mi napařila mastnou pokutu za přestupek, který podle mého názoru žádný nebyl: za předjíždění nákladního auta v místě, kde to nebylo zakázáno, a za pár centimetrů, o něž windsurfingové prkno přečnívalo přes obrys vozu. Když k tomu připočtu katastrofálně znečistěnou vodu na severu italské Adrie ( řeka Pád tu funguje jako hnusná stoka ), kde jsem chytil středoušní zánět, ztratil jsem i na Itálii zájem - tím spíše, že už jsem stačil všechny její památky si prohlédnout. Jen jeden objev a jeden zážitek bych Itálii připsal k dobru: v kostelíku v městečku Arenzano ( nedaleko Janova ) jsem objevil kopii Pražského Jezulátka, které je tam ve vší slávě uctíváno. Další zážitek byl kulinářského druhu: v malé hospůdce v Toskáně jsme si přáli k bifteku trochu hořčice a nevěděli jsme, jak se to italsky řekne ( pro příště-je to senape ). Majitel hospůdky se mohl přetrhnout ochotou, ale bylo to málo platné. Až když jsme si chtěli vypomoci francouzským názvem " moutarde ", chytl se za hlavu a přinesl nám italské " mostarda ", což je ovoce v cukru. Museli jsme to pak s příjemnou tváří k tomu bifteku sníst, i když si pán domu musel o cizincích myslet všelicos. Hůře to dopadlo v řeckém vnitrozemí, v městě Tripolis, kam zřejmě mnoho [pageend16]turistů nezavítá. Nechali jsme se nalákat do malé hospůdky, kde se opékalo něco jako černé klobásy a bylo to deklarováno jako vynikající řecká specialita. Možná že to opravdu byla - majitel nám přinesl k podpisu pamětní knihu, kde toto jídlo bylo velebeno ve všech řečech, a také hosté u okolních stolů si zřejmě pochutnávali. Na náš žaludek to bylo příliš: zdálo se, že jsou to rozemleté a do střev nadívané ovčí vnitřnosti. Měli jsme co dělat, abychom před očima majitele, který se stále okolo nás točil, ukryli všechno do ubrousku, a šli jsme nakonec spát s hladem. Využil jsem ovšem toho, že česky tam nikdo neuměl, a do pamětní knihy jsem specialitu po pravdě zhodnotil. Snad mi to pan hospodský odpustí - čeština, jak jsme později zjistili, není v Řecku tak neznámá: v Athénách jsme našli krámek, na němž bylo napsáno: zde se mluví česky. Ukázalo se, že majitel byl jako dítě v době, kdy tuším v Řecku zuřila občanská válka, na výchově s jinými řeckými dětmi v Československu.Byl ohromně šťasten, že mohl svoje znalosti uplatnit. Dalo by se ještě dlouho vyprávět o různých drobných i větších zážitcích ze spanilých jízd - ale myslím, že těchto pár příkladů stačí a ze bych měl spíše nechat volné místo pro čtenáře, aby je vyplnili svými vlastními zážitky. Jsn Bláha CO JE EXIL ? Jaroslav Strnad ( Pokračování z č.5 ) Přirozeně byl exil také braní. Bílého nosorožce se podařilo skolit jen málokterému exulantu, ostatní se museli spokojit s obyčejnými rybami, tu s kapříkem, onde jen s mřenkami. Úspěchy mu nerostly jen tak volně na stromě, nestačilo po nich jen vztáhnout ruku. Na korálky, kterými se cizími krajinami probíjeli cestovatelé kdysi, nebyl v našem věku nikdo zvědav. Práci musel odevzdávat, výměnnou hodnotou za chléb s máslem v neznámých zeměpisných šířkách a délkách byly výrobky tvých rukou, tvé hlavy, nikoliv jablonecká bižuterie. Je sice pravda, že "Češi jsou lišky, lišky" a nikdy nebylo v Československu tolik vysoce kvalifikovaných odborníků, jako jich přišlo do exilu, hranice byla namnoze čarovná a nadělala přes noc z uprchlíků specialisty všech specialistů, často jim dokonce přičarovala akademický titul. Ale konec konců se dřív nebo později ukázalo, co člověk doopravdy uměl. Dostal za to řádně zaplaceno. Vilky a chalupy rostly jako sněženky z mrtvé zimní půdy, sotva se oteplí. Auta exulantů záhy plnila hojnou měrou parkoviště celého, z exilu dosažitelného světa. Zadarmo však exulant zřídka kdy něco dostal. Práce nebyla jedinou hodnotou, kterou za poměrný blahobyt musel zaplatit. Kožich, whisky, pistolka, krb, parfém Niny Ricciové, adidasky byly zaplaceny dráže než jen nesmlouvavým pracovním tempem. Na Západě je - a bude především ztráta. Odchod z vlasti si vyžádá především zříci se domova, stolu, znamenaném vřezy nože vedeného tvou rukou, nepřekročit - leda ve snu - práh, přes nějž jsme chodili léta bez povšimnutí. Naše západní safari nás ochudilo o příbuzné, přátele, s nimiž jsme "vypili mnohou číši". Museli jsme změnit mlékárnu, nakupovávali jsme tam každé ráno housky, ševče, u něhož jsme si dávali podrážet škrpály. A domov, to není jen stýkat se s kámošem, podívat se podle libosti za tím, za oním. Domov jsou také stromy v ulici, domy v ní, kolem nichž se chodívalo do školy, do zaměstnání, aniž si to člověk uvědomoval, je to liják, který dělá na ulici žabičky, jak se s nimi tady, v exilu, nikdy nesetkáte, domov je park, kde jste měli první rande, tramvaj proklínaná a ohyzdně věkem sešlá, vinárna a stráň, homolky, buchty a křížaly u tety v komoře. Rozhodně ne místo, kde si můžeme pověsit klobouk, jak se okolí snaží namluvit někteří mudrci. Samo sebou: našli jsme tu dokonce víc vody, než bývalo v našem rybníce, bydlíme v mrakodrapu nebo dokonce ve svém, jíme tutti fruti na pobřežích všech moří. Ale domov jsme ztratili. A bez něho jsme to přestali být my. Trochu jsme se odcizili, lépe snad: byli jsme odcizeni. Bez odcizení člověka se neobejde dnes žádné umělecké dílo. V exulantovi se zkonkretizovalo. Nabylo tu a tam příšerných 15 [pageend17]forem a míry. Je slyšet uprchlíky, že se nevrátí ani na krátkou návštěvu, ani když zázrak 1/.listopadu moc estébáků jednou provždy zlomil. Prý si s těmi, co zůstali at dobrovolně či nuceně ve věznici, zvané Československo, nemají co říci, jsou prý to lidé pokřivení, jinak myslí, než oni, co zažili svět. Nechali se prý převychovat do omezenosti, do nespolehlivosti, lstivosti, podfukářství. Zvrácená ideologie, kterou jim satrapové Moskvy čtyřicet let vtloukali nemilosrdně do hlavy, v nich zanechala nevymazatelné stopy. Musí prý vymřít tato generace, aby se národ zbavil nešvarů, násilně okázaných samozvanými usurpátory. Asimilace však nepostupuje tak rychle, jak by si rádi namluvili ti, co se rozhodli stát přes noc myšlením Američany, Němci, Švýcary, Kanaďany, Rakušany či Australany. Integrace do nového prostředí bývá obvykle velmi zdlouhavá a někdy do konce dnů zdánlivá. Exulant zůstává, at to velkorysí hostitelé připouštějí nebo ne, přece jen mezi nimi různorodým prvkem. I když se domůže sebelepšího postavení, žije v jiném světě, napůl doma, napůl v cizině. Jeho zvyky nejsou zvyky obyvatelů země, která poskytla asyl ( vezměte si jen to protivné zouvání před vstupem do obýváku ), jeho řeč není řečí lidí, mezi něž se utekl před partajními tajemníky, byt se jí naučil sebelíp. Namlouvá-li si něco jiného, podvádí se sám. Přechodem hranic nabyl možná doktorátu, ale národnost změnil jen zdánlivě, napůl, na čtvrt. Ba ani evropanství si tu nevydržel. Stát se Evropanem, opravdovým, politickým smýšlením Evropanem, na to není téměř žádný exulant dosud zralý. Přitom k tomu má větší šanci než ostatní obyvatelé toho zemědílu. Nemá domov, jen tajemná podhoubí ho k němu vážou, neviditelná, ale pevnější než lodní lana. Pro tyto všechny vlivy, kterým je exulant přechodem hranic náhle vystaven, je exil uskutečněním každého z nás, prubířským kamenem naší vnitřní síly. Vysloveně slabé povahy zlomil - naštěstí takových mnoho není - vnitřní malost "prokádroval". Kdo z politických uprchlíků byl jen trochu osobností, absurdnost, zvanou exil, zvládl tu s většími, tu s menšími nesnázemi. Možná, že musel ( a musí) obrátit třikrát groš, než jej v.ydá. O to však vskutku nejde. Jen pošetilci vyvažují hodnotu člověka zlatém. Rozumný a moudrý ví, že pravou svou cenu nosí v sobě. Ta neviditelná hodnota může růst - a roste: v exilu má možnost výběru, neomezenou, takřka nekonečnou. Unum necessarium exulanta naší doby je jistě jiné, než ono, bez něhož nemohl žít Komenský. Jestliže jsme odešli do ciziny proto, abychom v sobě uchovali nějaké hodnoty, proto, abychom nepřišli o svou podstatu, měli jsme ( a máme) k tomu v exilu veškerou možnost. A svoboda, za níž většina z nás opouštěla vlast, je právě volné využití této možnosti podle schopností každého z nás. VOLBY V ČESKOSLOVENSKU - TEORIE A PRAXE Ve Zpravodaji č.5/92 byla pod titulkem Volby v Čekoslovensku 5.-6. června 92 zveřejněna informace o volebním zákoně, podle něhož oprávněný volič dostane při volbě dva soubory kandidátek - pro volbu do federálního shromáždění a do České národní rady. Že tomu tak nebylo v případě voličů, kteří nemají trvalé bydliště na území ČSFR, dokazuje níže uvedená osobní zkušenost. Zúčastnil jsem se voleb v malé obci v okresu Kladno. Po předložení nově získaného československého pasu jsem byl volební komisí dotázán na místo trvalého bydliště. Když jsem podle pravdy odpověděl, že ve Švýcarsku, bylo mi sděleno, že nesmím volit do České národní rady. Když jsem se proti tomu ohradil, dali mi členové komise nahlédnout do jejich prováděcích instrukcí o volbách, kde v odstavci o voličích s trvalým bydlištěm mimo území ČSFR diskrétně stojí, že tito dostanou volební lístky do federálního shromáždění a do sněmovny národů ( národní rady jsou vynechány ). Poukázal jsem na diskrepanci mezi touto směrnicí a informací o způsobu volby předloženou voličům spolu s hlasovacími lístky a na to, že před zákonem si musí být všichni občané rovni a že toto opatření je diskriminační. Na mou žádost se volební komise telefonicky spojila s okresní volební komisí v Kladně, ale ta údajně potvrdila, že do České národní rady volit nesmím. Myslím, že by bylo žádoucí, kdyby Svaz Čs.spolků ve Švýcarsku event, ve spojení s krajanskými organizacemi v jiných zemích, podnikl kroky k tomu, aby diskriminační tendence některých kruhů v Československu, proti spoluobčanům žijícím mimo území ČSFR, kterých neustále přibývá ( restituční zákon znemožní písemné volby, hospodářská omezení ) skončily. (Dr. M.Sedláček) 16 [pageend18]KAŽDÉMU PODĹA MEČIARA ? PETER ŠPORER Od vynúteného odchodu Vladimíra Mečiara z vecholu moci na Slovensku ( a vlastne už počas jeho boja o udržanie sa v kresle premiérskom ) odohral tento inteligentný a pohotový muž s nesmiernou hodnovernos- tou úlohu urazeného, poníženého a neprávem odvrhnutého dietata. Prispôsobením si mýtu dokázal v íude prebudit nádej, že zbojník Jurko im za všetkých ukáže. "Zoraďme sa v jeden šik, Mečiar je náš Jánošík." V šík áno, Jánošík áno, ale už nie fyzické vtrhnutie do parlamentu.... obdivuhodné, vedel, že fútostivé slovenské srdce by sa v budúcnosti ponad to neprenieslo, nepreniesli by sa ani roztrpčené mocnosti. Následovalo ignorovanie pozvánok do televízie ( a vytvárania zdania, že legendu Mečiar do nej nevpúštajú ), ignorovanie poslaneckých povinností vo federálnom parlamente ( legenda je urazená ), na tlačovkách odznievali jednoznačné odpovede na akélkoívek otázky z ktorejkoľvek oblasti ( ak to novinári poplietli, nič to, aspoň sa znejasnili skutočné protirečenia vševedú- cej legendy ). Dokonca pri prieniku do dobromyseľného srdca voliča, legenda niekoľko týždňov pred voľbami povedala na mítingoch úprimne a otvorene, že bude horšie, aj keď ju zvolia. Cítila, že nastal čas, keď jej úprimnost pridá na hodnovernosti. Keby v HZDS vládol zmysel pre spravedlivost, tak koruny, ktoré získalo za desat až pätnást percent hlasov, pošle vybraným redaktorom niektorých českých denníkov, ďalej predsedovi Branobezpečnostného výboru SNR a možno aj zložkám Federálneho ministerstva vnútra za to, že kauza s agentom ŠtB s vlámaním sa ministra vnútra do Tisovej vily načrtli, ale vytiahli až tesne pred voľbami! Kandidát totiž nie je agent a vlámanie dosiaľ přešlapuje na mieste. Veľmi zaujímavým momentom bolo nedávne obdobie ticha okolo HZDS; posledný prieskum vzápätí hovoril o poklese jeho popularity. Dokonca sa zdalo, že už-už iba tesne vyhrá, keď si jeho líder "poslúžil" redaktorom Mladej fronty Dnes a odmietol odpovedat, kým sa mu ten neospravedlní za všetky lži, ktoré MFD o Mečiarovi uverejnila. Machiavelli by nedokázal spoľahlivejšie vyhnat volebné preferencie. Nuž, čo vložili sme do rúk žezlo politikovi, ktorého svojho času Fedor Gál nazval "ráznym a rozhodným", ktorého Milan Šimečka ešte predtým navrhol do premiér- skeho kresla slovenskej vlády ( konečne je medzi nami človek, ktorý otvorene túži rozhodovat ), ktorého vépeenke pro zostavovaní vlády národného porozumenia navrhol Alexander Dubček. Zároveň sme vybrali politika, ktorý v istom období bol ochotný prisposobit sa aj straníckej disciplíne a pred televíznou kamerou bez výčitek svedomia "prefackal" zúboženého Jozefa Markuša; urobil tak napriek tomu, že deň pred rozhodovaním o jazykovom zákone v slovenskom parlamente sa na námestí SNP pred zhromaždeným národom premyslene vyhol priamej odpovedi ohladne uprednostnenia ktoréhokoľvek z predložených návrhov. Pritom však jeho bývalí kolegovia z vlády hovoria, že predstavoval typ nesmierne výkonného, no zároveň aj podráždeného premiéra. A tiež, že postupne sa kryštalizoval v panovačného, egocentrického človeka, ktorý napríklad pokladal pod premiérskou dostojnost dostavit sa hoci na písemné pozvanie na zasadnutie komisie SNR ( menovalo ju Predsedníctvo SNR), aby vypovedal o afére Tatra- gate. Tiež sa o ňom traduje, že postupne prestal doverovat svojím poradcom a popre- púštal ich. Okrem sekretárky... Viac ako rok Vladimír Mečiar "oddychoval" v kruhu mužov a žien, ktorých zjednotila neposlušnost voči "rodným" stranám. Ten oddych sa mu nesmierne zíde aj preto, lebo jeho dnešná popularita bude už len a len klesat. Vo vystavenej pozícii moci sotva vystačí s image jánošíkovskej legendy. Na zachovaní spoločného štátu alebo na jeho rozdelení, no najmá na znížení životnej úrovne bude iba strácat lesk. Dovolávat sa na vrchole moci súcitu každým dnom apatickejšieho ľudu býva nesmierne tažké. Aj keď je pravda, že istými politickými kalkuláciami je možné národ prebudit. Ale už iba na chvíľu a pravdepodobne len jeho určitú radikálne naladenú čast. Nastúpilo obdobie politickej prózy, kde čistota hry ( aj "zásluhou" vyradenia bývalých disidentov ) sa podobá skôr snu ako realite. Je tu priestor pre pragmatikov. A možno aj pre šialenca... Slogan "Každému podľa Gusta" platil dlho. Kto vie, či a prípadne ako dlho bude platit "Každému podľa Mečiara" v hre o spoločný štát, o korekciu smerovania k ekonomikám vyspelých európskych krajín? 17 [pageend19]Kresba Fedor Vico PŘIJĎTE DO SRDCE EVROPY V Evropě je země, která má 128.000 km2 krajinných krás a která zůstala jistě v paměti vás všech, kteří jste udělali už chtěně nebo nechtěně krok do Evropy dříve, než my ostatní, kteří můžeme ten krok udělat až teď. Práce lidí této země byla vyvážena do světa pod značkou "made in Czechoslovakia". Ano, tou zení je Československo, stát čtyř zemí a dvou národů a několika menšin, stát, který se nyní jmenuje Česko-slovenská federatívni republika. A tak dovolte naši krajané, rodáci ze všech krajů naší vlasti, abychom vám oživili vzpomínky na krásy naší vlasti vyjmenováním řady míst, která jsou pro ty, kdo je kdy navštívili, nezapomenutelná. Kutná Hora, Domažlice, Kroměříž, Levoča - pro krásu staveb oněch měst, Karlštejn, Hluboká, Kuks, Lednice, Trenčín, Spišský hrad - pro krásu oněch hradů a zámků a památek v nich, Karlovy Vary, Jáchymov, Luhačovice, Pieštany - pro všechny, kterým tyto lázně navrátily zdraví, Prachovské skály, Roháče, Tatry pro horolezce, Šumava, Bezkydy, Nízké Tatry - pro turisty, Macochu, Demänovská jeskyna, Dobšinská íadová jaskyňa - pro speleology, Máchovo jezero, Zemplínská šírava, Vltava, Morava, Váh - pro vodomily a pro všechny stále ještě tryská gejzír v Herlanech. A za všechna města jmenujme ještě Prahu, Brno, Ostravu, Opavu, Bratislavu a Košice, ta největší města našich zemí. Všechna naše města dnes dostávají novou tvář, tvář měst, která žijí obchodem a turistickým ruchem, takže jsou vlastně staveništěm na mnoha místech, která se stávají atraktivní novými výlohami, novým zbožím u nás dosud neprodávaným, firmami zahraničních zastoupení, snahou nových soukromých podnikatelů, tedy tím vším, co je u vás ve světě samozřejmé, co ale bylo u nás zakázané desítky let a teprve teď se i u nás ten normální lidský život probouzí k životu. Někde na pražských ulicích to vypadá jak "na perském trhu", Stánek na stánku a prodává se v nich všechno možné, od ovoce a voňavky, přes sklo až po knihy, těmi ulicemi tzv. pěší zóny se valí davy cizinců, Pražanů i venkovských návštěvníků a v tom davu se snad nenajde člověk, tedy domorodý, Pražák, který by cizinci neporadil jak se kam jde a poví mu to nejen ochotně, ale i některou ze světových řečí. Jaké zajímavosti ještě nabízí návštěva Česko-slovenska? Pro ty, kteří to znali mezi Mostem a Kadaní, podívanou smutnou, protože tam se krajina změnila v pustou měsíční krajinu otevřením povrchových uhelných dolů, v nichž se těží uhlí pro sektrárny. Ono se řekne povrchový důl, ale představte si že je to jáma asi 60 m hluboká a několik km2 dlouhá a že když přejíždíte tuto jámu vlakem jedete na vysokém železničním náspu, jak po hřbetě menšího pohoří. A nad tímhle krajem umírají lesy na otravu exhalacemi. Ekologové slibují, že až se uhlí vytěží, že se tyhle haldy zase zazelenají, jenže víme, že takové ozelenění trvá dvě desítky let a pak je to už jiný kraj, než ten, který jste třeba právě vy znali. 18 [pageend20]Ovšem v té naší zemi nejsou jen přírodní a krajinné architektonické krásy a zajímavosti. Protože je srdcem Evropy je i křižovatkou kultur a tu kulturu nerepresentuje jen sláva premiéry Mozartova umění v pražském Stavovském divadle, ale jsou to právě tak i strážnické slavnosti lidové hudby a písně ve Strážnici na Moravě po pouti u sv. Antoníčka. Na těchto slavnostech dnes soutěží folklor z celé Evropy. Jsou u nás také obrazárny, knihovny, musea a kostely, v nichž je shromážděno umění a památky tisíc let vývoje našich zemí a národů. A tato místa nejsou mrtvými místy mrtvé kultury, ba právě naopak zde se dozvíte, zde zjistíte z jakého kulturního fundu žily naše národy, že mohly přežít a přečkat léta okupace a totalitního útlaku cizích a cizáckých režimů. Každý článek je dialog mezi autorem a čtenářem a proto se pokusím odpovědět předem na otázku, kterou tuším. Dobře, říkáte, projedeme, přijedeme, přivezeme své děti, které už dospěly v té naší pohostinné cizině, přivezeme i své přátele, které jsme získali za ta dlouhá léta našeho života zde, ale jak to všechno zorganizovat, abychom viděli a zažili co nejvíce. Odpověď je velmi prostá pro ty, kteří si netroufají spolehnout se na sebe a své příbuzné a přátele zde, jsou zde přece cestovní kanceláře a existuje stále státní podnik ČEDOK, který organizuje pobyt u nás pro zahraniční návštěvníky. Čedok má pobočky v mnoha velkých evropských městech a jeho pražská centrála má adresu: ČEDOK, Na příkopě 18, 111 35 PRAHA 1. Znalcům Prahy pak napovím, že ty kanceláře Čedoku jsou v přízemní hale na rohu ul. Na pří- kopě, Nekázanky, tedy v úseku Příkop mezi Prašnou branou a kostelem sv.Kříže. A musím se zmínit ještě o jedné vábničce k nám pro malý sice okruh zájemců, ale s bohatým zážitkem i ziskem a to jsou u nás lovy a to jak s rybářským prutem tak s puškou. Pojedete-li k nám, přijedete pravděpodobně a řekl bych i zcela jistě do Prahy a proto ještě jednou o jedné pražské největší pozoruhodnosti. Ze vší podívané v Praze je jedna podívaná nejúchvatnější, podívaná na panoráma, které svět nemá - pohled na pražský Hrad, na Hradčana přes Karlův most a malostranské věže, pohled z vltavského nábřeží od Národního dovadla. A nespokojte se jednou návštěvou, jedním pohledem, jděte tam v podvečer, když za Hradčany zapadá slunce a jděte tam večer, kdy jsou Hradčana kouzelně osvětlená a kdy se vám bude zdát, že chrám svátého Víta pluje jak namodralá loď nad vodorovnou masou budov hradu českých králů, nad jehož střechami povívá standarta prezidenta republiky. Na shledanou v srdci Evropy, milí krajané! M.Potužník Kresba Miroslav Kemel 19 [pageend21]Dostal jsem dopis od čtenáře z Banské Bystrice, který se podepsal a uvedl i adresu. Napsal mi, protože se mu nelíbí, co píšu já. Poslední věta dopisu zní: "Potvrdzuje sa pravda skúseného mojho nadriadeného v totalite: nerob, čo ti radí Cech a Žid, ale rob to, čo robia oni." Nevím, jestli to měl onen nadřízený z vlastní hlavy. Dost o tom pochybujú, nicméně si ani nemyslím, že bych tuto pravdu nalezl v knize mudrosloví národa slovenského. Lze však předpokládat, že myšlenka běhá tam někde kolem Bystrice mezi nadřízenými a podřízenými a někdo si ji zapamatuje a řídí se jí, jiný ji pustí z hlavy, někoho naštve a někdo ji napíše do dopisu. Každopádně, protože nechci radit, když vidím, že je to zbytečné, popíšu alespoň, co dělá Čech a Žid zrovna touhle dobou, aby to můj čtenář z Banské Bystrice a jeho nadřízený z dob totality mohli dělat taky. Protože si nechci vymýšlet, zavolal jsem jednomu panu Čechovi z Prahy 1, kterého vůbec neznám, a zeptal jsem se ho, co že právě dělá. Zde je doslovný zápis konverzace: "Pane Čechu, co děláte?" "Vy jste od policie?" "Ne, od novin. Potřebuju to vědět pro jednoho pána z Banské Bystrice, který myslí, že nejlepší je dělat to, co děláte vy." "Já bych mu poradil "Radit nepotřebuje. Chce vědět, co děláte." "Mám stavební firmu. Sháním zakázky a snažím se vydělávat peníze. A protože tady v Čechách spousta lidí začala podnikat, tak mám kšeftů, že je sotva stihnu. Ale jestli potřebujete něco postavit, a je to doopravdy urgentní, tak zavolejte "Díky, nestavím, nevíte náhodou, co dělají ostatní Češi? Určitě se musíte mezi sebou znát..." "To je různý. Někdo maká, někdo o tom jen kecá. Ale řekl bych, že většinou už vědí, že bez tý práce to nepude a že žádnej socialismus jim nepomůže. Copak jste si nevšimnul, jak dopadly volby?" "Nechcete vy takhle náhodou zase jednu nerozbornou jednotu?" "To teda nechci." "No dobrá, dobrá. Heleďte, nemám čas, makám. Ale kdybyste něco potřeboval, teda udělat, tak zavolejte." "Počkejte ještě. Nevíte náhodou, co dělá pan Žid?" "Myslíte Karla? Toho zubaře? Ten se taky chce udělat co nejdřív pro sebe. Jenomže, to víte, zuby nejsou cihly, a tak to nemá tak jednoduchý jako já. Ale jedno vám povím, jde mu o to samý jako mně: aby se kšefty hejbaly, lidi byli spokojený, platily se přiměřeně daně a všechno fungovalo." Já vím, jeden rozhovor a ještě telefonem, to žádný výzkum o tom, co dělá Čech a Žid není. Nepochybně jiný Čech a jiný Žid dělají úplně něco jiného a nepochybně bych našel i takového, kterým se moc líbí pan Svoboda nebo pan Sládek a nebo i pan Mečiar. Říkám to proto, že nevím, jestli to, co mi říkal pan Čech z Prahy 1, mému milému čtenáři z Banské Bystrice a jeho nadřízenému z dob totality nějak pomůže. 1 když jedno mi ale není tak úplně jasné: proč vlastně, když oba soudí, že podle staré pravdy mají dělat to, co dělají Čech s Židem, proč to tedy vlastně nedělají a proč musíme kvůli tomu teď porcovat republiku, a navíc si ještě zbytečně psát. 20 CO DĚLÁ ČECH A ŽID ? Jaroslav Veis [pageend22]O HRNCI A O POKLIČCE J. Kratochvíl Zvykl jsem si dělat šprtouchlata z veškerého slavného uvolňování napětí, míval jsem legraci z rovnováhy sil, již je za každou cenu třeba udržet, ze stability mocenských poměrů i z jiných svátostí, tak milých našim demokratickým státníkům v oněch uplynulých, neradostných desetiletích. Už je tomu konec. Napětí se po čertech uvolnilo, rovnováhu sil vzala voda jak tu pilu s vantrokama... a vida, i mě legrace poznenáhlu opouští. Cítím podivné šimrání v krajině hřbetní. Jako by se mi začínaly ježit chlupy na zádech. Ne že by se mi po té rovnováze sil stýskalo, to věru ne. Jenže... stavěj hráz proudící vodě a nenech ji odtékat; drž vší mocí pokličku na hrnci; udržuj takto nějakou chvíli rovnováhu sil mezi hrncem na plotně a pokličkou... a uvidíš. Co se zpočátku mohlo odbýt nějakým nevelkým syčením a bubláním, naroste časem k explozi, až už tu pokličku neudržíš. Čtyřicet let jste drželi pokličku na vroucím hrnci světového dění, moudří státníci. Zakládali jste si na tom, že se nic nehýbe, že je všechno blokováno vším, že ani jedna, ani druhá strana si nemůže moc vyskakovat. Přísně jste dbali na to, aby vaše vlastní síly nezískaly převahu nad silami Gulagu a Katynu. Ted, zdá se, si tlak v hrnci našel cestu ven... že by to jen tak zasyčelo a bylo po všem? Nevím. Doufám převelmi, že k žádné explozi nedojde, a když, že nebude příliš velká. Ale dívám se, co všelijakých bublajících hrnců nám po celém světě těch čtyřicet let rovnováhy zanechalo jak říkám, trochu se mi začínají ježit chlupy. Co samovládců, co agresivních věrozvěstů, co ničitelských režimů nám zbylo po té stabilitě, co ajatolláhů, Husejnů, Arafátů, Mandelů, Assádů...a každý z nich je schopen nadělit nám explozi nejmín takovou, s jakou se nám předvedl před rokem Irák. A možná i mnohem, mnohem strašnější, neomezenou jen na kus pouště kdesi na Blízkém východě. Co reformních státníků si narychlo navléklo demokratický kabát a žádný neví, jak a čím flekaté tričko schovají pod ním. Kolik říší a mocnářství se nám leckde po světě chystá opustit svou stabilitu a rozletět se s rachotem převelikým, a to nejen říše, na nichž už je to teď neklamně znát. Co národů, kolik milionů lidí stačilo do bělá rozžhavit své nenávisti za ta nehybná desetiletí pod pokličkou světové rovnováhy sil. Je to sakramentsky znepokojivý pohled. Podnes, jak se zdá, nemají moudří státníci nic jiného na mysli, než jak udržet pokličku na děravém hrnci jugoslávském... jak nadále vařit zkyslou sovětskou polívku v novém, leč ještě obludnějším děravém hrnci spoje- no-samostatně-státním... ještě stále hledají rovnováhy, kde nikdy žádné být nemohou, na tom neštastném Blízkém východě, v Jižní Africe i leckde jinde... rovnováhy mezi slušností a lží, mezi rozumem a šílenstvím. Ještě se nenaučili řešit nemoci tohoto světa hned v zárodku, dokud se všechno odbude nějakým zasyčením. Ještě stále se chválí za to, jak úspěšně přidržovali pokličku na explodujícím hrnci těch minulých desítiletí. Snad abyste se podívali z okna, tvůrci světové politiky. Do přírody. Zamysleli se nad tím, je-li věčná rovnováha a neměnnost přírodním principem, nebo je-li to spíš myšlenkový zmetek, nedomrlý produkt ducha prostředního, nehledícího dál než k dnešní večeři. Podíváte-li se dobře, snad uzříte, že všechno přírodní dění -as ním zajisté i vývoj naší, lidské společnosti - je stálý var, nikdy neustávajícího vyrovnávání věčně se měnících nerovnováh za současného vznikání nerovnováh nových... že je směšné, hloupé a zejména nebezpečné napínat svaly na pokličce a pochvalovat si, jak zdařile jsme se navždy zbavili tlaku, vzrůstajícího pod ní. 12.1.1992 Kresba Fedor Vico 21 [pageend23]"ÚTĚKY ŽELEZNOU OPONOU" V Melantrichu v Praze vyšlo 2.vydání knihy redaktora Jožky Pejskara "Útěky železnou oponou". Kniha popisuje útěky za svobodou letadlem, po vodě, vzduchem i po souši od února 1948 do roku 1989, zaznamenaná v dokumentech, rozhlasových relacích, v článcích a archivu Svobodné Evropy. Autor v ní uvádí nejdramatičtější útěky, jako např. vlakem Svobody, jak to bylo s přeletem tří dakot do Erdingu, jak se prostříleli bratři Mašinové vých. Německem a řadu dalších pozoruhodných úniků letadly , atd. V úvodu autor uvádí : "Krátce poté, co v curyšském nakladatelství vyšlo první vydání této knihy, došlo v celém sovětském impériu k dalekosáhlým, vskutku převratným, historickým změnám. Lidé pokořovaní dlouhá léta se vzepřeli a skoncovali s komunistickou tyranií. Jedním z prvních velkých revolučních činů bylo odstranění "železné opony". V krátkém čase zmizely životu nebezpečné překážky, dráty nabité elektřinou, vysoké strážní věže, připomínající koncentráky. V roce 1951 složili hudební skladatel Josef Stelibský a komik Jára Kohout píseň o železné oponě, kterou zpívali ve Svobodné Evropě. Závěrečná slova písně plné naděje zněla: "Železná opona nesahá do nebe, neboj se, národe, neboj se o sebe" Slova písně se naplnila. Železná opona přestala existovat, ale ještě se o ní bude dlouho psát. Vždyt její důsledky jsou vskutku katastrofální, zvláště pokud se týká počtu lidí zastřelených, ubitých a zraněných na hranicích s Německem a Rakouskem. Máme právo se dozvědět pravdu o tom, kolik lidských životů bylo zmařeno. Máme také právo znát jména sadistů, kteří stříleli po uprchlících jako při lovu na zajíce. A máme právo znát jména těch činitelů vlády a KSČ, kteří k takovému vražednému počínání vydali rozkazy. V archivech příslušných státních orgánů, v protokolech Pohraniční stráže a v soudních záznamech se nacházejí jména zastřelených. Jen tajemné archívy otevřít." Cena knihy v USA 7 US dolarů, v Canadě 8 Can. dolarů, ve Švýcarsku 10.-SFr. Objednat lze přímo u autora, který dodá knihu s autorským podpisem. Josef Pejskař, 330 Stage Coach Lane, Fallbrook, CA 9 20 28, USA. OTÄFAVEb PLNÁ BEDNA ŠAMPAŇSKÉHO Na tu noc a na ten zápas nezapomenu. Byl to zápas, jaký neměl ve světě házene obdoby. Teď se projíždíme v malém zaskleném parníčku nahoru a dolů po Seině, nad námi září hvězdnaté nebe a po stranách vyplouvá jarní osvětlená Paříž, obrovitá Eiffelovka, jehlan na konci Champs Élysées, mohutný Louvre, Palác Spravedlnosti, Notre Dame. Číšník v bílém přináší měděnou mísu plnou hořící vodky, rozpoznávám jednotlivé tváře, a hlavně oči Racka, hoří stejně jako plameny, a rty, zmáčené vínem a štěstím, šeptají bůhví pokolikáté: "Kluci, pořád tomu nevěřím!" Mně se tady zdá všechno nějak neskutečné. Nejsem opilý, sedím jakoby šokován a všechno se vrací ve velkých obloucích jako vysoký odražený míč. xxx Ta noc začínala slavnostně. Lehce jsme naklusali do šálku Pierra Coubertina, splnil se nám náš několikaletý sen hrát ve finále o nejlepší mančaft Evropy a tím fakticky celého světa. Navíc probíhal turnaj evropských mistrů popáté, bylo to jakési malé jubileum veliké soutěže. Vstoupil jsem do branky a rázem se mi udělalo lépe. Do toho okamžiku jsem byl nervózní a potil jsem se. Tyče po stranách a břevno mě uklidnily, branka je vlastně můj druhý malý svět, široký tři a vysoký dva metry. Ale pořád mi bylo hůř než jindy, naproti běhalo Dynamo Bukurešt, prakticky národní mužstvo mistrů světa. Rumuni byli úžasně sebevědomí, vyzařovalo to z každého jejich pohybu a úsměvu, chtěli nás duševně porazit předem. Po pravdě řečeno, naše porážka se tu tak trochu očekávala. Doma nám taky zrovna moc nevěřili, vždyt s námi neposlali ani jednoho novináře. Jenom my jsme věděli, že dnes vyhrajeme. Udělali jsme pro dnešek úplně všechno. Vyždímali jsme ze svých těl kbelíky potu, běhali jsme rychlé sprinty, kluci na mě stříleli tisíce míčů. Vyřídili jsme nejdříve východní a pak západní Němce. Zvlášt pro házenkáře z Goppingenu, co pohár Evropy už dvakrát vyhráli, to byla pohroma. 22 [pageend24]Úplně jsme je převálcovali jak ve Stuttgartu tak v Praze. Němců přijelo do Paříže nejvíc, nesmírně rádi by byli viděli, abychom rozbili také Rumuny, mrkala tu červená světýlka jejich televizních kamer, chystali se vysílat finálový zápas od začátku do konce. Šálek byl nabitý k prasknutí. Dýchalo to na nás tím zvláštním francouzským jarním teplem, cítili jsme, že Pařížané budou při nás, tenhle národ odjakživa nemá rád suverény, a Rumuni se ten den tak chovali. Soupeře jsme měli tentokrát náležitě prokouknutý. Našemu trenérovi Bedárovi Konigovi se ve světě říká "handballový profesor". Než upsal život házené, brousil čočky do brýlí, hodně z té jemnosti a přesnosti přenesl do sportu. Jezdil Rumuny přímo studovat, na magnetofon si namluvil, jak kdo hraje, a mně předal úplný elaborát, kdo a kam střílí. Střelba je většinou stereotyp, jednou jsem chytal rány tak výbornému střelci, jako je Pepík Trojan, se zavázanýma očima. Rumuni přebíhali před námi. Kanón Moser. Jak vyskočí před zonou, vystřelí většinou na levou ruku brankáře. Ivanescu zas do levého horního rohu. Elaborát mě uklidňoval. Rumuni se mě trochu báli. Měl jsem až do dneška pověst nejlepšího brankáře světa. Odborníci napsali, že Jiří Vícha působí odstrašujícím dojmem a bere střelcům dech. Vynašel jsem prý nový styl. Neefektní styl, neskáču a nepadám - padáním se člověk vyřazuje z další hry - jen strkám ruce a nohy tam, kam je třeba. A musí to být sakramentsky rychle, experti změřili rychlost míče vystřeleného z náskoku - sto pětadvacet kilometrů v hodině. Účelní Němci, jejichž učitelé Heiser a Schelenz vynalezli házenou před padesáti, byli do mě a mého stylu tak trochu paf, uznávali ho, došlo to tak daleko, že si zjistili datum narození mé dcery Marcely a poslali jí pár dní před tím výročím panenku. Zápas začal... xxx Vilda Sviták dal brankáři Redlovi první gól kolem boků. Vprotiútoku dostal míč jejich nejlepší střelec, vysoký Moser, a jak vyskakoval, bleskl mi hlavou ten elaborát, kam vystřelí. Strčil jsem tam ruku. Balon vletěl úplně na druhou stranu a žďuchl do sítě. Zápas se měnil v naši sportovní katastrofu. Vytahoval jsem míč za míčem ze sítě. Kluci nemohli Rumuny vůbec uhlídat. I bleskově rychlému Vojtovi Marešovi, jehož přezdili ve světě na "tisíc čertů", Moser pořád unikal. A já chytal mizerně. Mám ve zvyku po každé blbé brance, kterou jsem zavinil, kývnout hlavou a prohlásit: "Ta je moje," a pro sebe si dodat: "Napravím to." Ale tentokrát jsem kýval jen dvakrát nebo třikrát, slova mi sice šla do úst, jenže nešla ven, neměl jsem sílu se k těm brankám nahlas přiznat, vždyt jsme na tento den čekali čtyři roky. Dostal jsem zas další gol od Mosera úplně jinam, než to plánoval Beďar König, a to mě rozviklalo. Napadlo mě: elaborát je nanic. Dostal jsem na Beďara Koniga i trochu vztek. Měl jsem chytat jako obvykle, nemám přece ve zvyku dávat někam ruce nebo nohy napřed. Můj pověstný klid mě opustil. Klukům to taky nešlo, všechno se sepsulo dohromady, chtělo se mi brečet, obecenstvo bylo tiché a smutné jako na funuse. Rumuni vedli v půli o pět gólů 10:5. XXX Takový zápas je v házené už_ prohraný. Nikdo nám už nevěřil. Jen Beďar König. Nikomu nenadával, jeho chytrá očička mrkala a mlel stále svou: "Hrajte to, co jsme si řekli. Pořád to platí. Jen změníme trochu taktiku..." Beďar König byl nádherně vymustrovaný, měl tmavé šaty a bílou košili, kravatu, všechno jak na nějakou slavnost. Tvářil se skoro nadšeně i teď, jako by takový průběh boje čekal. My byli zpocení jako myši, dresy se na nás lepily, dušičky úplně scvrknutý. Věděl, jak nám je? Nejvíc mi bylo líto Zdenka Rady.Měl jsem teď vztek na všechno. Sport se neptá, jak komu je, a rozkazuje: hraj! A někdy ti lidé za ochozy nydávají a pískají, a vůbec nevědí, v jakém jsi zoufalém stavu. Radovi, jemuž říkáme Racek, umřela nedávno v pražské nemocnici máma a ve druhé, na jiném konci Prahy, mu ležela žena a čekala už pět měsíců na porod, který stejně asi nedopadne dobře. A Racek měl hrát a myslet na to, jak porazit sebevědomé Rumuny. Rozestavili jsme se po sále. Náhle jsem byl klidný. A kluci kolem mě se taky tvářili, jako by už o nic nešlo, dokonce se někteří usmívali. Podíval jsem se na Beďara Koniga, byla to jeho zásluha, že 23 [pageend25]nás dostal do tohoto stavu. Oči mu vyhasly. Najednou mě napadlo, že je mu hůř než nám, vždyt on byl fakticky generál tohohle malého vojska Dukly, které dnes tak mizerně válčilo v Paříži. Jen před námi nedával na sobě nic znát. Na začátku druhé půlky se vůbec nic nezměnilo. Rumuni dali tři góly, my jenom dva. 13:7. Pobíhali klidně před námi, nehráli jsme už těsnou osobní obranu jako v první půli a oni se tak nešprajcovali. Zápas dostal formální průběh. Ve skutečnosti to muselo být tak, že jsme vlastně čekali, až si budou jisti vítězstvím. Ta chvíle nastala. Moser na mě vystřelil strašnou pecku a já ji vykopl. Kluci dali z protiútoku gol. Pak jsem ztlumil tělěm míč Ivanescovi a Pepík Trojan dal další gol. Znovu dali naši branku. Rumuni vedli o tři. 13:10. A to není už tak moc... Opět na mě stříleli, vyrazil jsem. Stále častěji jsme měli míč, jim počalo být úzko, ztráceli klid. Na nás se začaly přece jen projevovat kbelíky vylitého potu a pak také plán Beďara Koniga. Rumuni hráli ten stereotyp, a jak jsme jim teď šlapali na paty, stříleli tam, kam König předpovídal. Chytal jsem už podle svého a také trochu podle toho receptáře. Oči rumunských střelců znejistěly a rostl v nich strach. Byl jsem pro ně opět nejlepším brankářem světa. Podobali se náhle boxerovi, jenž chytl nečekaný úder, zalkl se a poprvé v zápase pomyslel na porážku. Obecenstvo všude na světě tento okamžik ve sportovním ringu vycítí, Francouzi začali skandovat:"Čeko! Čekol" Rumuni faulovali a někdo z našich měl jít střílet trestnou sedmičku. Nejlépe je střílel Zdeněk Rada. Ale ten přece dnes nemůže, to dá rozum. Jenže Beďar König ho tam poslal. Strnul jsem. Zdeněk Rada ji dal - do tyče... Rumuni si oddychli. Stále vedli o tři branky. Někde v mém nitru hlasitě tikaly a ubíhaly hodinky vstříc konci zápasu. xxx Plujeme teď po Seině dolů, ozářené památky Paříže k nám nyní připlouvají v obráceném pořadí. Seina ubíhá pomalu, parníček pluje rychleji. Nikdy jsem na tom nabyl jako dnes. Pořád se mi zdá, že jsem šokován, nemůžu ani pít, ani se opít, vyčerpal jsem se k smrti. Kluci tu sedí podél stolu, jsou jako beránci, všechno z nás vyprchalo v šatně a v sále Pierra Coubertina. XXX Dali jsme další gól. Uvědomuji si: dobrých dvacet minut jsem už nepustil branku. Další gól do Redlovy sítě. 13:12. Do konce chybělo sedm vteřin, když právě Racek vyrovnal. Hala šílela. Prodlužovalo se b dvakrát pět minut. Rumuni měli v prodlouženém čase výhoz, a tím nesmírnou výhodu. Mohli se zase zmocnit vedení a pak nás už nepřipustit ke střelbě. Ale naši kluci kroužili kolem nich, předbíhali je a nadbíhali jim, Vojta Mareš a Pepík Trojan se zas stali pohádkově rychlými křídly. Dokázali opět ve zlomku vteřiny reagovat na každý jejich pohyb, Ruda Havlík, náš tahoun číslo jedna, jim bral dech. Bylo důležité nedat jim jedinou vyloženou šanci. Už uběhlo těch pět minut, museli se odhodlat vystřelit, protože po další změně dostaneme míč my. Moser konečně vypálil, vyrazil jsem to. Ale ani my jsme pořádně nevystřelili a opět se měnily strany. Beďár König udílel klidně poslední rady, televizní kamery ho sledovaly, aparáty cvakaly - je prima, že si Beďár vzal ty večerní šaty, je vůbec báječný a chytrý chlap - halou teď dunělo francouzský tem- peramentně:"Čeko! Čekol" Jen neudělat žádnou blbost! Nevystřelit brzy, aby se Rumuni nezmocili míče a vedení! Hra začala. Pořád jsme byli u nich a myslel jsem na tisíc věcí a také na to, jak jsem začínal v Plzni, vůbec hodně výborných házenkářů je z Plzně, byl odtud i famózní střelec Vašek Eret. Co tady asi vědí o Plzni? Náš dukelský blonďák, co má teď míč, Vašek Duda, ten je taky z Plzně. Prokrista - střílí. Tak brzy! Hala vyjekla překvapením. Míč však mlaskl do sítě, a to byl zlatý zvuk, úplně jiný, než když to pleskne za má záda. Dodnes nevím, jestli měl Vašek Duda tak dobré nervy, anebo je vůbec ztratil. Do konce chybělo ještě hodně. Vedli jsme o gol. 14:13. Rumuni se zoufale snažili vyrovnat, hráli bychom v Mylhúzách nový zápas. Byl to nádherný boj, odborníci, kteří se sem sjeli z celé Evropy, zřejmě nelitovali cesty. Viděl to také největší machr žurnalista a bývalý němacký hráč Hans Apffel; první se v novinách divil, jak knedlíkově pomalí Češi hrají úžasně rychlou házenou. 24 [pageend26]Ve světě se uznával náš přínos házené: blesková hra křídel, trhák a presilovka brankáře. Presilovka brankáře je jediná možnost, kdy můžete v házené soupeře přečíslit. V hokeji to brankář udělat nemůže, je těžký, a v kopané to má zas příliš daleko a je to moc riskantní. I v házené je to risk, už jsem to několikrát údělal a Hans Apffel chtěl mít právě tuhle novinku nafilmovanou nebo alespoň nafotografova- nou, ale nikdy se mu to nepodařilo. Jak jsem chytil Ivanescovi střelu, napadlo mě: udělám to právě teď a v tom hlavním finále. Vždyt Rumuni udělali poslední pokus zvrátit hru - přešli na osobní obranu: muž proti muži. Šel jsem sám dopředu a přede mnou ustupovala obě mužstva. Hala ztichla, tlouklo mi hlasitě srdce. Snad se všichni zhrozili té troufalosti, v některých očích našich kluků jsem četl strach, v rumunských naději vytrhnout mi míč a hodit do prázdné brány. Teprve pak jsem si uvědomil, že tahle dobrodružná cesta mě připravila na pozdější dlouhé hodiny o všechny síly. Uběhl jsem celou vzdálenost jak ve snách a napřáhl jsem ruku ke střelbě, když se na mě Rumuni sesypali. Nesmím pustit míč! Stáhl jsem se do klubíčka pod sebe a zaryl do něho nehty. V té chvíli mi bylo dočista fuk, zda mi někdo zlomí páteř nebo krk. Sevření se uvolňovalo a spatřil jsem nataženou ruku rozhodčího, ukazoval na sedmi- metrový trestný bod za mé sražení. Kdo půjde střílet? Kdo jiný než Rada! Beďár tak rozhodl, přestože Racek dnes sedmičku nedal. Beďár mu pořád věřil a snad také chtěl, aby Racek zapomněl na všechny své svízele poslední doby. Někteří kluci se otočili, nemohli se dívat. Bylo s podivem, jak Zdeněk lehce mávl rukou a poslal míč s úplmou samozřejmostí do rumunské branky. 15:13. Navěsili jsme se na něj, jako by on jediný rozhodl dnešní zápas. Všechno v hale povykovalo a řádilo, jen Rumuni to sbalili. Byli to tvrdí kluci, ale tohle na ně bylo přece jenom moc. Měli šílený vztek, hlavně na Francouze. Na konci zápasu nepozdravili a jejich Coman nakopl míč mezi diváky a ten letěl přímo na hlavu prezidenta francouzského svazu házené Petita Montgobera... My vůbec v té chvíli nevěděli, že naše radost není ještě u konce. Beďár König šel telefonovat pražským redakcím výsledek. Nakonec mu z Prahy řekli, že má vyřídit vzkaz Rackovi. Beďár potkal Racka na chodbě. Chvilku na sebe koukali, Beďár byl z těch telefonátů celý ochraptělý, ale na Racka zařval, že se mu narodil zdravý syn a máma je taky v pořádku. Zdeněk pořád jenom něco breptal, že to není možný, a tak podobně. A pak tomu uvěřil. Francouzi se to také nějak dověděli, protože odněkud přivlekli do naší šatny plnou bednu šanmpanského. Říkali slova "la victoire", což znamená vítězství, a "le fils", což značí syn. Plácali nás po zádech a pak nás nechali samotné. Zátky v šatně bouchaly jak střelba na pařížských barikádách, šampaňské stříkalo a šumělo, teklo nám přes rty a za propocené dresy. V těch chvílích jsme vůbec nemysleli na to, že jsme zhruba abstinenti, a tu bednu šampanského jsme spotřebovali úplně celou. Bylo to nejlepší víno, jaké jsem kdy v životě pil, a vím, že už nikdy nebudu pít lepší. 25 Z knihy povídek: "Výstup na Eiger" [pageend27]Každá země vzpomíná svých básníků. Někdy se tak děje spontánně, zvláště když je básník všeobecně známý; je v podvědomí lidí, v paměti školního žactva, které se muselo jeho básničky naučit a muselo znát básníkův životopis. Jindy se tak děje více či méně formálně, když básník byl sebe více vnucován do lidského podvědomí, ale na lidi nezapôsobil. Vůbec se vnucovat do podvědomí kulturu chápajícího národa, kterým velikánskou měrou naše obyvatelstvo je, nemusí si jen jediný básník. Je jím Josef Václav Sládek, který se zapíše do paměti nejmenších dětí v mateřských školách a v prvních třídách škol. A těžko kdo už vymaže z paměti našich občanů třeba básničku o lesní studánce. Ta nejen že dětem dává pocit z krásy slov, pocit o potřebě ocnrany a nezbytnosti neporušenosti přírody, zvěře, ale také jim říká, že ji složil někdo, kdo byl Básníkem. Nu a ti, kdo mají přemý- šlivost a potřebu znát více o kultuře, literatuře, básnictví, jsou už jen touto básničkou zváni k poznání jejího autora. Jde už jen o to, aby si o něm něco z knihovny vypůjčili a přečtii. Ti starší pak si rádi opakují, doplňují, co se kdysi učili. To mohou jako rodiče nebo prarodiče zase vhodnou formou povědět svým dětem, vnoučatům. A tak, protože si hned neopatříte naposledy u nás vyšlou knížku o Josefu Václavu Sládkovi od J.Janáčkové, nebo knížky starší - Sládkovy sbírky ( Básně, Jiskry na moři, Světlou stopou, Na prahu ráje, Ze života, V zimním slunci, Léthé, Selské a české písně, znělky ), nebo sbírky pro děti ( Zlatý máj, Skřivánčí písně, Zvony a zvonky...), povězme si něco, co je méně známé: Josef Václav Sládek se narodil v r.1845 - zemřel 28.6. 1912; tedy před 80 lety. Nestudoval snadno a nechtěl se původně stát ani knězem, ani učitelem nebo profesorem. Známý je pak jako vydavatel literárního časopisu Lumír ( po Nerudovi ). Tam otiskoval nejen původní práce své a přátel, ale převážně překlady literárních děl angloamerické, severské, jihoslo- vanské a polské literatury. To jako obranu, či vyvážení vlivu německé literatury. Málokdo však ví, jak to vše mohl Sládek uskutečňovat: Když nyní porovnáváme jednak doma komunisty umožňované literární tvorby jen určitých lidí, samizdaty, exilovou literaturu a vznik řady malých nových vydavatelství, musíme před Sládkem hluboko smeknout. Sládkův Pepík, jak mu říkali, musel těžce překonat zábranu neznalosti němčiny, než se dostal na studia gymnásia do Prahy. Po vysokoškolském studiu přírodovědného zaměření spolupracoval ve studentských literárních kroužcích a byl pod zajímavým vlivem mladého šlechtice Kounice: Nepřijal sice plně jeho poněkud volnomyšlenkářské názory, ale slíbil si 26 BÁSNÍK "ODVÁTÝCH" DOB ? [pageend28]pro volnost svého utlačovaného národa pilně pracovat. Po oslavě 20-letí po revoluci 1848 v Šárce r. 1868 se rychlým nástupem cesty do Ameriky zbavuje pronásledování policií. V Americe sleduje osud krajanů a spoluprožívá s nimi životní strázně. Vrací se po dvou letech domů a zde musí uvažovat o manželství s dívkou, která na něho zde čekala a o nezbytnosti mít pevné postavení, jak si přáli její rodiče. Začíná proto, ač to nezamýšlel, mít hlavním životním posláním, vyučovat angličtinu jednak na pražské Technice, jednak na Česko- slovanské obchodní akademii a pak i díky Masarykově přímluvě na Universitě. Vydává anglické učebnice - Mluvnici a Čítanku anglického jazyka. Jak uvádí v 3. a dalších vydáních, "lektorovala" mu učebnici paní (Ch.) G.Masaryková. Po 30 let Sládek učil cizí jazyk, aby si mohl koupit vydavatelská práva Lumíra a mohl náš národ tak vzdělávat. Při tom psal vzpomínky na Ameriku ( Americké obrázky ), kritiky jiných prací, redigoval časopis a se svou druhou manželkou, když mu první záhy při porodu prvého dítěte zemřela, jej i rozesílal. Sládek začal poměrně brzy trpět těžkou chorobou nervového pohybového ústrojí. Po roce 1900 se uchyluje z těchto důvodů do rodného Zbiroha. Jenže tam, kde v předtím si vybudované vilce může pobývat jen upoután do křesla, nezahálel. J.V.Sládek si předsevzal, když původně zamýšlení dva spolupracovníci ( Vrchlický a Krásnohorská ) odpadli, že z originálu přebásní pro naše divadla i čtenáře všechny Shakespearova dramata: Smrt mu nedovolila tři poslední svazky dokončit. Sládek zemřel právě ve dny VI. Všesokolského sletu, kdy se přijížděli Sokolové do Prahy veselit. Nebylo vyslyšeno jeho přání bez všech obřadů být spálen v krematoriu a pokud tomu bránily náboženské předpisy a nemohl být popel v rodinném hrobě, pak žádal dát popel pod velký kámen v Polesí u Zbiroha. Nestalo se tak a spočívá vedle přítele Zeyra na vyšehradském Slavíně. Básníka Josefa Václava Sládka si musíme cenit nejen pro jeho prostou básnickou práci, která sama o sobě by stačila pro jeho velikost. Pro mnohé mladé lidi by poznání jeho života mělo být impulsem pro mnohem větší píli, snaživost, překonání překážek a dokázání více, než je jedno zaměstnání, povolání či poslání: Za to, že při tom všem myslel na svou vlast, na to, jak by naše lidi dostal výše, než kde by byli bez jeho a druhých jemu podobných: V tom je,byt nedostižným,zářivým vzorem! Va Že je Maroko země hodně vzdálená jsme poznali již na cestě tam. Jenom po Evropě jsme museli ujet 2 200 km, abychom se dostali do španělského Algecirasu, přístavu, odkud se jede lodí do této exotické země pouští, vysokých hor, beduinských opevněných osad, zvaných kasba a legend o francouzských a španělských cizineckých legiích. Vyjeli jsme jednoho krásného dne autem z Curychu. Naše cesta vedla přes Ženevu, Savoj- skem, okolo Lac de Bourget přes Chambéry, kde básník Lamartine napsal řadu svých nejlepších děl. Je to krajina opravdu velmi krásná, která nutí člověka k přemýšlení. Projeli jsme 27 MAROKO Jiří Sochor [pageend29]Provence po "Autoroute du Soleil" a u města Orange jsme odbočili na jinou dálnici, která se jmenuje "La Languedocienne" a která vás přivede okolo Pont du Gard, okolo města Nimes, Montpellier, Narbonne a Perpignan na jinou dálnici, na "La Catalanu". Ta vás neopustí přes Barcelonu, Tarragonu, Valencii a celým jižním Španělskem, po posta del Sol, Malagu a tak dále, až se před vámi objeví gibraltarská skála v celé své kráse. Zde přistál v polovině devátého století Al Tarik se svojí armádou vyznavačů Mohamedových a zde započal okupovat jižní Španělsko, kterážto okupace trvala až do roku 1492. Proto se ta skála jmenuje hora Tarikova, neboli Džebel al Tarik, t.j.Gibraltar. Přístav Algeciras se rozkládá přímo proti Gibraltaru a je to východisko lodí do všech marockých přístavů. Dva z těchto přístavů patří Španělsku, Ceuta a Malilla, a tak jsme měli příležitost jeti na španělské lodi pod vlajkou těchto měst. To je podle mne jakási zvláštnost; vlajka je španělská a má uprostřed dvě veliká písmena C a M. Loď se jmenovala "Ciudad de Tarifa" - to je nejjižnější španělský přístav na evropské pevnině. Konečně jsme přistáli na marockém území ve městě Tangeru. Tanger je zcela evropského rázu a podobá se jihofrancouzským přístavním městům, což je zcela pochopitelné, nebot celé civilizované Maroko zařídila v průběhu uplynulých 120 let Francie. Postupně jsme poznali, že zásadně se dá rozdělit Maroko na dvě části: část severně a severozápadně od pohoří Vysoký Atlas - tam je to jako v Evropě. Tam nemusí mít nikdo obavy, že se nakazí z nedostatku hygieny nějakou tropickou nemocí, nebo že přijde jinak k úhoně. Na jih od Vysokého Atlasu pak začíná Sahara a černá Afrika vůbec a tam je to již romantické a dobrodružné - pravý ráj pro lidi, kteří sní o pouštích, měsíčních nocích pod minarety, o oázách a písečných přesypech, zkrátka pro všechny milovníky "Zahrady Alláhovy", jak se také jinak Sahaře říká. V Tangeru nám započala naše cesta autem a již předem mohu komentovat, že jsme se nikde v Maroku nestretli se špatnou silnicí. Všechny bez výjimky, jsou asfaltované a díky mírnému provozu v dobrém stavu. Na jihu, tam kde je provoz ještě menší, kde se také potká jedno auto po 100 km, jsou tzv. pisty. 3e to dokonale hladký pruh asfaltu, asi 4 m široký a s oboustrannými bankety. Když se dvě auta potkají, tak zmírní rychlost a vyhnou se přes bankety. Když se musí nějaké auto předjíždět, tak většině případů se samo vyhne na banket. Pokud by předjíždějící auto nebylo slyšet, je třeba zatroubit a pak se předjížděné auto ochotně vyhne. Rovněž je nutno podotknouti, že všude se najdou opravny aut, dokonce musím říci, že všichni ti hnědí, umounění a černí mechanici jsou mnohem ochotnější a šikovnější, než většina těch neochotných, lajdáckých a na zpropitné čekajících "civilizovaných" auto- správkářů všude v Evropě. Ve všech velkých městech jsou rozsáhlé autosprávkárny, vedené bílými majiteli, kteří tam zůstali i potom, co se Francie a Španělsko stáhly. Měli jsme sice to štěstí, že jsme potřebovali na autu pouze maličkosti, ale nikdo nemusí mít z cestování autem po Maroku obavy. Abych tuto silniční kapitolu zakončil, činím tak konstatováním, že silnice v Maroku jsou lepší, nežli mnohé ve Francii a Španělsku. První naší zastávkou na naší bludné pouti bylo město Mekneš. V tomto rozsáhlém a zajímavém městě jsme pobyli tři dny, jelikož tam je jeden z nejmodernějších campingů v Maroku, tak jsme tam kempovali. V těchto kempincích najdete vždy určitý počet penzistů z Německa, Anglie, Holandska atd., kteří rok co rok takto v zimě cestují s Wohnwageny a tím se levně a příjemně vyhýbají nudné zimě v Evropě. 28 [pageend30]V Meknésu jsme se seznámili s oficielním průvodcem cizinců, nebot bez průvodce to v těchto městech, hlavně v jejich centrech, v tzv. medinách, nejde. Tam by se v té spleti úzkých uliček ztratil a snad by zabloudil až na věčné časy. V tomto městě, Meknés zvaném, je obrovský palác bývalého vládce Maroka, který zde ve středověku sídlil. Je tam obrovská umělá nádrž na vodu a ubikace pro 50 000 křestanských otroků, kteří to všechno vybudovali. Když si člověk představí osudy těchto lidí, pochytaných kdysi na španělském pobřeží ( o tom píše Alois Jirásek ve své knize "Z Čech až na konec světa"), nebo na různých lodích na moři, tak mu běhá mráz po zádech. Také jsme v Maroku uviděli všechny ty mešity, paláce, tržiště a tržnici, sultánovy zahrady a prostě všechno. V tržnici je kromě jiného jako zvláštnost pro nás nepřeberné množství hrozinek všech možných druhů, fíků, datlí, oříšků a ořechů, vše ve velikých hromadách a krásně narovnáno do pyramid a za pár šestáků. Datlí tam můžete koupit nejméně pět různých druhů a taktéž i všeho ostatního ovoce. Pomeranče jsme kupovali, hlavně v jižním Maroku, o velikosti malých melounů a to 1 kg za 1 dirham, což se rovná 0.45 Frankům. Banánů je tam také několik druhů, nejlepší aroma mají banány z Kanárských ostrovů. Jiný druh, který jsme viděli poprvé v životě, má průřez trojúhelníkový. Jako zvláštní zajímavost jsme v Meknésu navštívili státní hřebčinec,kde mají chov známých arabských koní a také oslů. Mají tam těchto vzácných zvířat několik set, různých plemen. Jako památku jsme si v Meknésu koupili krásné dva koberce typu "royal" i s plombou, dále jeden koberec hedvábný a jiné drobnosti. Je to tam pro nás, středoevropany, zcela dostupné. Z Meknésu jsme podnikli dva výlety, jednak do poutního místa mohamedánů, které leží asi 30 km daleko od Meknésu v horách a jmenuje se Mouley Idris, tam je pohřben sultán Idris I, který v 9 století přinesl z Arábie do Maroka islám. Je to tam jejich hlavní svátý. Zapamatoval jsem si o něm pouze to, že měl 600 manželek a 1 000 dětí. Je pravděpodobné, že měl lepší zdroj příjmů, nežli ho máme my. Nedaleko tohoto Mouley Idris leží rozsáhlé zbořeniště velikého římského sídliště, které se jmenuje Volubilis. V suchém klimatu se to všechno udrželo v bezvadném stavu a je tam kromě běžných římských stavitelských památek také množství zachovaných fresek, ze kterých je zřejmé, že se tvary těla krásek od dob římských vůbec nezměnily, což je zajímavé a radostné poznání. Druhým výletem byla cesta autobusem do 70 km vzdáleného Fezu. Autobusem jsme tu cestu podnikli hlavně proto, abychom poznali prostředí z bezprostřední blízkosti, což je velice zajímavé. Ve Fezu jsme podnikli objížďku města taxíkem a navštívili jsme hrnčířskou výrobnu, dále koželužnu, která byla velice zajímavá, i když tam bylo nevábné vůně tolik, že to přesahovalo všechny normy. Kromě toho jsme navštívili fezskou medinu, čili staré město. Je to areál 2x3 km. Bez průvodce by se tam člověk beznadějně ztratil. V medině jsme navštívili kromě obvyklých bazarů i restauraci, kde tančí břišní tanečnice pro turisty tzv. pupkentanz.Deset kilometrů od Fezu se nachází prameny minerálky "Sidi Harazem". Je to výborná voda, která se dostane v Maroku všude. Z Meknésu nás vedla další cesta na jih, přejeli jsme hřebeny tzv. Středního Atlasu, kde jsme si mohli prohlédnout rozsáhlý prales cedrů. To je překrásná podívaná, obzvláště je třeba si uvědomit, že je tam všude naprostý klid a pokoj od lidí. V březnu ležel na vrcholcích všech hor ještě sníh. V podhůří jsou závory, které se v zimě při sněhové kalamitě zavírají. Je to silně podobné poměrům v Alpách. Potom nás čekal přechod přes hřebeny vysokého Atlasu, kde dosahuje vrchol průsmyku 2 400 m.n.m. V těchto horách jsme projeli také tzv. Tunnel des legionnaires, čili tunel legionářů, který vybudovala ještě francouzská cizinecká legie a který umožňuje přístup do jižního Maroka, do oblastí pouště. Tunel je také pečlivě střežen, nebot existuje nebezpečí sabotáž- ních akcí se strany Alžírska, která se nachází vzhledem ke sporům o bývalé španělské území Sahary s Marokem v rozepři. To nám působilo zpočátku určité starosti, které však brzy přešly. Jeli jsme v průběhu naší cesty totiž několik set kilometrů podél alžírských hranic, které nedělí od Maroka nic, nežli několi kilometrů pouště. Ale situace je jiná, nežli jak jsme ji předpokládali. Jednak je všude v jižním Maroku spousta marockého vojska, které je zcela moderně vyzbrojeno a jednak je poměr mezi Alžírem a Marokem oficielně normální. To znamená, že podél celých hranic je absolutní klid a spory se vyřizují pouze v oblasti bývalé španělské Saharyi, kde ale Alžír 29 [pageend31]také "nepůsobí" oficielně, nýbrž pod firmou Polissario, což má představovat samostatné osvobozenecké hnutí. Neboli, jak vidíte, je všechno v nejlepším nepořádku. Po překročení pohoří vysokého Atlasu se dostanete do oblasti romantických snů. Tam jsou ty opevněné osady, zvané kasby, tam jsou pouze datlové palmy a mimózy, velbloudi a poušt. A kaktusy. První z těchto měst, které jsme měli na cestě, se jmenuje Ksar el Suk. Odtud dále na jih se dostanete do oblasti rozsáhlých oáz, kterážto oolast se jmenuje Tafi- lalet. Jedno z větších měst se jmenuje Erfoud a tam jsme se usídlili v jednom hotelu, který byl již zcela arabský, takže život tam byl značně namáhavý jak tělesně, tak i duševně. Tam jsem si odvykl pít v Maroku černou kávu, nebot do ní dávají koření koriandr a to má pak chut jednak po čokoládě a jednak jako spálenina. V Erfoudu jsme si vyjednali s jedním Arabem cestu do pouště, tzv. Malý Erg. Ergy jsou ty oblasti, kde je ten jemný píseček v obrovských přesypech, tak jak si lidé v Evropě představují Saharu, že vypadá všude. To však není pravda, nebot 95% Sahary je kamenitá rovina se spoustou rozeklaných skal a dokonce i s trochou zeleně. V oáze to vypadá také jinak, nežli jak si to lidé v Evropě představovali. Většina plochy oázy je suché, od horka rozpraskaná tvrdá hlína, na kterou si ani nelze sednout. Na tom rostou ve vzdálenostech asi tak pět až deset metrů ty datlové palmy. Určité části půdy mezi palmami, tam, kde to jde, je obdělaná půda s různými obilovinami a travou a tam si zase člověk netroufá sednout, aby ani stébélko nezničil, když vidí kolem sebe tu pustotu. Vůbec je si třeba uvědomit, že taková zelená krajina, porostlá všude travou, tak jako to je v Čechách, není všude samozřejmostí. To přestává, když se překročí Pyreneje směrem na jih. Vzpomíním si na takovou typickou krajinu ve Španělsku, na cestě mezi Madridem a Lisabonem. Představte si rovinu, zalitou sluncem. Na rovině rostou v určitých vzdálenostech korkové duby. V pozadí je vidět hřeben pustého pohoří, nějaké té sierry. A ani stébélko trávy. Jenom suchá hlína. V té krajině oylotakové ticho, že bylo slyšet šustění mravenců, kteří se pachtili po té hlíně, vyřizujíce svoje obchody. A taková je také oáza v jižním Maroku. Vyjeli jsme z Erfoudu ráno v půl páté v Landroveru,což je terréní vůz, nebot jinak by se tam člověk nedostal dál - jede se už pouští, cesta necesta. Byla ještě tma a vše strašně záhadné. Po sedmdesáti kilometrech jsme projeli osadou zvanou Merzougha. To už je ale opravdický konec všeho a před vámi jenom poušt až do Mali a Horní Volty. Za osadou, která má 3 000 obyvatel, kteří pracují v tamějších dolech na různé atraktivní kovy, jsme opustili hostinné vozidlo a ještě ve tmě jsme v příšerné zimě ( na Sahaře byly 4 stupně C ) a v silném větru pochodovali po těch přesypech do pouště. A tam jsme zažili východ slunce nad Saharou. To bylo krásné, ba co říci, kouzelné. Za tím mořem písku,který je tady 50 km široký a 200 km dlouhý, se rýsují na obzoru hory, které tvoří hranici do Alžírska a to tam, kde se nalézá Colomb Béchar. Račte si to nalézti na mapě, abyste viděli, v jakém zakopaném koutu světa jsme to až byli. Tam jsme také poznali zvířátko, kterému říkali místní obyvatelé "poisson du sable", čili písečná ryba. Vypadá to jako 15 cm dlouhá ještěrka, ale jestli to je ještěrka nebo mlok, to nevím. Má to suchou kůži jako hadina a malá očička a když se to položí na písek, tak se to okamžitě zavrtá hluboko do písku. Čím se to v té poušti živí, to nevím. Domorodci říkali, že to žere písek, ale tomu nevěřím, ačkoliv si tam člověk opravdu nic jiného nedovede představit, když je k nejbližšímu území bez písku třeba 5 km. Také jsme tam v okolí viděli varany, ti utíkali rychle přes silnici a byli od hlavy až k ocasu nataženi rovně jako struna. To je jiný pohled, nežli na ještěrky, varani opravdu běží. Dále tam byly takové bachraté, asi 30 cm dlouhé, brčálově zelené ještěrky, jednou jsme potkali asi 2 m dlouhého hada a to by bylo z těchto exotů asi tak vše. Škorpióna jsme neviděli ani jednoho. Z Erfoudu jsme podnikli ještě jeden výlet na nejjižnější cíp Tafilaletu, do města Rissan. Tak jako většina marockých měst, tak i Rissan má vstupní bránu, ozdobenou marockými vlajkami a královskou korunou. Až na tu korunu to silně připomíná ty ruské slavobrány. Město samo se skládá většinou z jedné hlavní ulice, z náměstí s mešitou, trhem a bazarem. Vše je, na rozdíl od mnoha jiho a východoevropských městeček, čisté a upravené. Takže se tam návštěvník necítí nepříjemně, nýbrž spíše naopak. Opustili jsme Erfoud a jeli po té nejjižnější marocké silnici na úpatí Vysokého Atlasu na západ do města, které se jmenuje Ouarzazate. Cestou jsme se zastavili v krajině Tinerhir. Tam vytéká z hor řeka Tondra a tvoří v délce několika kilometrů hlubokou rokli, velice romantickou. V té Ouarzazate jsme se ubytovali v opravdu přepychovém hotelu a klimatizací, koupelnami a se swimming - poolem. Ten hotel patří do řetězu francouzských hotelů, které jsou roztroušeny po celém Maroku, a kde lze tráviti přepychovou dovolenou za levné ceny ( v porovnání ke Švýcarsku, ovšem ). Odtud jsme podnikli náš druhý výpad na Saharu a dostali 30 [pageend32]jsme se ještě dále na jih, nežli před tím. Projeli jsme pohořím, které už patří k Antiatlasu, kde rostlo množství překrásných květin v celých trsech a dostali se do údolí řeky Draa. Tímto zeleným údolím, plným palem, oleandrů a kaseb jsme dojeli na jižní konec do města, které se jmenuje Zagora. V údolí řeky Draa se odehrávaly ve dvacátých letech tohoto století prudké boje mezi francouzskou cizineckou legií a místními povstalci. Bylo to tenkrát všeobecně známé, velmi populární a podkladem pro mnoho dobrodružných filmů, jako "Pevnost mrtvých", atd. Z Ouarzazate nás vedla cesta na severozápad opět přes Vysoký Atlas do Marakeše. Před horami jsme navštívili ještě jednu kasbu, která je obrovská. Hradby i domy z hlíny jsou několikapatrové a je to opravdu jako z pohádky. Tato kasba se jmenuje Ait Benhaddou, transkripce je francouzská. Po překonání dalšího vysokoatlasského průsmyku, po cestě plné kvetoucích rostlin ( byli jsme tam v březnu ) jsme se po celodenní jízdě octli ve městě Marakeš, což je největší marocké město arabského rázu. Ta ostatní větší města, jako je Casablanca nebo Rabat, jsou totiž zcela evropská ( francouzská ). Složení města Marakeše je, tak jako u většiny islámských měst, následující: Staré centrum za hradbami, které se nazývá medina, je všude stejné, liší se pouze velikostí. Že to je splet uzounkých uliček s krámky, ve kterých se vyrábí a současně prodává různé zboží, to snad je všeobecně známé. V centru mediny je pak hlavní tržiště, které se v Marakeši jmenuje Džemá el Fná a je světoznámá. Zde se soustřeďuje veškerý život, jsou zde kavárny, restaurace ( nutno si představit po arabskú, ne snad jako Savarin v Praze nebo Café de la Paix v Paříži, to probůh, nikoliv ), jídelny, kejklíři s hady i bez nich, dále prodavači vody v senzačním ustrojení a ti, co tlučou jako hlavní zaměstnání na bubínek, potom také hašišáři a různé zvrácené typy, kteří se snaží blbnout jenom v míře nejvýše nutné. Nad tím vším ční minaret mešity, kde se denně pětkrát vyvolává, někde již pomocí místního rozhlasu. Takže vidíte, že tento zázrak pokroku nepronikl pouze na českou vesnici, ale i do Maroka. Zde nutno podotknout, že věřící jsou Ještě tvrdě náboženští a jakmile začne vyvolávání, tak se všichni muži hrnou k motlitbě. Ženy však nikoliv. Zde si nesmí nevěřící dovolit nic, co by bylo proti jejich předpisům. Z toho by koukal ihned parádní arabský kriminál. V Maroku je zásadně zakázán přístup nevěřícím do všech mešit, s výjimkou jedné mešity v Meknésu. Jeden náš známý na to jednou v Rabatu pozapomněl a vešel fotografovat na pět metrů do nitra královské mešity a ihned ho zatáhli na policii, kde ztrávil několik nepříjemných hodin a dostal pěknou pokutu, nad kterou by se každému turistovi z Prahy zatočila hlava. To by tak bylo asi vše, co bych chtěl říci o medinách marockých měst. V zásadě jsou všechny stejné a postupně na nich ztrácíte zájem. Větší část města, což platí i o Marakeši, je pak moderní a podobá se nějakému jihofrancouzskému městu i s kavárničkami na chodníku atd. V Rabatu to pak připomíná i pařížské bulváry. Zde bych se chtěl zmínit o prapodivném poměru žen a mužů navzájem. Nikde tam nevidíte chodit chlapce s děvčaty pohromadě. Každý chodí zvlášt. Z devadesáti procent vidíte na veřejnosti pouze muže. Vyjímky jsou samozřejmě ve velkých městech a také na venkově, kde se uvidí množství velmi hezkých žen bud při polních pracích, anebo na cestě na různé 31 [pageend33]trhy. Při tom jsou vždy tak krásně oblečené, že by jim to mohla mnohá dáma v jiných končinách Evropy závidět. Mají japonskélátky bezvadné kvality, Arabky jednobarevné, většinou temné, Berberky pestré. Zatím co v nejjižnějším Maroku, v dřívější španělské Sahaře ( Rio de Oro ) jsme poznali, že se tam dámy kupují za velbloudy a to podle mládí, síly a krásy za osm až patnáct velbloudů, v severním Maroku se dámy kupují za peníze. Podle mládí, krásy, vzdělání a původu stojí jedna nevěsta 5 000 až 500 000 dirhamů. To se rovná přepočteno asi 2 000 až 200 000 SFr., čili podle reálné hodnoty /Tuzex apod./ 20 000 až 2 000 000 korun československých. Z toho ovšem vyplývá jednak to, že manžel nemá s manželkou žádné obtíže, co se zlobení a odmlouvání týče, že mezi nimi není vřelejší poměr nežli mezi dvěma hříbkama, rostoucíma náhodou vedle sebe. Opravdu to člověk také často pozoruje když přijede taková zámožná rodina k moři na pláž, z auta se vyvalí pět dětí a táta s nimi skotačí na písku, zatím co zahalená matička sedí jako nasolený holub vzadu v autě a nevšímá si ničeho. Nutno však konstatovat, že i v tomto punktu už jsou vidět moderní vyjímky. Ještě jedna poznámka k té španělské Sahaře. Tam se kupují nevěsty, jek je již z předchozího známo, za velbloudy. Když tam nějaká dáma ovdoví, nebo rozvede, tak je prodávána jakožto okase za velbloudy tři. To píši pro ty zájemce, kteří by měli málo velbloudů. Z Marakeše nás vedla cesta na západ k moři. Projeli jsme ještě jednou vysokým Atlasem a dostali se do Agadiru. Cestou jsme jeli kolem jednoho staveniště přehrady na řece Issen, kde jsem působil jako statik železobetonových konstrukcí projektu. Ta přehrada se jmenuje Barrage du Tamzaourt a nachází se ve velice sličném údolí, které oplývá zelení, v Maroku neobvyklou, takže to tam vypadá tak trochu jako ve Štěchovicích. V Maroku má naše firma filiálku v Rabatu a projektuje řadu přehrad a zavodňovacích zařízení, nebot král Hassan II a jeho vláda jsou moderní a snaží se pozvednout hospodářství i zemědělství země. Agadir je zcela nově vystavené město bez mediny, které bylo před několika léty pobořeno zemětřesením a znovu vystaveno. Také se proslavilo tzv. agadirskou příhodou, kdy na sebe v roce 1912 poprvé zaštěkali pomocí nějakých torpédoborců anglický král a německý císař Vilém II. To byl vlastně prvopočátek první světové války a všech těch katastrof, které následovaly až do dnešního dne. Sarajevo bylo tudíž až druhá kapitola. V Agadiru jsme zůstali týden a uklidňovali se z dlouhé cesty. Ačkoliv byl březen, bylo ve dne vždy horko a slunečno. V noci jsou zimy a ráno se přižene od moře mlha, která se k desáté hodině rozptýlí. Z tohoto důvodu je celé marocké pobřeží Atlantiku stále vlhké a zelené a také úrodné. Tudíž to není žádná poušt. Stejný úkaz existuje také na západním pobřeží Ameriky na Pacifiku. Odpoledne okolo třetí hodiny se vždy zdvihl vítr. To se opakuje každý den pravidelně. Z Agadiru jsme podnikly náš poslední výlet na veliký Jih. Navštívili jsme několik starých beduinských měst, ohraničených hradbami, prostě tak, jak to má podle představy být. Byl to Taroudant, v nejúrodnějším marockém údolí, které se táhne asi 100 km na východ od Agadiru, dále pak na jihu Tiznit a Sidi Ifni, což bývala do nedávna španělská enkláva a konečně tam je Goulimine, kde je shromaždiště velbloudů z jihu. Tam se konají každou sobotu trhy na velbloudy. Píši vám to proto, kdybyste si chtěli nějakého velblouda koupit, tak abyste věděli, kdy a kam si pro něho můžete dojít. Ještě jedna velbloudí zajímavost: víte, kdo zavedl do severní Afriky velbloudy? To byli přece staří Římané.... Za Goulimine už je jenom Mys Tarfaya a tam už skoro Maroko definitivně končí. Dále na jih je sice ještě Él-Aaiun, který byl hlavním městem španělské Sahary a kamž jsme se jednou dostali z Kanárských ostrovů, pokud to všechno ještě patřilo ^Španělsku. Ale nyní už to patří k Maroku a jmenuje se to Layoune, ale nesmí se tam, nebot tam nejsou poměry urovnané. Od této chvíle se směr naší cesty obrátil již definitivně na sever. Na cestě z Agadiru jsme projeli Mogadorem, který se nyní jmenuje Essaouira a proslavil se až na věčné časy svojí výrobou kořalky a zakotvili jsme v jednom opět přepychovém hotelu jiné francouzské společnosti v El Jadidě, kterážto osada se dříve jmenovala také jinak, ale jak, to se nám už nepodařilo zjistit. A potom přišla slavná Casablanca, ze které se vyklubal docela obyčejný velkopřístav se svými bulváry a la Marseille, se svým ruchem a smradem a tak jsme zakotvili raději 32 [pageend34]v Rabatu, který je mnohem zajímavější a hezčí. Je to hlavní město Maroka, velice moderní, kde by mohl Evropan klidně žít. Což se o mnohých končinách této naší požehnané zeměkoule říci nedá. V Rabatu je královský palác v rozsáhlých parcích a s královskou gardou, která pěkně mění stráž ( což je hlavní zaměstnání těchto gard všude na světě ) a má purpurově rudé uniformy a la Ali Baba. Z Rabatu jsme pokračovali podél atlantického pobřeží dále na sever, poznali jejich pláže a konečně projeli pohořím Rif, kde kdysi mívali Francouzi značné obtíže s Abd-el-Krimem a s jeho rifskými Kabyly. V těch horách, které jsou divoké a krásně zelené jsme našli ještě betonové pevnůstky z oněch dob před šedesáti roky, kdy nás tato místa jako kluky vzrušovala v různých filmech. Poslední místo v Maroku, které jsme navštívili, bylo město Tetuán. To leží u středozemního pobřeží a je zajímavé tím, že je založili arabští emigranti, kteří museli opustit Španělsko po vypuzení Arabů ze Španělska po jejich porážce roku 1492 u Granady. Všimněte si, že se to stalo tentýž rok, ve kterém objevil Kryštof Kolumbus Ameriku. Španělským královským manželům se uvolnily ruce, takže se mohli začít starat o jiné věci nežli o Araby. Podél středomořského pobřeží, které je plné pláží a letovisek a je nyní již příjemnější, nežli slavná francouzská Cote d Azur, nebot to není tak beznadějně zatlučené turisty, jsme dojeli na konec naší marocké anabaze, do města Ceuty. To už patří Španělsku a příjemně nás překvapilo svojí malebnou krásou. Je čisté a moderní, má dokonce na svém území horu, takový malý Gibraltar, která se jmenuje Monte Hacho. Je tam spousta vojska všech možných odstínů a barev, včetně legie. Tam jsme se dostali do hotelu, který byl zrenovován ze starého kláštěra a byl přepychově vybaven. Měli jsme celý appartement i s terasou. Na levo čněla přes moře gibraltarská skála, na pravo přes moře africké pobřeží s pohořím Rif. Nebylo to k zahození. Souhrně možno říci, že nás Maroko příjemně překvapilo, že je to jedna z nemnohých zemí, kde je vše lepší, než si to lidé z Evropy představují a nikdo neprohloupí, kdo se tam podívá. 33 [pageend35]Kresba Fedor Vico KDE KONČÍ CIT PRO KOMPROMIS Roztržení nakonec nebude. Nevěřím tomu, řekl nedávno jeden německý novinář při návštěvě Československa. Teď teprve u vás končí éra revoluční politiky a přichází na řadu opravdová politika, taková demokracie, jakou známe na Západě - umění vyjednávat, umění kompromisu. Dnes by v západním Německu již skoro nikdo nehlasoval pro sjednocení. Ale to je právě politika. Dokázat se někdy s věcmi smířit. Takové obecné příběhy se říkají velice snadno, ale představme si, jak by asi vypadalo ono německé smíření, kdyby se věci měly následovně: NDR by nebyla spolkovou, ale "svrchovanou republikou". Její poslanci by měli možnost zablokovat v parlamentu "společného německého státu" jakýkoliv ústavní zákon ( platil by zákaz majorizace ) a přijeli by do Bonnu diktovat, že prezident, kterého podporuje většina ostatních občanů, prezidentem nebude. Navíc by požadovali vlastní emisní politiku a emisní banku, která by tiskla společné peníze podle toho, jak se jí zamane. Hlasování bez problémů, pochybnosti zůstávají cPohled do sálu Federálního shromáždění není povzbuzující: je tu příliš mnoho gogolovských postaviček připomínajících v nejlepším případě éru normalizace. Většina občanů CR a především Pražanů ( kteří dali 70% hlasů reformním stranám ) se s novým federálním parlamentem bude identifikovat jenom těžko. Navíc - přestože první hlasování proběhla nezvykle hladce - zůstávají pochybnosti. Co když začne HZDS couvat ze svých požadavků? Co když se slovenským politikům v Praze zalíbí a změní názory na federaci? Co když HZDS převezme federální tajnou službu a prosadí do ní své agenty ze svých řad? Co když se spojí s českou levicí? Nedostali jsme se do pasti? Přestože politika příštích let bude jistě pragmatičtější, nežijemei ještě zdaleka v demokracii západního typu. Transformace společnosti i hospodářství si vyžaduje daleko zásadnější vůli a podporu občanů než vládní politika ve vyspělé demokratické společnosti. Lidé možná brzy začnou pocitovat k novému nejvyššímu zastupitelskému sboru nechut, kterou budou umocňovat další a další kola nekonečného vyjednávání o budoucnosti státu. V této jskepsi spočívá největší nebezpečí demokracie: rostoucí averze k "vysoké politice" by mohla v Československé republice přivodit ztrátu podpory reformním stranám. Proto je zcela zásadní otázkou, jak rychle se vyřeší problém dalšího česko-slovenského soužití. Ve federaci - at už pravolevou, levou nebo jakoukoli jinou - není příliš důvodů věřit. Nejde o pocit. Pravé důvody jsou spíše věcné. 34 [pageend36]HZDS a ekonomická reforma Ve svém prvním vystoupení, ihned poté, co byl zvolen slovenským premiérem, pronesl nový předseda slovenské vlády několik závažných tvrzení. Nejprve napadl vládu premiéra Čarnogur- ského za to, že "rozložila systém financí a finanční hospodaření republiky". Řekl také, že schodek v rozpočtu SR je ve skutečnosti mnohonásobně vyšší než vykazovaných 270 milionů korun. To, že V.Mečiar často nemluví pravdu, je dobře známo. Překvapily spíše další výroky. "Nechtěl bych v životě takto odcházet;" řekl nový premiér v souvislosti s rozpočtovým schodkem. "Pravda o stavu republiky bude bolet a mnozí vystřízlivějí." (Karel Kříž upozorňoval už před časem v LN, že Mečiar po svém zvolení vyzve k utahování opasků.) Lze si tato slova vyložit jako podporu restriktivní ekonomické politice nebo ekonomické reformě? Může znamenat "záchranu" federace či možnost vytvoření ekonomické konfederace, kterou navrhuje HZDS? Nikoliv. 1. Bude-li parlamenty schválen výsledek politické dohody HZDS-ODS "každý za své", znamená to,že i kdyby Slovenská republika pokračovala v nastoupeném kursu reformy, musel by její rozpočet skončit zákonitě ve schodku. Slovenská ekonomika se totiž nachází v situaci, kdy bude oněch přibližně padesát miliard z rozpočtového přerozdělování zoufale postrádat. Bratislava nebude mít prostředky ani dotace státním podnikům, ani na zvýšení podpor v nezaměstnanosti, ani na slibované investice do infrastruktury. Naopak: bylo by třeba většinu státních výdajů ( kupříkladu podpory v nezaměstnanosti ) ještě drasticky snížit. 2. Zásadní chybou Mečiarovy strany bylo, že "změkčení" reformy měla ve svém programu. K čemu podobná politika vede v dosud neprivatizované ekonomice, se ukázalo názorně v Polsku. Bývalý premiér Olszewski také slíbil státním podnikům "ulehčit" a dělníkům "přidat". Problém je, že na něco takového neměl prostředky, a hlavně - že to slíbil předem. Důsledkem je katastrofální nedisciplinovanost státních podniků a jejich další ekonomický ekonomický úpadek, což sebou nese rozpočtové důsledky, protože špatné podniky nejsou schopny platit daně. 3. Mečiar a HZDS mají ve vyspělém světě špatnou pověst. V tamních médiích bývá slovenský předseda vlády označován téměř jednohlasně za exkomunistu, nacionalistu, populistu, či nacionálního socialistu. Slovensko pak jako politicky nestabilní a v současné politické konstelaci jako ekonomicky málo perspektivní region. Tolik potřebný zahraniční kapitál takové reference na Slovensko nepřilákají. A vládní úvahy o revizi privatizace nebo o potřebě státu udržet si určité rozhodovací pravomoce v privatizovaných podnicích už teprve ne. 4. Dalším a možná néjdůležitějším momentem je princip "každý za své". I kdyby HZDS ustoupilo od požadavku vlastní emisní banky, nebude možné udržet jednotnou měnovou politiku. Centrální banka (SBCS) nemůže totiž fungovat bez opory v jednotné rozpočtové politice. Občany nikdo nepodvedl Otázka tedy nestojí, jestli společný stát rozdělit, ale kdy a jak to udělat. Výhodou referenda je, že bude jako "nejdemokratičtější" způsob rozchodu lépe přijato v okolním světě. Rozhod- nou-li se však občané obou republik říci federaci ano, můžeme se ocitnout v pasti. Současné Federální shromáždění, od kterého nelze očekávat, že by bylo schopno přijímat zásadní ekonomické i jiné klíčové zákony, by brzy přivedlo celé Československo do chaosu. Jiné "ústavní řešení" rozchodu by svět přijal hůře, ale bylo by pravděpodobně schůdnější cestou. Občané se přece vyjádřili ve volbách: "ano" občanské demokracii, prosperitě a funkční federaci řekla většina občanů ČR, připočteme-li propadlé hlasy reformních stran ODA, podnikatelské strany, KANu a nakonec i OH. Slovenští voliči řekli funkční federaci "ne". HZDS ani SNS nemají ve volebním programu federaci s jednou mezinárodněprávní subjektivitou. HZDS ( o SNS nemluvě ) mělo ve volebním programu samostatnou emisní banku, vlastní daňový systém apod. Taková "federace" nikde na světě neexistuje. Cosi jako referendum už tedy proběhlo a je teď na politicích, jak jeho výsledky uvedou do praxe. Jan Macháček Respekt 35 [pageend37]Rána za ranou Od druhých svobodných voleb, které vejdou do dějin jako signál definitivního konce Československa, dopadá na nás, kdo jsme daleko od vlasti snili o návratu do ní a doufali, že ji nalezneme v té nej lepší podobě, jakou kdy měla - dopadá na nás rána za ranou. Jednání vítězů z voleb vzešlých, která se konala v Brně, Praze a Bratislavě, proměnila naše obavy v jistotu. Narazila při nich na sebe dvě pevná stanoviska: závěrečné prohlášení znamená, že odpočítávání republiky už započalo, že jí zbývají k životu nejvýše tři měsíce. Za jediný kladný výsledek těchto utkání lze pokládat skutečnost, že bylo poprvé nalito čisté víno a jasně řečeno místo neurčitých vytáček, že straně pana Mečiara nejde o nic jiného než o vytvoření samostatného státu s vlastní měnou, s vlastní hospodářskou politikou a vlastními diplomatickými zástupci.Pro českou stranu stranu je taková forma společhého státu nepřijatelná : i to bylo jasně řečeno, na rozdíl od nedávné minulosti. Nyní jsou tedy karty rozdány - a hra se vyvíjí podle připraveného plánu pana Mečiara, který zůstává v útoku. Byly vytvořeny vlády ve Slovenské a České republice, které osobně vedou pánové Mečiar a Klaus. V české vládě je mnoho neznámých jmen, vládních nováčků, ve slovenské se objevila i jména známá, spíše ovšem nechvalně. Ustavila se a prezidentem Havlem byla vzata do přísahy i vláda federální. Proti dřívějšku byla radikálně zmenšena: má nyní jen 10 členů, obě vítězné strany, Hnutí za demokratické Slovensko a koalice Občanské demokratické strany mají ve vládě po pěti členech. Je to v podstatě světové unikum: označuje se sice jako vláda koaliční, takže by se dalo předpokládat, že její členové aspoň na povrchu budou táhnout za jeden provaz. Protože dvě strany ve vládě zastoupené mají zcela protichůdné programy, bude jejich společná politika zřejmě vedena ve stylu " čehý - hot ". Jak jinak to může vypadat, když slovenská strana povede zahraniční, hospodářskou a obrannou politiku včetně orgánů kontroly a činnosti legislativní, zatímco ODS bude mít na starosti finance, sociální péči a vnitro. Předseda Dr.Jan Stráský pochází sice z ODS, ale bude mít co dělat, aby toto různorodé spřežení zvládl. Zázraky se od této vlády nedají očekávat: je to vláda likvidační, jejíž dny jsou už předem sečteny. Nepůjde jí o společné zájmy - nepochybně si bude každý resort podle příslušnosti svého vedoucího chtít vytvořit co nej lepší předpoklady pro nastávající dělení. Ustavila se už i zákonodárná shromáždění v republikách i federaci, byli zvoleni jejich prezidenti a předsednictva. První velký čin Federálního shromáždění bylo zamítnutí kandidatury Václava Havla na další období prezidenta. V.Havel neprošel ani ve druhém kole, kdy stačila prostá nadpoloviční většina hlasů. Střízliví pozorovatelé tento výsledek očekávali - pan Mečiar prostě splnil svoji hrozbu, slovenská menšina podle staré ústavy klidně volbu zablokovala. Je tu sice teoretická možnost, že po druhém rozběhu, který se má konat v polovině července a který zase může pro změnu zablokovat česká strana,nebude nikdo zvolen, takže V. Havel by mohl znovu kandidovat ve 36 [pageend38]třetí volbě začátkem srpna. Je otázka, zda to bude mít ještě smysl.Porážka V. Havla znamená těžkou ránu pro českou stranu a pro Slováky je to mezinárodní ostuda. Ve svých důsledcích je to jeden z rozhodujících hřebů do rakve Československa, které už zřejmě nelze zachránit. Slovenská strana totiž nelení a pracuje dále na svém mafiánském plánu. Jako první krok byla zablokována spolupráce mezi Čechy a Slováky ve federální televizi: informační programy , které připravila česká strana podle dřívější dohody, nejsou už na Slovensku vysílány. Byl to právě kategorický požadavek pana Mečiara, že je třeba federální televizi rozdělit, aby tak dostal vše, co Slováci dostávají jako informace, pod svoji kontrolu. To je jeden z výrazných znaků totalitního systému. Objevují se už i náznaky tlaku na novináře a veřejné instituce. Hnutí za demokratické Slovensko nezahálí ani v oblasti hospodářské: ministerstvo průmyslu na Slovensku převzal zástupce těžkého průmyslu, který tak může počítat s podporou. Slovenské banky dostaly už instrukce, podle nichž se zavádí centrální řízení peněžního oběhu . Dá se očekávat, že podobných jednostranných opatření bude přibývat - a česká strana je proti nim bezbranná. Pro takové tiché podkopávání federace je doba dovolených zvláště příznivá. Mezinárodní ohlas tohoto dění nevyznívá pro Slováky dobře - vesměs se jim předpovídá špatná budoucnost. Slováci sami si z toho málo dělají. Zatím ještě nejsou tak daleko, aby tato varování označovali jako vměšování do vnitřních záležitostí, ale k tomu jistě také brzo dospějí. Jedna věc není dosud jasná, totiž jakým způsobem se rozvod provede. Hovoří se o tom, že je třeba urychlit referendum, které by mělo mezinárodní závaznost a platnost. Nelze ovšem přehlédnout hlasy, že referendum v dané situaci nic nevyřeší, že po něm budeme vědět přesně to co předtím. Bude nutné hledat jinou cestu, protože dnešní stav protahované agónie může ohrozit i to kladné, co se zatím podařilo vytvořit. Faktický rozpad Československa už započal a dále pokračuje - formální potvrzení už nemůže na této smutné skutečnosti nic změnit. [pageend39]VLÁDA JEDNEJ STRANY Mečiarov kabinet v akcii Menovanie novej slovenskej vlády a personálne obsadenie niektorých vybraných rezortov naznačilo priority HZDS a jeho predstavy obudúcnosti Slovenska a ČSFR. Skôr než bude jej programové vyhlásenie, plánované na šiesteho júla, predložené výborom v Slovenskej národnej rade, podniká nový kabinet prvé kroky k zmene štruktúry riadenia štátnej správy. Zároveň s nimi prichádzajú do slovenskej politiky iné metody a iná kultúra, než akú predstavovala predchádzajúca vláda. Štastná účast Razancia, s ktorou premiér Mečiar koncom minulého týždňa uvádzal nových ministrov na ich pracoviská, vyrazila väčšine pôvodných pracovníkov dych. Všetkých námestníkov paušálne nahradí už v utorok 30.júna funkciou nových štátných tajomníkov. Podobne rýchlo sa bude pódia jeho slov postupovat aj v prípade riaditeľov odborov. Ministerstvo privatizácie označil za "bördel" a nariadil okamžitú kontrolu všetkých privatizačných projektov s vyvodením právnych postihov až po najvyšších činiteľov v prípade zistenia porušenia zákona. Špeciálnu pozornost treba podľa neho věnovat priamym predajom, a hneď na prvom mieste len nedávno predanému Danubriaprintu. Už teraz sa zdá byt isté, že táto firma, krátko po tom, čo sa stala súkromným vlystníctvom, má šancu byt prvým opat znárodneným podnikom na Slovensku v postkomunistickej ére. Nový minister privatizácie Lubomír Dolgoš túto domnienku potvrdil slovami, že bude treba připustit na štátnu účast a podobných podnikoch. V prípade Danubiaprintu zohráva rozhodujúcu úlohu skutečnost, že ide o významnú firmu, v ktorej vychádzajú aj všetky najv§ačšie slovenské deníky. Vláda jednej strany S výnimkou ministra hospodárstva, povereného zároveň riadením monisterstva priemislu a ministerstva obchodu, ing. Ľudovíta Černáka (SNS), je slovenská vláda vládou jednej strany, presnejšie jedného hnutia. Významným a neprehliadnuteľným krokom je obsadenie postu ministra vnútra gen. por. Jozefom Tuchynom, predtým veliteľom Východného vojenského okruhu. Vo vláde síce vystupuje ako nezávislý, ale jeho orientácie na HZDS je neoddiskutovatelná. Na rozdiel od krajín so stabilnou demokraciou, kde býva v tejto funkcii civil, obsadenie bezpečnostného rezortu vojakom z povolania dáva tušit, že J.Tuchyna nebude mat na starosti len políciu, ale tažiskom jeho práce bude budovanie národnej obrany SR. Túto myšlienku posilňuje i fakt, že civilno-správny úsek sa má od tohoto ministerstva oddělit a prejst do kompetencie Predsedníctva vlády SR, čím sa uvoľní ministrovi priestor pre dôležitejšiu činnost. Keďže podlá slovenského premiéra v blízkej budúcnosti čaká Slovensko skutočné utaho- vanie opaskov, pretože doterajšia vláda všetko prejedla, nová vláda bude musiet čelit oveľa väčšiemu sociálnemu napätiu. Na tvrdšiu realitu je však dostatočne pripravená. Obsadením funkcie podpredsedu vlády a zároveň ministerstva kontroly bývalým odborovým predákom Romanom Kováčom získalo HZDS účinné prepojenie na odbory k udržiavaniu sociálneho 38 [pageend40]zmieru. Súčasne si treba všimnút,že na volebných kandidátkach HZDS bolo asi dvadsatpat odborových predákov. Spolu s ministrom hospodárstva Ĺ. Černákom, bývalým riaditelom hlinikárne v Žiari nad Hronom, ktorá je jedním z najväčších zamestnávateiov ( ale i najväčších znečistovatefov životného prostredia) na Slovensku a J.Tuchyňom ako ministrom bezpečnosti a brannosti vytvárajú pevnú oporu politike HZDS pri presadzovaní jeho cieíov. Bývalý zamestnávateí ministrom poínohospodárstva Nemenej dôležitou pozornost venoval V.Mečiar obsadeniu postu ministra poínohospodárstva. Najväčšie rozdiely medzi ODS a HZDS v oblasti ekonomiky boli práve pri otázkach poľnohos- podárskej politiky. Chod tohoto rezortu zveril preto slovenský premiér svojmu dlhoročnému priateľovi ing. Petrovi Bačovi, ktorý kedysi ako predseda 3RD Vlára Nemšová zamestnával Vladimíra Mečiara na vedľajší pracovný úväzok ako právnika. Za povšimnutie stojí aj dlhoročné priateľstvo nového ministra poľnohospodárstva s bývalým predsedom JZD Slušovice. Ako sa vyjadril P.Bača: "....s pánom Čubom sa poznám 25 rokov. Ale v životě sme s ním neurobili žiadny obchod, lebo oni našli há dam takých, ktorých mohli viac obtiahnut ako nás. Zato sme si vymieňali informácie a spolupracujeme stále." Sloboda slova a minister kultúry Je predčasné hodnotit odbornú úroveň a akcieschopnost novej slovenskej vlády. Zatial sa dá povedat, že viac ako polovina jej členov sú bývalí komunisti, čo je ovela viac než vo vláde J.Čarnogurského. Výrazným trendom v mečiarovom kabinete však bude, a vlastne už je, postoj k médiám a novinárom vôbec. Hlavným predstaviteľom tohoto trendu je okrem premiéra minister kultúry, poverený aj riadením monisterstva školstva, PhDr.Dušan Slobodník. Svoje odmietavé postoje k právu novinára na vlastný názor a na nezávislost tlače prezentoval dostatečné zreteľne v nedávnej relácii Čo týždeň dal. Podľa Slovenského deníka zo stredy minulého týždňa chýba však v jeho oficiálnom životopise pasáž, týkajúca sa obdobia Slovenského štátu, keď bol D.Slobodník výberovým frekventantom kurzu teroristického komanda Hlinkovej mládeže. Podľa historických prameňov toto komando malo byt nasadené do tyla Červenej armády pri jej postupe územím Slovenska. Spolu s dvadsiatimi štyrmi ďalšími príslušníkmi bol terajší minister kultúry v apríli 1945 zatknutý orgánmi NKVD. Slovenský denník poukazuje na rozpory medzi Slobodníkovým výkladom tohoto obdobia jeho života, opisovaného v životopisnej knihe Paragraf polárny kruh, a údajmi z historických dokumentov, týkajúcich sa činnosti tejto zvláštnej jednotky. Nedôvera nového ministra kultúry SR k slobode médií má možno práve tu svoje korene. Kontinuita vývoja bez 17.novembra Mečiarovo striktné odmietnutie doterajšej politiky vlády Čarnogurského, spolu s prioritami, ktoré si nová vláda stanovuje, a v nezanedbateľnej miere spolu s metódami, ktoré preferuje, črtajú nové kontúry slovenskej politiky. Ak slovenský premiér hodnotí predošlú vládu M.Čiča, bývalého ministra spravedlnosti SSR, ktorý je dnes v radoch jeho hnutia, zdá sa, že politika tejto vlády pri transformácii slovenskej spolčnosti a jej ekonomiky chce nadviazat skôr na režim pred 17.novembrom než na myšlienky nežnej revolúcie. Milan Žitný VPLYV SLOVENSKEJ EMIGRÁCIE Karol Belák Zdá se mi, že sme boli zaskočení, že akcia na rozbitie štátu je dobre zorganizovaná a postupuje podlá vopred stanoveného plánu. Nitky udú z ľudáckej emigrácie, ktorej slovenskí predstavitelia hneď po Novembri otvorili naširoko dvere. Myslím Čič a Schuster, ohromné vítanie, recepcie, výmena delegácií medzi Bratislavou a Torontem. Boli sme z toho zúfalí. Myslel som si, že sa všetci museli zbláznit. Tu vedel každý, čo je Svetový kongres Slovákov, teda spolok fanatických nacionalistických fundamentalistov, pre ktorých je nenávist k Československu náboženstvom. Poznám slovenskú emigráciu dobre. Roky som sledoval ich hlavnú tlač a len som krútil hlavou. Iní slovenskí demokrati nebrali nebezpečenstvo vážne. Pokladali celý exilový separetizmus za anachronizmus a bláznovstvo. V tom mali pravdu. Ale tí fanatickí nacionalisti, bez akéhokoľvek ohlasu v politických kruhoch Západu, 39 [pageend41]pilné pracovali, vydávali noviny, prehrabávali archívy, zháňali protičeskoslovenské argumenty. Tak vznikla nová politická subkultúra. V jej optike bol Tiso vzorný demokrat, martyr a svätec. Slovenský štát bol naplnením odvekých snov národa, štastnou domovinou Slovákov. Češi sa stali "vrahmi" slovenského národa a Čechoslováci "odrodou Satana". Tito blázni ovládli slovenskú emigráciu a dnes sú tieto kruhy - som si celkom istý - v pozadí nacionalistických zmätkov u nás. Vinu majú aj slovenskí kňazi_v emigrácii; celá stratégia ako rozložit spoločný štát sa vypracúva v Slovenskej ústave sv. Cyrila a Metoda v Ríme. Biskup Hrušovský, ktorý sa stále dobýval do Slobodnej Európy, dostal nedávno nejaký rad či národnú cenu od nešťastného Mikloška. Ale prečo toto všetko píšem? Mal som zrejme akúsi potrebu ukázat na hlbšie korene toho až neuveriteíného vývinu, ktorí sa na Slovensku odohral a ktorý postavil na hlavu ducha a výsledky nášho demokratického prevratu v novembri 1989. aAle možno to všetko dobre viete, a ja som si zbytočne iba vylieval srdce... Čo bude ďalej? Mečiar je znovu Politikom roka, aj keď jeho pozícia možno trochu slabne. Aký sme to národ, že dávame euforickú dôveru mužovi takej politickej a íudskej úrovne? To je naozaj tragické. Ale nemá zmysel bedákať. Som presvedčený, že k politickej identite slovenského národa či spoločnosti patrí aj demokrácia, československé tradície a spoločný štát. Nechápem, prečo sa vlastne slovenskí demokrati nespoja, keď im tak pihára. Čítal som kdesi niečo o "Demokratickom bloku". Nemali by demokrati naliať verejnosti čistého vína, spojit všetky sily a ist s "otvoreným priezorom" proti Mečiarovi na konfrontačný kurz? KULT.ŽIVOT, 11.6.1992 Byt 3 + 1 s příslušenstvím 14 km záp. od Prahy zařízený nebo bez zařízení + garáž + zahrádka pronajmu dlouhodobě nebo prodám. Tel. 01 432 76 41 večer. NA CESTU DO ČSFR V posledních dvou létech máme výběr zemí, kam bychom chtěli jet na dovolenou, rozhodně pestřejší než dříve. Každý z nás byl už nejméně jednou ve staré vlasti a cesty tam jsou stále, jak to při cestování má být, spojeny s novými objevy a dobrodružstvími. A kdyby těch nebylo, už sám ten blahý pocit, že můžeme zase být mezi svými, že si s nimi ( většinou ) rozumíme, že nás spojuje nejen jazyk, ale i stejný způsob myšlení a vidění světa, už ten pocit stojí za tu námahu, která není malá. Vždyť ze Ženevy musíme urazit nejméně tisíc kilometrů a i ze St. Gallenu si cesta vyžádá skoro celý den. O co lépe jsou na tom krajané v Rakousku nebo v Mnichově - ti si do staré vlasti mohou zaskočit třeba jen na svačinu ! Každý si ze svých zájezdů přiváží nějaké zkušenosti, a bylo by dobré, kdybychom si je navzájem vyměňovali - třeba takhle: Při cestě autem si musíme zvolit dobrý hraniční přechod, abychom na něm neztráceli zbytečně čas. Bylo už otevřeno více přechodů, které byly za časů železné opony uzavřeny. Tak třeba prý je otevřen přechod mezi Waldmunchen-Klenčí nebo kousek nad Rozvadovem u Georgenwaiden - to hodláme příště vyzkoušet. Malé přechody mají tu výhodu, že nejsou zatíženy nákladní dopravou, která může odbavování velmi protáhnout. Trpěl tím zvláště přechod v Rozvadově, ale tam prý se už poměry zlepšily. Dobrý by mohl být i přechod Furth im Walde- Česká Kubice. Před přechodem na Strážný musíme varovat, protože dosavadní malá pohraniční stanice se v létě přestavuje a čekání nebo objíždky po úzkých lesních cestách jsou nevyhnutelné. Rakouské přechody nejsou obvykle zatíženy nákladní dopravou a bývají většinou volné. Také celní odbavování je obvykle hladké. Jestliže vezeme do staré vlasti nějaké dárky - v rozumných mezích ovšem - pak je to pro republiku přínos, a jestliže tam něco za devizy nakoupíme, čeho je tam dostatek, jako třeba broušené sklo nebo Becherovka, pak je to také dobré pro státní pokladnu a není nutné proto prohánět byrokratického šimla. Když už je řeč o devizách, je dobré se zmínit o tom, jak je měnit. Nejlépe je vyměnit hned na hranici v oficielní směnárně menší částku, abychom na cestě nebyli bez peněz. Že nebudeme podporovat vexláky je samozřejmé. Ale i některé oficielně povolené, zvláště malé směnárny zákazníky okrádají tím, že si počítají vysoké manipulační poplatky, 3 % i více. Je proto dobré se zeptat, kolik dotyčná směnárna počítá, než položíme bankovky do okénka. Jediná slušná banka, kterou v Praze známe, je Čs. obchodní banka ( směnárna Na příkopě č. 14 nebo ve Vodičkově ulici v paláci Lucerna, vchod poblíže ulice v Jámě ). Tato banka se spokojí 40 [pageend42]Kresba Jiří Jirásek jenom kursovním rozdílem mezi nákupem a prodejem, jak je to v cizině obvyklé. Při výměně cestovních šeků nebo nákupu korun na úvěrovou kartu se ovšem všude počítá přirážka. Úvěrové karty světových značek se už pomalu vžívají a představují určitou ochranu pro případ, kdy by byl návštěvník okraden. Kurs čs. koruny je stále tak nízký, že se člověk musí skoro stydět, když si vyměňuje svoje franky a nakupuje pak za koruny. Někteří restauratéři, taxikáři a hoteliéři se ovšem nestydí tyto rozdíly přehlížet a účtují si ceny vpravdě světové. O cenách ve výběrových restauracích, kam chodí jenom cizinci, kolují hrůzné pověsti: neklesl jsem dosud tak hluboce, abych si ověřoval, zda želví polévka stojí opravdu za tisíc korun. Musíme našim lidem doma připadat jako boháči, ale nikdo si neuvědomuje, že ve Švýcarsku kupní síla franku je skoro stejná jako čs. koruny, jenom rozložení cen je zcela jiné . Stejná je např. výše platů, za prostý oběd zaplatíme ve Švýcarsku 20 Fr podobně jako v ČSFR v Kčs. Jiná věc je, že byt pod 500 Fr měsíčně tady těžko najdeme, že po zaplacení nemocenské a jiných pojistek průměrnému penzistovi na živobytí moc nezbývá. A nikdo nám nebude věřit, že by za prosté ostříhání vlasů musel ve Švýcarsku zaplatit 400 Kčs. To vše se jistě jednou změní, jestliže se zlaté české ručičky dají opravdu do práce a zbaví se nežádoucích přítěží. Věřím, že i tenkrát, až bude česká koruna rovna jednomu franku, budeme do staré vlasti rádi jezdit. Pokud se týká automobilového provozu, měli jsme s počátku starosti, kde natankujeme benzin bez olova. Dnes už je síť čerpadel s benzinem Natural dost hustá a jeho jakost odpovídá švýcarské, to jest má 95 oktanů.(V Německu má tyto oktany jen Special ). Jinak je ovšem třeba dodržovat předepsané rychlosti: na dálnici 110, na obyčejných silnicích 90 a v městech 60 km. Dopravní policie není dnes vyzbrojena jen stacionárními, ale i pojízdnými radary, a na cizince si zvláště dává pozor. Ostatně povrch vozovky na dálnici není všude takový, aby rychlá jízda přinášela nějaký požitek. Nejen cizí, ale i domácí vozidla jsou vystavena dalším nebezpečím. Při nesprávném parkování mohou být odtažena za Prahu anebo opatřena “ botičkami “, které znemožňují odjezd. A ještě horší je, když zaparkované vozidlo definitivně zmizí anebo je vykradeno. Doporučuje se proto instalovat nějaké alarmové zařízení anebo zvláštní zámek. Že není dobré ukládat cenné věci do úschovních skříněk na nádraží, nosit ssebou velké částky peněz a chodit pozdě v noci po opuštěných končinách, to snad ani nemusíme připomínat - v tomto ohledu se naší republice i bez socialismu podařilo dohnat a předehnat západ. Nepříjemná příhoda se může našinci stát i v Římě nebo New Yorku - to patří už dnes k risiku cestování, proto se nemusíme cesty do ČSFR odříkat.. 41 [pageend43]Co by byla dovolená bez fotografování či filmování ? Kdo fotografuje, má více ze života, pravilo staré reklamní heslo, a něco na tom skutečně je. Zachycovat příjemné zážitky, obnovovat vzpomínky a mít dokonce možnost se tvořivě vyjádřit, to všechno nám právě fotografie umožní. A dnes je fotografování tak jednoduché a dostupné jako nikdy dříve. Fotografický nebo filmový přístroj se stal neodmyslitelnou součástí výbavy na dovolenou. Jde jen o to, aby výsledky , které z dovolené přivezeme, odpovídaly našim představám a došly ocenění v kruhu rodiny i známých.Aby to tak doopravdy dopadlo, dovolujeme si čtenářům, kteří nemají dosud vlastní zkušenosti, přinést několik rad. Volba přístroje je už dnes docela jednoznačná. Po všech těch komerčních pokusech jako byly kamery Pocket anebo Disk to stále vyhrává a svoje panství upevňuje klasický kinofilm. Má totiž nesporné výhody: přístroje na kinofilm se vyrábějí v nejrůznějších cenách a provedeních. Pro jednoduchou vzpomínkovou fotografii se osvědčily tzv. kompaktní, malé a skladné přístroje v cenách od 20 SFr tak asi do 500 Fr. Jsou nejen malé a velmi skladné,ale také jejich obsluha je velmi jednoduchá. Žádný z těchro přístrojů nevyžaduje zaostřování: ty nejjednodušší s levným objektivem zobrazují ostře prostor asi od 1,2 m až do nekonečna. Ty dokonalejší, tak od 80 Fr výše, zaostřují samočinně pomocí vestavěných čidel a malého motorku. Také starost o správnou expozici odpadá: levné přístroje spoléhají na velkou expoziční pružnost negativního materiálu, dokonalejší expozici samy řídí a v případě, když je světla nedostatek, zapínají zamontovaný blesk. Také převíjení filmu u dražších přístrojů obstarává motorek.Ani citlivost filmu není třeba nastavovat - obstará to systém kontaktů na kazetě filmu. Všechny tyto vymoženosti umožňují i začátečníkům, aby na jednom filmu dostali 100 % zdařilých obrázků. Stačí vyhlédnout si motiv, určit vhodný odstup a výřez a zmáčknout spoušť. Odpadají-li tedy všechny starosti s technikou, můžeme se tím lépe soustředit na obrazovou stránku: kompozici,volbu výřezu, vhodného osvětlení, úhlu záběru ( se shora, ze spoda atd.) a také volbu vhodného okamžiku, kdy je třeba spoušť stisknout. Kompaktní přístroje jsou vesměs vybaveny mírně širokoúhlým objektivem, takže i v omezeném prostoru, v malé místnosti se vejde do záběru dost velká skupina lidí. Dokonalejší přístroje bývají vybaveny objektivem se dvojím anebo proměnným ohniskem ( zoom ) a umožňují dělat přirozené, nezkreslené portréty anebo záběry detailní, např. květin. Nově jsou dnes na trhu přístroje na jedno použití. Prodávají se už se založeným filmem a případně baterií Po “vypráskání “ všech snímků ( obvykle 12 nebo 24 ) se celý přístroj vrátí výrobci, který film vyjme, vyvolá a okopíruje a přístroj připraví pro dalšího zájemce. Jsou to skoro přístroje pro legraci anebo pro děti, ale jejich výsledky jsou kupodivu dobré. Některé jsou určeny pro snímky panoramatické, jiné pro fotografii pod vodou - stojí za to si je vyzkoušet. . I s jednoduchým přístrojem se dají dělat ( skoro ) umělecké fotografie, zvláště když získáme trochu praxe a dodržujeme několik základních pravidel. Malé přístroje jsou totiž vhodné především pro práci v blízkém prostoru, mezi 2 až 8 metry, anebo pro snímky docela blízko, pod 1 m. Nehodí se příliš pro snímky krajiny, protože se na nich ztrácejí podrobnosti, které krajinu charakterizují. 42 [pageend44]Chceme-li zachytit krajinu i lidi v ní, např. manželku před kostelem sv.Marka, musíme si vybrat : bud zabereme celý kostel anebo manželku v popředí a kostel v méně významném pozadí, třeba jenom zčásti viditelný. Manželka by se neměla dívat strnule do aparátu- může třeba krmit holuby anebo studovat průvodce. Vůbec souhra mezi popředím a pozadím je u malého formátu důležitá: tmavé popředí v teplém tónu a jasnější pozadí spíše do modra dodávají snímku prostorový dojem. Jako film používáme dnes většinou barevný negativní film, z něhož se pořizují poměrně levně zvětšeniny velikosti pohlednice nebo i větší. Proti filmům inverzním ná negativ výhodu v tom, že snáší a vyrovnává i větší odchylky expozice. Inverzní film vede k diapozitivům, které je třeba pozorovat v kukátkách nebo promítat. Promítnutý dobrý diapozitiv je velmi působivý, ale instalace projektoru, zatemňování atd . není nejlepší řešení pro pohodlné. Při koupi barevného filmu nemusíme podléhat předsudku, že čím dražší film, tím je také lepší. Ve Švýcarsku se dostane dobrý barevný film ve specielních prodejnách nebo v laboratořích (film se 36ti obrázkyjuž za 3 Fr - je to výrobek světové firmy, který je pouze zabalen pod jinou značkou. Stejně tak ty laboratoře, které nabízejí vyvolání a okopírování filmu za polovinu cen jiných laboratoří, nemají o nic horší výsledky : dnes je zpracování filmů tak automatizováno, že rozdíly jednotlivých laboratoří ani odborník nepozná.Při cestách do zahraničí se doporučuje nakoupit zásobu filmů doma. Ceny filmů zejména v rekreačních oblastech bývají přemrštěné a způsob jejich uskladnění nebývá vždycky nejlepší. Rentgenové prosvětlování na hranicích je dnes většinou velmi slabé. V méně civilizovaných zemích by ovšem mohl silný rentgen filmy poškodit - pak se doporučuje filmy předložit kontrole bez rentgenu anebo je zabalit do olověné folie. Standardní citlivost barevného negativu je 100 ISO,což postačí pro většinu účelů - k moři se ani citlivější film nedoporučuje. Jen pro sportovní snímky nebo při nedostatečném světle volíme film citlivější 200 až 400 ISO . A co filmování ? To už je záležitost trochu složitější a nákladnější.Filmové přístroje na úzký film, např. na formát Super 8 mm, pomalu mizí z trhu. Vytlačují je malé video-recordery, které sice nedávají tak dokonalý obraz, mají ale zato řadu výhod: pracují naprosto nehlučně, takže nikoho neruší, zachycují i autentický zvuk, spokojí se velmi slabým osvětlením, na jaké fotomateriál vůbec nereaguje, a nasnímané záběry lze ihned promítat na televizní obrazovce.. Filmování je také náročnější než fotografování a vyžaduje více přemýšlení. Bohužel výsledky, jak je běžně vidíme, nesvědčí o nějakých velkých duševních výkonech, takže to, co se nám k vidění předkládá, jsou snad pohyblivé obrázky, rozhodně ale nemohou být označeny jako film. Film má mít nějakou myšlenku, děj, který je souvisle vyprávěn. Amatérští filmaři nejvíce hřeší tím, že pořizují záběry bez myšlenky, bez ladu a skladu a hlavně- výsledek nezušlechťují střihem. Nepodařené fotografie nikomu neukazujeme - nepodařené filmové záběry ovšem ve filmu zůstanou. Také po technické stránce je filmování náročné. Především je třeba, aby snímaný obraz byl klidný, aby se netřásl. To se dá těžko při snímcích z ruky zaručit - zásadně by měl být filmový přístroj připevněn na pevný stativ, třeba jenom s jednou nohou. Omezila by se tak i další typická chyba amatérských filmařů, kteří zacházejí s kamerou jako hasič s hadicí - stříkají na všecky strany tak, že výsledný dojem je velmi neklidný. Uspokojivý film může vzniknout jedině tak, když autor si vezme za úkol vyjádřit určitou myšlenku, připraví si - bud na papíře anebo aspoň v duchu - jakýsi scénář a podle toho pak řadí záběry, přičemž se snaží je střídat, dává přednost detailům před celky a krajinami. Nakonec je třeba technicky vadné nebo opakující se záběry vystříhat, film opatřit titulky a dát mu tak konečnou formu. To už není bezstarostná, oddychová práce, kterou je možno odbýt levou rukou, ale když se podaří, přinese tvůrci uspokojení, radost i pochvalu .A o to přece nakonec jde, že ano ? Club HARMONY Partnerschafts - Beratung nabízí krajanům porady a terapie. Naši pracovníci Vám pomůžou při řešení Vašich problémů: - sociální porady, AHV - starobní zabezpečení - zakládání firem, daně, notářské a právní práce Partner - Vermittlung Genetalageniur CH Dorfliítr. 10 CH-8057 Zürich Tel. Ol / 312.18.19 (23) Fax 01 / 312.1833 - terapie (partnerské problémy, manželské krize, psychoanalýsa, sexualita) pomůžeme Vám navrátit ztracenou rovnováhu, vnitřní klid a najít cestu k pohodě... harmonii. 43 [pageend45]ACHTUNG 1 Chcete jezdit každý rok zadarmo? Nebo jezdit v novém autě? Flottenrabatt od Ford, VW, Audi atd., až po Mercedes... atd, až do 24% od Bruttopreis. Media De Cristofaro + CO Auto 077/ 64 24 65 G.: 01/ 731 16 04. Ubytování pro praktikanty z ČSFR V rámci projektu švýcarské vlády na pomoc drobnému podnikání hledáme pokud možno levné ubytování v Ziirichu, Basileji a okolí. Doba pobytu 4 nebo 18 měsíců. Nabídky na tel.: 01/ 383 23 04. Pronajmu v Praze blízko centra (Smíchov) 2 pokoje ( 2-4 lůžka). 15.- DM na osobu se snídaní. Tel. 0042 2 54 06 39. Pronajmu pokoje s příslušenstvím v Praze. Fr. 30/35 za noc. Tel. 0042 2 781 03 34. Pro svoji přítelkyni hledám partnera do 65 let. Zn. "Upřímnost" do adm. Zpr. Hledám inteligentního českého kluka do šedesáti let, nekuřáka, vyšší postavy, k výletům na kole i pěšky a též kulturními zájmy. Jsem vdova 561etá, štíhlá a chci se zase smát. Zn. "Kanton ZH" do adm. Zpr. Protože jsem se vdala, zůstala moje ovdovělá maminka 45/170 sama. Hledám tímto pro ni hodného kamaráda a společníka bez závazků Zn."Krajana" do adm. Zpravodaje. MY A DOMOV Lesk a bída exilu ....Pan Jiří Loevy se v Reportéru Polygon vehementně a trochu demagogicky pustil do člena naší redakce, který svůj článek o exilu opatřil nadpisem podle příkladu Emila Zoly. Podobně jako pan Zola v románu o kurtizánách neměl J. Nápravník na mysli jen hmotnou, ale předvším morální bídu, a není třeba dokazovat, že po obou těchto stránkách se náš exil jenom blýskal. Vypadá to skoro tak, jako by pan Loevy měl od začátku v exilu na růžích ustláno, nemusel projít žádným táborem, neměl žádné problémy se zaměstnáním, s rodinou, s odcizením.Kdyby jej to zajímalo, jak to ve skutečnosti vypadalo a vypadá, měl by se informovat třeba o práci Masarykova fondu, který až dosud pomáhal stovkám krajanů v nouzi a je nucen pomáhat i nyní. Každý exil znamená vytržení z normálních podmínek a ne každý je morálně tak silný, aby tento nápor unesl. Překvapuje nás, že redaktor exilového časopisu a navíc sociální demokrat, který by měl mít pochopení pro lidské problémy, tohle nechápe. Volný obchod se Švýcarskem. Od 1. července vstoupily v platnost dvě mezistátní dohody, podle nichž může Československo bezcelně dovážet do Švýcar řadu průmyslových výrobků a vybrané zemědělské plodiny. Asi 30 plodin bude mít snížená cla o 20 až 50 %. Československo se naproti tomu zavázalo snížit po 10 roků cla na švýcarský export a obchod zemědělskými produkty postupně zcela liberalisovat. Po Praze se povídá, že pan doktor Sládek, bujarý předseda Republikánské strany, se uštěpačné vyjádřil k čekajícím zástupům, když opouštěl Federální parlament po zmařené volbě prezidenta. Získal za to trochu silnější pohlazení na obě tváře a nadšený dav jej provázel až ke stanici Metra u Musea. Vchod do Metra musela policie uzavřít, aby pana Sládka uchránila před dalšími projevy nelíčeného obdivu... Dětský pěvecký sbor “ Jeřabinka “ základní umělecké školy V. Kálika v Opavě pod vedením uměleckého vedoucího a sbormistra Jaromíra Lokaje oslaví v tomto roce 10. výročí svého založení. Za tuto dobu absolvoval sbor více jak 40 koncertních vystoupení doma i v cizině na vysoké umělecké úrovni, jak o tom svědčí ohlas odborné i široké veřejnosti.Sbor sdružuje 35 dětí ve věku od 10 do 15 let. Základem repertoáru jsou úpravy českých lidovýchpísní, dětské písně,současná sborová tvorba i církevní skladby. Děti by velmi rády přijely zazpívat svým krajanům do Švýcarska - adresa sboru je: Základní umělecká škola V.Kálika, Nádražní okruh 11, 746 01 Opava. Třetí návrat. Na podzim roku 1948 se jí podařilo odjet z Československa za mužem, se kterým chtěla žít, at to mělo být kdekoliv, když on nemohl žít a psát v Praze. Od roku 1955 pak žila s ním, s Ferdinandem Peroutkou, v New Yorku. Měsíc před sametovou revolucí, už ovdovělá přijela se podívat na Prahu a na svou rodinu. 14. května 1991 přijela do Prahy opět s urnou Ferdinanda Peroutky, aby ji uložila do hrobky na Vyšehradě. Řečníky při tomto smutečním obřadu 44 [pageend46]byli Pavel Tigrid a starý Peroutkův přítel hrabě Kolowrat. Obřadu uložení urny byl přítomen i prezident Václav Havel s několika členy vlády. V posledním týdnu letošního května přijela paní Slávka Peroutková do Prahy po 44 letech už potřetí a navždy. ZE SVĚTA Federace a konfederace. Každý, kdo sleduje události v ČSFR ví, jak se těmito dvěma pojmy velice volně operuje. I když to neodpovídá švýcarskému vzoru, pokládá se konfederace za volné spojení samostatných států. Tak ovšem, jak si někteří Slováci konfederaci představují, nemůže žádný stát fungovat. Prezident Havel v rozhovoru pro časopis Le Monde ukázal na některé rozpory: jak mohou dva státy se samostatnou zahraniční politikou mít společnou armádu, státy se dvěma hospodářskými a daňovými systémy , se dvěma emisními bankami tvořit bezcelní unii ? R.Lacayo v březnovém čísle TIME uvedl varovný příklad z historie Spojených států, kde po 8 let . od poloviny občanské války až do přijetí ústavy v roce 1789 existovala taková volná konfederace 13ti států.Konfederace neměla tenkrát ani prezidenta ani Nejvyšší soud, státy měly pouze svoje zástupce v kongresu. Ten ovšem neměl pravomoc ukládat daně nebo nějak přinutit dílčí státy, aby se řídily jeho usneseními. Důsledky tzv. Articles of Confederation v kritické době po válce na sebe nenechaly dlouho čekat: zhroucení cen čili inflace, nezaměstnanost, měnový zmatek, rostoucí zadlužení státu. Mezi dílčími státy vznikaly celní a poplatkové spory, spory o území. Chaos vyvrcholil vzpourou zadlužených farmářů v Massachusetts pod vedením kapitána Daniela Shays.Na potlačení vzpoury neměl Kongres vojsko a musel žádal bostonské obchodníky, aby financovali vlastní milici. Vzpoura byla nakonec potlačena, ale byla to poslední kapka do přeplněné číše, která vedla ke vzniku dodnes platné ústavy Spojených států.Jeden z autorů této konstituce, Alexander Hamilton, napsal: “Stát bez celostátní vlády je podle mého názoru hrozné divadlo.” A jiný státník té doby řekl: “Naše předstíraná unie byla unií jen podle jména, naše konfederace byla jako pavučina”...Tohle bychom chtěli mít ? Vraždy na pokračování. Světovým tiskem proběhl obrázek dvacetileté srbské studentky, která pod krycím jménem “ Šíp” patří mezi čtyři ostřeiovače. na jejichž dopadení byla vypsán a vysoká odměna.Ona sama bez ostychu přiznává “ bezpočet zastřelených civilistů. A to píšeme konec 20tého století .... Omezená immigrace v Kanadě.Kanadská vláda připravila revizi přistěhovaleckého zákona z r. 1976. Klasická vystěhovalecká země má nyní s přívalem přistěhovalců ze zemí třetího světa, kteří dnes tvoří 70 % uchazečů, značné potíže. Zejména má být zpřísněn výběr uchazečů o asyl. Naproti tomu jsou vítáni přistěhovalci, kteří chtějí v Kanadě investovat nejméně 250.000 dolarů - takoví přicházejí nejvíce z Hongkongu. ZE STARÉ VLASTI Proč nechtěli Havla ? Pan Mečiar měl osobní důvody, proč nechtěl mit V. Havla prezidentem federace: že se totiž o něm nepříznivě vyjádřil.Komunistická Strana demokratické levice uvedla naproti tomu 7 konkrétních důvodů proti Havlovi: že vnášel do společnosti neklid,že podepsal lustrační zákon, že vyvolával šovinistické nálady v Čechách, že mezinárodně propagoval federaci a ne Slovensko, že vybudoval nákladnou prezidentskou kancelář a jeho poradce P.Tigrid zabránil Dubčekovi hovořit na manifestaci, že připustil podpisovou akci na přijeti svých pěti návrhů parlamentu, že se v předvolební kampani přiklonil ke stranám, které ve volbách propadly a že po volbách nepřijal současné představitele vítězných stran z obou republik. Je vidět, že většinou trpí V.Havel nevinné - za Tigrida, za lustrační zákon, za podpisovou akci atd . Ale kdo chce psa bít, pro toho je i slabá hůlka dobrá ... Voda z hlubin . z pramenů v Novohradských horách na Třeboňsku, bude se stáčet do lahví a prodávat jako pitná voda především asi v Praze. Pražská voda ze všech tří zdrojů - Káraného. Podolí a Želivky se totiž jen s námahou udržuje pod úrovní blahovolných norem, které připouštějí oxidovatelnost 3 mg kyslíku na iitr. 0.5 mg amoniaku. 50 mg dusičňanů, 100 mg chloridů a 0,2 mg hliníku. Nejlepší je voda z Káraného, ale ta kryje jen malou část celkové spotřeby. Nová pitná voda bude mít název “ Good Water “ a bude plněna do 1,5 litrových lahví z PET - polyetylentereftalátú. které se dají recyklovat. Drogy legálně ? S přebíráním západních vymožeností bude Československo, jakmile hodnota koruny stoupne, konfrontováno také s problémem drog, se kterým už dnes většina západních zemí zápasí. Výzkum veřejného mínění zatím ukazal, že s kontrolovanou distribucí drog by souhlasilo 35 % občanů, 56 % by bylo proti a 6 % neví. Názor, že každý narkoman by se měl povinně léčit, zastává 86 % dotázaných. S povinnou léčbou nesouhlasí mladí lidé ve věku 15 až 29 let. Kde se dá bydlet a rekreovat ? Čs. občané, tedy i krajané s čs. pasem naleznou ve staré vlasti řadu mist, kde se dá dobře bydlet a provozovat rekreaci. Jako ukázku můžeme uvést třeba nový hotel Bavor ve Strakonicích, vhodný jako etapový nocleh při cestě ze Švýcar. Hotel odpovídá mezinárodní úrovní nejvyšším nárokům, má dobrou čínskou restauraci a hlídané parkoviště. Nocleh ve dvoulůžkovém pokoji s koupelnou, televizí, minibarem a snídaní stojí 360 Kčs. Pro rekreaci lze doporučit Slapskou přehradu a její Vojenskou zotavovnu: je tam hotel se 200 lůžek 45 [pageend47]v pokojích se vším komfortem, ( cena lůžka 160 Kčs) s basénem, tenisovými dvorci, saunou a tělocvičnou. V restauraci je nejdražší jídlo za 43 korun, pivo za 7,80 Kčs. Je možné pěstovat vodní sporty na slapské přehradě a v pěkném okolí projíždky na koni. K disposici jsou i vybavené chaty se šesti lůžky po 70 Kčs- co si lze přát víc ? ZE SVĚTA KULTURY ZH - Bratislava - ZH TA Fr. 460.- ZH - Brno - ZH TA Fr. 450.- 2x týdně ZH - Praha - ZH Autobus Neoplan Fr.170.- 2x týdně ZH - Brno - ZH Autobus Neoplan Fr.180.- 2x týdně Bern - Brno - Bern Autobus Neoplan Fr. 190.- Ix týdně Všechny cesty si můžete objednat telefonicky u nás, letenky a jízdenky Vám rádi zašleme poštou. Paul Sacher,švýcarský dirigent a mimo to hlavní akcionář firmy Hofmann la Roche v Basileji,byl vyznamenán dne 25. června stříbrnou medailí Karlovy univerzity po úspěšném koncertě, který dirigoval ve Španělském sále Pražského hradu. Paul Sacher již v roce 1926 založil basilejský komorní orchestr, jemuž věnovali svoje skladby takoví autoři jako Artur Honegger, Igor Stravinský a Bohuslav Martinů. Nadace Paula Sachera a jeho celoživotní dílo jsou velkým přínosem pro světovou kulturu. Pro naši věc vykonal Paul Sacher nesmírně mnoho tím. že podporoval Bohuslava Martinů v jeho exilu až do jeho smrti. Petr Paštrnák a jeho knihkupectví ve Vídni slaví v příštím roce dvacáté výročí své činnosti pro krajanskou obec.Petr Paštrnák si získal velké zásluhy o šíření československé literatury a kultury vůbec nejen ve Vídni a Rakousku, ale na celém světě. Stará se o českou školu ve Vídni, pořádá výstavy a oslavy k národním výročím, jeho obchod se stal střediskem a útočištěm krajanů, kteří do Vídně zavítali. Zvláště po listopadu 89 bylo u Paštrnáku v Lindengasse živo. Také univerzity v Bratislavě a Brně získaly mnoho knih z Pastrňákova knihkupectví. Přejeme obětavému panu Pastrňákovi mnoho zdaru v jeho záslužné práci ! Reisebüro C-Tours Vážení krajané, minulý měsíc jsme zapomněli inserovat, měla jsem v hlavě svou vlastní dovolenou. Poptávali jste se u nás, co se děje a to nás těší. Tak se na nás nezlobte, už jsem zase tady. ZH - Praha - ZH Letenky CSA Fr. 400." Letenky SR Fr. 440.- Denně Naši krajané si otevřeli na Floridě v její nejhezčí části, v Mexickém zálivu hotel, který Vám můžeme po všech stránkách doporučit. Krásné pokoje i s přímým výhledem na moře, ale také apartamenty, vše kompletně vybavené s možností vaření. Co je hlavní - ZDE SE DOMLUVÍTE ČESKY. Ceny jsou velmi výhodné 350 - 650.- Fr za celý apartament podle velikosti a sezóny. KAŽDÉ ÚTERÝ RÁNO NOVÉ NABÍDKY PRO TY, KDO SE RÁDI ROZHODUJÍ NA POSLEDNÍ CHVÍLI. Malorka už od Fr. 500.- na týden Řecké ostrovy Fr. 690.- na týden Fr.900.- na dva týdny Sardinie, let a auto Fr. 458.- na týden Fr.549,- na dva týdny To vše i v hlavní sezóně o prázdnináchll! Malediven: 1 týden s polopensí Fr.2 055.- 2 týdny 2 720.- Karibské ostrovy ve velkém výběru už do 1 750 na 2 týdny. Můžeme Vám dobře poradit, známe je osobně. Rudé moře Hurgada - prvotřídní hotel s polopensí teď o prázdninách 2 týdny Fr. 1520.- Červenec - srpen KENYA - 2 týdny s plnou pensí a dvoudenním leteckým safari Fr. 1 995.- Pohádková okružní cesta lodí s plnou pensí ve dvoulůžkové kabině INDICKÝ OCEÁN pouhých Fr. 1 850.- Podzimní prázdniny na SARDINII - 1 týden, Fr. 888.- let, auto, apartament Reisebiiro C-TOURS Effi Märt Märtplatz 5 8307 Effretikon 052 / 32 70 70 46 [pageend48]Z ČINNOSTI SOKOLA LUZERN SOKOL XIX. sokolský sraz v Tyršově Oetzu. Ve dnech 6.-8. června se tradičně již po devatenácté sešli sokolové z Německa, Rakouska a Švýcarska v Oetzu, aby uctili památku zakladatele sokolského hnutí dr. M.Tyrše, který v roce 1884 zahynul v divokém proudu řeky Aache. Tentokrát se účast rozhojnila autobusovými výpravami sokolů z Králova Pole, Plzně, Uherského Hradiště a Kladna. I když při sobotním zahajovacím uvítání br.R.Fialy, starosty zahraničního sokola, u táborového ohně pršelo, neubralo to nic na dobré náladě a buřty se opékaly. V neděli se počasí umoudřilo a umožnilo sportovní činnost na louce v Piburgu a výlety do krásného okolí. Dva autobusy Sokola Královo Pole podnikly okružní jízdu, která vedla až do St.Moritze. Při večerním táboráku zazníval zpěv stovky sokolů až do půlnoci. Byli to především sokolové z Uherského Hradiště, kteří překrásně zpívali moravské národní písně. V pondělí byl sraz zakončen slavnostním pochodem k pamětní desce v údolí Aache, položením vavřínového věnce a květin a zapěním hymen. Již dnes se všichni těší na 20.jubilejní setkání v příštím roce. Sokol Bern zve všechny sokoly a jejich příznivce k prázdninovým táborákům, které se konají pravidelně každé úterý v červenci a srpnu v Bremgartenwaldu - Glasbrunnen v Bernu / prodloužení Lang- gasse, konečná autobusu č.12. Těšíme se na společné opékání buřtů, kotlet, popovídání a zpěv. Po prázdninách v září Vás zveme do cvičení, které se koná každé úterý od 20.00 hod. v tělocvičně Sekundarschule Wabern. Sokol Luzern má cvičení každý pátek od 20.00 - 21.00 hod. v tělocvičně Brunn- nattschulhaus v Kriensu. Informace na tel.: 041/ 559 858 nebo 041/ 557 282. Tělocvičná jednota Sokol Luzern patří mezi nejmenší jednoty župy švýcarské. V současné době je nás 13 členů, 3 čekatelé, 1 dorostenka a 2 žáci. Při pravidelném pátečním cvičení jsou dveře naší tělocvičny vždy otevřené i všem hostům, příznivcům Sokola a rodinným příslušníkům, kteří si s námi chtějí zacvičit, zahrát anebo posedět. Schází se nás dost, ale v rekordním počtu 21 jsme se sešli v pátek 8.května. Předávali jsme stejné teplákové soupravy, které si členové i příznivci Sokola Luzern zakoupili za finančního přispění jednoty. Návrh, starý snad jako jednota sama, jsme mohli realizovat po úspěšné činnosti naší jednoty v uplynulých dvou letech. Také jsme v nich v neděli nastoupili v Basileji na volejbalovém turnaji smíšených družstev. Přijelo nás z Luzernu 16 (a pět dětí) a spolu s členkami Sokola Winterthur jsme přihlásili dvě družstva. Další víkend byl ve znamení stejné sportovní aktivity. V pátek 13 cvičících v tělocvičně, v sobotu 19 účastníků na výletě. Podle ročního plánu byla na programu vycházka s piknikem, ale na návrh členů jsme jeli na kolech. V poledne jsme vyjeli vlakem z Emmenbrucken směrem na Hochdorf, cílem byl břeh Baldeggersee. Tam jsme našli pěkné místo na piknik, na hry dětí i dospělých, překrásné počasí dobrou náladu celého odpoledne jen podtrhlo. Večer jsme dojeli až domů, celkem asi 25 km. Pěkný výkon, uvážíme-li, že s námi jelo 8 dětí. Ale nejenom páteční cvičení, sportovní výlety a turnaje jsou na programu činnosti naší jednoty. V sobotu 9.května jsme uspořádali oslavu Dne matek. Nejdříve se v pronajatém sále sešli všichni muži, aby sál vyzdobili, nachystali hudební produkci, připravili pro všechny přihlášené účastníky večeři, kávu, zákusky, nápoje. Sešlo se nás celkem 30; členů jednoty, rodinných příslušníků i hostů. Celý zdařilý večer byl ve znamení dobré nálady, povídalo se, tančilo, zpívalo. Ženy se nechaly hýčkat, muži obsluhovali, m ěli službu v kuchyni a na závěr večera zase celý sál uklidili. Na rozloučenou dostala každá žena růži, symbol lásky a úcty. Těšíme se na další společná cvičení, sportovní akce, výlety, koupání, posezení u táboráku. Uvítáme všechny, kteří mezi nás chtějí přijít. -sla- B.Jordánová, náčelnice Sokola Luzern 47 [pageend49]Bylinkový regenerační program z USA Zbaví organismus škodlivin. Nejen pro zhubnutí ale i pro zdraví proti všem nemocem. Nezávislá přednáška. Příležitost také pro nové distributory. Telefon stojí za to! Být zdravý než nemocný se svou váhavostí. Dodávky až do domu. Media de Cristofaro + Co Tel.: Auto 077/ 64 24 65 Privat 01/ 731 16 04. Prodám hezký byt 2pok. + kuchyň (obyv.) I.kat. v Brně, ve středu města, v klidné ulici. Tel. 021 / 944 35 74. Mladší babička (45) která vychovala 4 děti, ráda se postará o děti krajanů během léta. Hana Marounková, ul.Volfa 41, České Budějovice, ČSFR. PENST-RE AL1T Y rychle zprostředkuje prodej pozemků, nemovitostí, hospodářských usedlostí a pod. Praha - Poděbrady - Hradec Králové a okolí. Podklady, celkový popis, včetně vyobrazení ect. oproti Fr.20.- na PRO-DIENST, Postfach 592, 8401 Winterthur Svezu autem Praktikant z Prahy jezdí pravidelně autem linku Praha - Zurich. Odjezd: z Zurichu v pátek cca 17:00 zpět neděle 14:00 nebo podle dohody. Platí do 31.3.93. pan Belfín, tel. 01/ 262 07 33 17:00 hod. - 19:00. Reise - Versicherungen ČEKÁTE NÁVŠTĚVU Z ČESKOSLOVENSKA ? Starosti s nemocí, event, úrazem vás zbaví vhodná pojistka. Naše pojištovna pojištuje vaše známé a příbuzné do 80 let. Převoz do Československa, podle případu za doprovodu lékaře i přes 80 let. FRAU LADA VALOVIC-HA3EK Wingertlistrasse 29 8405 Winterthur Tel. 052/ 29 47 87 nebo 29 65 60. Dlouhodobě pronajmu v Praze Studio s předsíňkou a koupelnou, totálně renovované, el. topení, teplá voda, tel. a fax přípoj, ve vilové čtvrti a v blízkosti metra. Značka: Nabídněte do redakce. Máte při svých cestách do Prahy volná místa ve Vašem autě a nebo byste se naopak chtěli s někým svést? Rádi zprostředkujeme obojí. Tel.: 01/ 391 84 70 48 [pageend50]PRÄVNICKÄ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech _před švýc. úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společnosti (AG-Grúndung) a jiných problémech a procesech ve švýcarském a čs. právu.' ARENT AG Rechts- und Unternehmensberatung Guttenbergstr. 1, 3011 Bern tel.031/26 09 69 a 26 17 03 PENSION MILAN, Zellermoosstr.75 A-5700 Zell am See - Rakousko Vás zve k levnému pobytu vč. českých specialit z naši kuchyne. Výlety do blizkých velehor s celoroč. lyžovaním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 ovEřený překlad Úřední překlady Vašich dokladů pro veškeré oficiální účely provádí do tří dnů výhodně ING. JIŘÍ KOMÁREK dipl. překladatel a soudní tlumočník Töstalstrasse 74 8636 WALD/ZH tel. 055/95 52 73 TV-HI-FI / HUDEBNÍ NÁSTROJE Piana nájem 35,- měsíčně, při koupi plně započteme, El.varhany, keyboards, dechové nástroje, harmoniky atd. Bruchstrasse 53, 6003 Luzern. TV-Hl-FI, zesilovače, videa, atd. "Technische Börse - Occasionen", Bruchstrasse 55, 6003 Luzern. Pro krajany až 20% sleva. HLAVÁČ Jiří tel. 041/22 75 65 nebo 041/22 88 40, 041/48 67 46 Ověřený překlad z češtiny i slovenštiny do němčiny pro švýcarské a do češtiny pro československé úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-11 hod. a od 16-19 hod. kterýkoliv den PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lie.phil.I.Markéta KARASOVÁ Saumstr.54 8003 Zurich Tel.01/463 96 10 Pro krajany podstatná sleva! [pageend51]AZB 8048 ZÜRICH PP/Journal CH-8048 ZÜRICH Postretouren an: ZPRAVODAJ, Postfach 12, CH - 5233 STILLI Switzerland Vydává: Svaz čs. spolků ve Švýcarsku Redakce: L.Křivánek, Allée des Chenes 1, CH- 1723 Marly Administrace, inserce: Zpravodaj, Postfach 12, CH-5233 Stilli Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zürich Tel. 01/ 431 68 78, Fax 01/ 432 95 92. PC Konto: Zpravodaj, 80-70357-1 Bank. Konto: SKA, 8022 Zurich - Rathausplatz, ZPRAVODAJ, 634699-71. Podepsané články nemusí vždy vyjadřovat názor redakce. Nevyžádané rukopisy se nevracejí. • Časopis • Čechů a Slováků ve Švýcarsku • Čechov a Slovákov vo Švajčiarsku • Zeitschrift der Tschechen und Slowaken • in der Schweiz • Monatszeitschrift / Vychází měsíčně • Celoroční předplatné: • ve Švýcarsku SFr.40.- • v Evropě SFr.45.- • zámoří (letecky) SFr.50.- • Ceny inserátů ve Zpravodaji: • Celá strana 380.- : 1/2 strany 190.- • 1/3 strany 130.- • 1/4 strany 100.- * 1/6 strany 70.- * 1/8 strany 55.- • Malý oznamovatel: • Za 1 řádek o šířce 40 písmen SFr. 7.- • Zvláštní slevy: při opakování inserátů, • oznámení o kulturních pořadech, seznámení. Inseráty zasílejte na adresu: Zpravodaj, Postfach 12, CH 5233 Stilli nejpozději do 5.dne v měsíci. • •••••••••••••••••••••••••••••••••••••••••••••••••••••••»»«»••«»a»*»»«« für Versicherungs-, Finanz- und Unternehmensberatung sowie Immobilienhandel und Vermittlung Telefon: 01 -932 32 22, Telefax: 01-932 52 03 Kreuzplatz 20, 8008 Zürich (Schweiz) Provoz s obsluhou 24 hodin denné, dtto neděle i svátky. Jistě Vám přijde vhod možnost uzavřít výhodné pojištěni na nemoc, úraz a úmrtí, event, převoz nemocného či zemřelého na náklady pojištovny (i nad stáří 85 let). Pojištění od 0,22 šv. Fr. na osobu a den !!! [pageend52]