PROSTOR NEZÁVISLÁ REVUE ROČNÍK V. PROSINEC 1991 CENA 29 90 k Cs 18 poznámky diskuse stati a úvahy myšlenkové proudy XX. století excerpta náš rozhovor reportáž anketa kultura dopisy, názory, polemiky slovník politického myšlení literatura [pageend1]PROSTOR, kulturně politická revue vychází v Praze čtyřikrát ročně Řídí Aleš Lederer s redakčním kruhem: Rudolf Starý, Milan Hanuš, Josef Kroutvor Cena tohoto čísla: Kčs 2990, předplatné na rok 1991: Kčs 11960, poštovné zdarma. Pro zájemce ze zahraničí cena: US$5, roční předplatné US$ 20 (poštovné zahrnuto v ceně). Veškeré objednávky revue a knižní produkce nakladatelství Prostor zasílejte na adresu: ROVINA, P.O.BOX 76, 38311 Prachatice, telefon: (0338) 22380 V Praze vše z Prostoru k dostání vždy v knihkupectví Fišer, Kaprova 10, Praha 1 (metro C, stanice Staroměstská) Návštěvní den v redakci: středa 14-17 hodin Uzávěrka tohoto čísla 12. srpna 1991 Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, soukromé nakladatelství a vydavatelství Aleš Lederer, U Prašné brány 3, Praha 1, 116 29 telefon: 2328205, 2328215 fax: 2328415 Obálku navrhl Pavel Hrách Grafická úprava Jaroslav Hradský, Jan Kortus, Aleš Lederer Vytiskly Tiskárny Vimperk, státní podnik Rozšiřuje PNS a svépomocná distribuce ISSN 0862-7045 [pageend2]Prosinec nezávislý časopis ročník V. číslo 18 Generace bez názoru?POZNÁMKY DISKUSE My 91 STATI A ÚVAHY Zpráva o sobě Stanislava Přádná Jakub fatalista a jeho pán po 250 letech čili O knihách za totality a po ní Zdena Bratršovská a František Hrdlička Supové Josef Kroutvor Úhel zaujatosti Rudolf Starý Postdějinné elity Vilém Flusser MYŠLENKOVÉ PROUDY xx. s t o l et í Zdraví ve věku vodnáře Radek Chlup EXCERPTA Demokracie v Americe Alexis de Tocqueville NÁŠ ROZHOVOR Už žádné iluze (rozhovor s Irinou a Sergejem z Moskvy) REPORTÁŽl Jemně poraněn Londýnem, Británií Jiří Sirotek ANKETA Anketa na téma „generace“ 1991 3 5 19 43 55 63 73 83 89 97 103 111 127 PROSTOR [pageend3]133 KULTURA (divadlo, film, literatura, výtvarné umění) DOPISY, NÁZORY, POLEMIKY SLOVNÍK POLITICKÉHO MYŠLENÍ Politika, politická etika Bernhard Vogel, Ernst Vollrath LITERATURA Dvojitá kaple Alena Wagnerová Básně Tomáše Janka 169 181 189 198 ÚVODEM VÝZVA ČTENÁŘŮM Těsně před uzávěrkou tohoto čísla jsme dostali dopis reagující na fakt, který nás v redakci trápí už delší dobu: revue PROSTOR postrádá živější kontakt se čtenářem (text dopisu i s naší odpovědí si můžete přečíst v rubrice Dopisy, názory,polemiky). V časopise citelně chybí Váš hlas, tj. hlas čtenářů vaše kritické připomínky, podněty a názory. Pokud nějaký příspěvek získáme, pak je spíš od čtenářů žijících v zahraničí. Proto jsme v redakci velice ocenili návrh, který nám poslal pisatel zmíněného dopisu: naši pravidelnou anketu adresovat Vám, čtenářům. Podníceni tímto nápadem si vás dovolujeme vyzvat ke spolupráci na anketě v chystaném čísle 19 věnované problémům přechodu k demokracii. Pokud máte zájem, odpovězte nám písemně na následující otázky: 1. Kde cítíte největší slabiny a potíže, resp. chyby a omyly v současném přechodovém období k systému parlamentní demokracie? 2. Čeho bychom se měli na základě předchozí zkušenosti s přechodovými obdobími (např. 1919-1921, 1946 1948, 1968 1970) především vyvarovat? Své anketní odpovědi doplňte těmito údaji: jméno, věk, povolání. Domníváme se, že nastolené téma se citelně dotýká nás všech, a lze předpokládat, že v čase před volbami bude stále aktuálnější. Vaše názory rádi otiskneme, pokud nám je zašlete do 31. ledna 1992. Připojíte-li svůj názor na revue PROSTOR, budeme Vám za každou dobře míněnou radu i kritiku velice vděčni. Jinak všem, kteří vyslyšeli naši výzvu z minulého čísla Prostoru a doporučili nám nové čtenáře této revue, mnohokrát děkujeme. Vlastně všechny typy, které jsme do redakce dostali, byly úspěšné. Přesto naše prosba o případné nové zájemce nadále trvá. V listopadu 1991 redakce [pageend4]Generace našich otců měla na svém životním startu oproti následujícím generacím několik rozdílností, které však znamenaly vše. Předně zde byla válečná zkušenost, která jedinečným způsobem vykreslila obraz nepřítele, jenž pak bylo možné v letech následujících jednoduše přenést do nové skutečnosti. Dále společně sdílená víra, která v rozbitém povojno- vém světě nabídla pocit teplého souručenství lidí zvláštního ražení. Navíc tato víra posilovala vědomí, že člověk i svět je změnitelný. Konečně svou roli sehrála fascinace ideálem, v jehož naplnění a realizaci spatřovala nejen svůj generační úkol, ale i smysl vlastního života. Tato fascinace byla natolik silná, že ideál nebylo možné předem zpochybnit, takže jediná cesta GENERACE k jeho odmítnuti spočívala paradoxně v jeho bezvýhradném přijetí a naplnění. BEZ Tak se teto generaci podařilo, amz by v nejmenším tušila, co z hlediska budouc- NÁZORU? nosti cini, prorazit cestu komunismu k moci. Místo vysněného ráje na zemi se jí však dostalo jen trpkých plodů zklamání. Dvacetiletá cesta marných pokusů napravit nenapravitelné, zreformovat nezreformovatelné či dosáhnout alespoň dílčího úspěchu ve věci předem odsouzené k nezdaru, to byla námaha vskutku si- syfovská. Bloudění ve vzdušných zámcích společenské utopie, kde jako by chyběly dveře, pouze okny bylo možné zahlédnout skutečný svět „tam venku“, nekonečné hledání stále nových „pro“, zdůvodňované zas a znovu pragmatickými ohledy, posilovalo nejen názorové střízlivění, které zvolna předurčovalo ideologické fiasko, ale u některých příslušníků této generace i depresi z náhle demystifikovaných iluzí, z falešnosti v mládí nastoupené cesty, konečně i z rezignace na složité hledání vlastního místa, kterou zakrývali jednoduchostí a razancí svých činů. Generace, která se dnes dostala k moci, vystřízlivěla ještě dřív, než se stačila opít. Svou vlastní tvář nalezla v duchovním a kulturním klimatu konce šedesátých let, které se vyznačovaly nejen intelektuální svěžestí, ale nabízely též relativní svobodu názoru. Své iluze, měla-li jaké, nespojovala s žádným -ismem a realitu sedmdesátých let vnímala jako trest za vzbouření našich otců proti „bohům“ z východu, se kterými však necítila jakoukoli spřízněnost. Ti z generace, kteří pak nasedli do oficiálního vlaku, neučinili tak z přesvědčení, že je doveze do správné stanice, nýbrž pouze pro pohodlí, které jim jízda sama skýtala. Tato generace, jinak vlažná v názoru i přesvědčení, nyní zápolí s vlastní mocí, kterou před dvěma roky získala vlastně přes noc, stejně neúspěšně, jako o ni bude zápasit s generací nastupující. I když se snaží vytvořit dojem, že k moci má víceméně ambivalentní vztah, všechno nasvědčuje tomu, že ji bude opouštět stejně těžko jako nerada. Generace našich vrstevníků, ti. dnešních pětatřicátníků až čtyřicátníků je typickou generací „mezi“. Indoktrinace socialistickými ideály ji zasáhla 3 [pageend5]v době, která nabízela všechno, jenom ne věrohodnost. Nic z těchto ideálů sice nepřijala, ale radikálně je odmítnout nenašla odvahu. Vzpouru v atmosféře absolutní beznaděje proti zvnějšku nadiktovanému názoru omezila na několik bezvýznamných gest, které režim spláchl s cynickou velkorysostí toho, jenž dopředu ví, že se svých splátek dočká i s úroky. Ve svých důsledcích tím však ochromila své odhodlání čelit přetvářce a cynismu oficiálního světa natolik, že zůstala s okolním světem ve smlče- ném kompromisu, vždy napůl cesty mezi pravdou a lží, mezi odvahou a zbabělostí, mezi spoluprací s režimem a otevřenou opozicí, takže nakonec zpochybnila každé vlastní stanovisko, které by ji mělo někam pevně zařadit. Zřejmě tohle všechno částečně způsobilo dědictví našich otců, které v nás leželo a dosud zůstává coby varování před prudkostí fanatismu i nekritickým radikalismem. Jedno i druhé leží v každém mládí jako jeho nedílná a přirozená součást. Proto možná vypadáme jako generace bez názoru. Ten však skrýváme víceméně v obavách před útoky, které by nás obvinily z bezzásadovosti. Raději necháváme promlouvat svůj vkus a povahu, které jsou věrnějším obrazem o nás samých než všechny naše názory dohromady. Když tedy dnes hledáme jako generace svůj vlastní názor a tvář, bez pochopení našeho vztahu k otcům se ničeho nedobereme. Zdá se, že je to naše věčné téma. Dost možná každá generace potřebuje pochopit sebe sama a své místo v dějinách a v národu. Že je toto hledání veskrze marné, by nemělo vzít nikomu chuť ani odhodlání začít vždy znovu a znovu. Podstoupit riziko, třeba i zesměšnění, zato však stojí. listopad 1991 Aleš Lederer PIŠTE NÁM! Naše adresa: PROSTOR, U Prašné brány 3, Praha 1, 116 29 4 [pageend6]POZNÁMKY Přízraky české politiky Dva roky po listopadovém revolučním převratu se Československo ocitlo znovu na rozcestí. I tentokrát jsou před námi v zásadě jen dvě cesty, avšak jejich směrovky jsou popsány vzájemně si protiřečícími symboly a hesly. Podle jedněch máme konečně šanci buď dovršit ideál rovnoprávného spolužití českého a slovenského národa v jednom státě, jehož cesta byla nastoupena před třiasedmdesáti lety zásluhou Masarykovou, Štefánikovou a Benešovou, anebo provést destrukci společnými silami vybudovaného kulturního a historického díla, kterou by nám budoucí generace sotva odpustily; podle jiných dosud potlačovaný národ buď nalezne odvahu k prosazení po staletí upírané emancipace, a dosáhne tak své identity, anebo se opět nechá obelstít těmi, jimž jde o jeho vykořisťování a vlastní prospěch. Jedni jsou přesvědčeni, že se nám otevírá cesta do sjednocené Evropy států či regionů, jejíž opuštění by znamenalo definitivní civilizační zaostání; jiní se domnívají, že buď se nedobrovolně vydáme všanc nebezpečí raciona- listického, odnáboženštěného světa, jehož unifikující mechanismy ohrožují křehkou národní identitu, anebo můžeme specificky národní vlastnosti rozvíjet v relativně odděleném prostoru. Jedni vidí dva ostře se rozbíhající směry, na jejichž konci je buď demokracie, nebo fašismus; jiným se zdá, že se zde kříží směrů několik, a jen opatrným průzkumem můžeme postupně zjišťovat, který z nich je ten pravý. Přes veškerou rozdílnost pohledů, stanovisek, zájmů a argumentů však zřejmě málokdo pochybuje o tom, že události příštích měsíců podstatně ovlivní naši budoucnost na mnoho let dopředu. Ačkoli česko-slovenský problém dnes zasahuje prakticky do všech sfér společnosti a lze jej nahlížet z různých aspektů, jsem přesvědčen, že jde v podstatě o problém politický. Jako takový jej můžeme považovat také za prubířský kámen české a slovenské, resp. české politiky (neboť především jí je na tomto místě věnována pozornost). Peripetie složitého vývoje česko-slo- vcnských vztahů po listopadu 1989 započaly proslulým sporem o název státu na půdě Federálního shromáždění. Zatímco z poslaneckých lavic zaznívaly citově vypjaté projevy, převážné části občanů se „pomlčková válka“ jevila spíše jako operetní fraška. (Tento nesoulad, ba protiklad ve vnímání a hodnocení česko-slovcnského poměru mezi politiky a občany zůstal jeho pozoruhodně stabilním rysem, i když občané byli do jeho víru strháváni stále silněji.) Značná část české politické reprezentace zaujala ve sporu o pomlčku ješitný, až fanfarónský postoj. V tehdy převládajícím pojetí politiky jako strhávání a vyvěšování symbolů zaměnila symbol za realitu: pochopila název státu jako něco, co neodlučitelnč náleží k národní a státní identitě. Takovýmito atributy státní symboly fakticky byly pouze pro slovenskou politiku, která v nich spatřovala ztělesnění nového, rovnoprávného postavení Slováků ve společném státě. Odmítání slovenských návrhů 5 [pageend7]pro ni bylo projevem přetrvávajícího českého paternalismu a neochoty přistoupit na změněný status quo. Čeští politikové nerozpoznali tento silný politický náboj v pozadí sporu o název státu, který tak zapůsobil jako roznětka, akcelerující další konflikty. Jistě by je nezažehnali, ani kdyby jednali s vědomím onoho politického kontextu, avšak jejich postup lze číst jako symptom mylného dešifrování politické reality, průběžně generujícího nové a závažnější chyby. Druhou vlnou, jíž se vzedmul dosud víceméně latentní slovensko-český konflikt, bylo jednání a přijímání kompetenčních zákonů. Slovenská strana v osobě premiéra Mcčiara vystoupila s požadavky na přerozdělení kompetencí, zejména v ekonomické sféře, mezi republikovými a federálními institucemi. Jako v podstatě ekonomický problém celou záležitost zpočátku pochopila i česká vláda. Mnohdy neracionální až absurdní zásahy do chodu ekonomických institucí, které s sebou přesuny kompetencí přinesly, odhalily pod fasádou rétoriky o potřebě demontáže centralismu a hospodářské efektivnosti politicky účelové jádro. Při schvalování kompetenčních dohod na půdě federálního parlamentu, jež se odehrávalo pod pohrůžkou vyhlášení svrchovanosti Slovenské národní rady, však převládlo sebcuspo- kojivé mínění, že nové kompetence jsou konečnou cenou, kterou je třeba zaplatit za odvrácení ústavně právního chaosu. Česká politika opět zaměnila symbol za realitu, tentokrát v opačném pořadí: vážné narušení funkčnosti státní administrativy bylo vydáváno za symbolické gesto vstřícnosti. Tento postoj české reprezentace bohužel předznamenal další vývoj československých vztahů. Česko-slovcnský problém prozatím kulminoval v únavném maratónu jednání o státoprávním uspořádání, jejichž garantem byl president republiky a hlavními protagonisty předsednictva národních rad. Po třinácti kolech rokování se definitivně potvrdilo, že komplikovaný scénář, na jehož konci mělo být současné přijetí federální a republikových ústav, se zadrhl již v prvním dějství, neboť se nepodařilo uzavřít smlouvu, která se měla stát východiskem dalšího postupu. Strategie nastoupená již při kompetenčních jednáních, podle níž ústřední roli při řešení nejdůlcžitčj- ších otázek společného státu měly převzít republikové politické reprezentace, zcela selhala. Teprve v předposledním kole jednání byla přijata elementární a jako samozřejmá se vnucující zásada, že pro zachování společného státního útvaru je nezbytné nejprve stanovit alespoň oblast jeho minimální působnosti, aby nakonec jediným výsledkem vynaloženého úsilí bylo přenesení státoprávních jednání tam, kam od počátku patřila, totiž na půdu Federálního shromáždění. Parlament rozpolcený stranickými zájmy se však mezitím ocitl v takovém stupni rozkladu, že nebyl schopen se shodnout ani na znění otázky, jež by měla být položena občanům v případném referendu. Za takového stavu věcí není divu, že začíná převládat skepse k možnosti zachovat existenci společného státu, a to jak mezi občany, tak mezi žurnalisty a v politických kruzích. Stále častěji je vyslovován názor, že nejlepším řešením by bylo řízené, kultivované rozdělení státu, neboť vývoj k němu tak či tak spěje a my můžeme maximálně ovlivnit jeho formu, to jest zabránit iracionálním excesům. Tento názor se opírá ncjčastčji o historicky či psychologicky pojatou argumentaci, v podstatném ohledu si dosti blízkou. V prvním schématu se před námi odvíjí obraz objektivního dějinného vývoje, v němž národy ze své přirozenosti nezadržitelně směřují k dovršení své emancipace ve formě 6 [pageend8]národního státu. Tento proces započal v Evropě v první polovině 19. století a dosud není ukončen. Jeho prvním milníkem bylo ustavení národních států na troskách rakousko-uherské monarchie, druhá fáze probíhá před našima očima jako důsledek zhroucení komunistického panství. Příznaky budoucího rozpadu Československa bylo lze sledovat po celou dobu jeho existence: autonomistieke hnutí za první republiky na Slovensku, Slovenský štát, tlak na prosazení federace v době Pražského jara atd. Závěrečné stadium bylo pak odstartováno demokratickou listopadovou revoltou. Takto nastíněný výklad však přehlíží některé důležité momenty. Předně národ není nějakým od přírody daným společenstvím, ale historicky vzniklým fenoménem, podobně jako stát. Není ani nositelem předem daného, historicky neproměnného určení, nýbrž svou budoucnost může do značné míry svobodně utvářet v konfrontaci s konkrétními podmínkami. Zmíněný výklad jako by opomíjel existenci politických národů, nebo alespoň nepřipouštěl jejich vznik na východ od bývalé železné opony. Komunistický systém zakonzervoval společenské problémy, které se o to palčivěji přihlásily ke slovu, když jeho ledový krunýř roztál. Je svůdné rekonstruovat při zpětném pohledu do historie kontinuitu přerušených dějů, může to být však i zavádějící. Přirozeným způsobem bytí věcí je to, že se vyvíjejí. Padesát let odepřeného vývoje je také půlstoletím nerealizovaných, ale potenciálně realizovatelných alternativ. Jako příklad může posloužit vývoj Rakouska po zániku habsburské monarchie. Převážná většina obyvatelstva se tehdy identifikovala s Německem a hitlerovský anšlus v roce 1937 byl pro ni obnovením vytoužené národní jednoty. Zdálo se, že pro Rakousko už není na mapě Evropy místo. Po druhé světové válce v podmínkách politické demokracie rakouští „Němci“ nalezli novou identitu v rakouském politickém národě. Nelze vyloučit, že nějakým obdobným přerodem mohl projít český a slovenský národ ve společném státč, kdyby mu bylo dopřáno oněch padesáti let klidného vývoje, které si přál Masaryk. Objevuje se též tvrzení, že Československo se jako poslední reálně existující vícenárodní stát v postkomunistické části Evropy nemůže vyhnout rozpadu. Není však nutné si myslet, že bychom měli, byť v méně dramatickém provedení, kopírovat osudy Jugoslávie nebo Sovětského svazu jen proto, že nám vládl stejný systém. Odstředivé síly v těchto zemích jsou napájeny dlouho střádanou energií na- cionálních resentimentů a touhy po odplatě za utrpěné křivdy. Vzájemné frustrace Čechů a Slováků těmto národům nikdy nepřešly do krve jako nenávistné instinkty. Jádrem agumentacc druhého typuje poukaz na podstatnou vzájemnou odlišnost, jinakost českého a slovenského národa, spočívající ve zcela rozdílných historických, kulturních a náboženských zkušenostech a psychologických „charakterových“ vlastnostech, které ve svém souhrnu tvoří nepřekonatelnou překážku úsilí o společnou existenci obou národů. Ve svých důsledcích směřuje takové pojetí k teorii „duše národů“, která vznikla ve druhé polovině minulého století v Německu jako vyhraněně romantická reakce na prosazující se industriální model společnosti. Ve své jednostranné optice vyzdvihuje typicky národní charakteristiky a vlastnosti na úkor těch, jež jsou sdíleny s jinými národy, a zahušťuje je do podoby jakéhosi kolektivního archetypu. Historický, a zejména psychologický přístup, jak zde byly ve stručnosti charakterizovány, dnes znamenají vážné nebezpečí pro českou politiku. Z jejich 7 [pageend9]povahy plyne, že mohou mít výrazně depolitizační účinky. Jejich podstatným rysem je reflexivnost, jež postihuje věci tak, jak jsou, nebo tendence a procesy, jak se samy dějí. Specifickým rysem politiky je naopak aktivní působení, snaha ovlivňovat společenské dční, nutnost volit a rozhodovat mezi alternativami. Politik na jedné straně a historik či psycholog na druhé straně pracují, zjednodušeně řečeno, s odlišnými koncepty společnosti. Tyto koncepty se nemusejí vylučovat, dokonce se mohou i vzájemně doplňovat; rozhodně se však nemohou navzájem nahrazovat. Politik, který se nechá přesvědčit, že společnost je ovládána nezvratnými zákony, ve skutečnosti rezignuje na svou roli, neboť jeho činy, jakkoli subjektivně míněné, pozbývají objektivně smyslu. Nanejvýš se může stát vykonavatelem nějakého „historického poslání“, vedoucím národy, státy, třídy apod. k zářným zítřkům. Politik, který věří, že osudy národů a vůbec lidských společenství se odvíjejí na základě jejich vnitřního „psychologického“ založení, shledává v každém činu svém i jiných stopy hlubinných determinací. Ve svém úsilí o nalezení společného prostoru komunikace nedokáže vystoupit z bludného kruhu sebereflexe a vciťování. Například Petr Pithart těžko může jasně pojmenovat nějaký problém a na základě racionálně zvolených kritérií přijmout jednoznačné rozhodnutí. Je totiž tak fascinován ideou porozumění politickému partnerovi v jeho odlišné emocionalitě, že každé takovéto rozhodnutí by pro něj znamenalo prohloubení vzdálenosti a potvrzení neporozumění. Současný politický vývoj snad poskytuje dosti důvodů k vyslovení domněnky, že česká politika bude provázena stále novými nezdary, dokud se neoprostí od mýtů „antipolitiky“. listopad 1991 M. Drápala Povinnost hájit demokracii Pro totalitní systém, ve kterém stále do jisté míry žijeme, je příznačné, že mnoho zcela legitimních záležitostí lidského a občanského života je prohlášeno za nelegální, zatímco legálním bylo a je často zcela nelegitimní (a v minulosti dokonce zlo-činné) zasahování do naší existence. Obnova důvěry ve státní instituce, kde většinou setrvávají staré kádry, je proto věcí zdlouhavé personální výměny, založené na výchově nové vrstvy kvalitních úředníků a profesionálů. Pro soudy a prokuratury toto platí dvojnásob. Koncem října tohoto roku byla naše veřejnost seznámena s důvody právě probíhající hladovky Miloslava Marečka, signatáře Charty 77 žijícího v Kyjově. Tento muž rozšiřoval v roce 1989 text petice Několik vět, v srpnu téhož roku byla u něj provedena domovní prohlídka a po předběžném zadržování byl obviněn z přípravy trestného činu pobuřování. Hned poté v září zahájil protestní hladovku, jež byla čtyřicátý šestý den - na příkaz prokurátorky z Hodonína - násilně přerušena a pan Mareček se musel proti své vůli podrobit umělé výživě. Několik měsíců po naší tzv. sametové revoluci se rozhodl získat si v celé záležitosti jasno. Výsledkem bylo, že podal trestní oznámení pro podezření ze zneužití pravomoci na sedm lidí, kteří se podíleli na jeho zadržení a domovní prohlídce. Stíhání Miloslava Marečka bylo sice na jaře 1990 zastaveno, avšak pokud jde o ostatní osoby, podle usnesení krajské prokuratury v Brně z června 1990 nešlo o zneužití pravomoci příslušnými orgány; naopak jejich postup byl ve shodě s „tehdejší právní úpravou a ustálenou judikaturou“. Pan Mareček proto podal v srpnu 1990 nové trestní oznámení (opět podc- 8 [pageend10]zření zc zneužití pravomoci veřejného činitele) na neznáme osoby, které navrhly a daly ke schválení právní normu, jež umožnila jeho stíhání osob s nekon- formními názory a především s legitimními požadavky občanského života. Po mnohamčsíčních průtazích se pan Mareček v polovině roku 1991 dozvěděl, že záležitost se „odkládá“, protože nelze vyvozovat trestní zodpovědnost vůči poslancům, kteří schvalovali ústavu z roku 1960 a trestní zákon z roku 1961. Tato taktika lavírování a způsobu kvalifikace podstaty sporu zcela naplnila ducha známého přísloví jeden o voze, druhý o koze. Ostatně další variantu zvlášť tvořivě předvedl 4. listopadu v televizním pořadu Co týden dal bratislavský prokurátor Robert Cere, který v jasně motivovaných výtržnostech části davu 28. října 1991 viděl jen neukázněnost výrostků, kteří se chovali tak, jak jsou zvyklí při sledování fotbalového utkání. Signatář Charty pan Mareček patří mezi muže zkušené, racionální a principiální. Vyhlásil druhou hladovku (11. září 1991), kterou oznámil Kanceláři presidenta republiky, a zároveň sdělil a vyložil podstatu problému. Laicky by bylo možné jeho přínos naší ustavující se politické a právní kultuře zhruba zformulovat takto: nemů- žemc-li zlo potrestat, můžeme ho aspoň řádně označit. S rostoucím sebevědomím zkompromitovaných nomenklaturních kádrů, kteří se měli možnost přesvědčit, že jim trestní postih ve větším rozsahu nehrozí, vstupujeme do fáze snah zjistit alespoň míru a rozsah politické zodpovědnosti. Že jsou si toho služebníci veřejného pořádku staronového stylu dobře vědomi, vyplývá i z prohlášení bratislavského policejního presidenta Laštovky, který v tomtéž pořadu objasnil nečinnost přihlížející policie argumentem, že policie je apolitická. Generální prokurátor JUDr. Brunner, který v třicátý čtvrtý den hladovky pana Marečka navštívil, si vedl diskrétněji, méně provokativnčji, ale za svými bratislavskými kolegy v nazírání sporu a v ochotě podílet se na jeho řešení příliš daleko nezůstal. Usoudil, že prokuratura vyčerpala všechny dostupné prostředky, jež měla k dispozici, a to ve chvíli, kdy nebyl zahájen jeden jediný postup, který by byl něčím jiným než bagatelizováním a arogantním manévrováním s časem a obsahem podstaty problému. Teprve díky publicitě, veřejnému pohoršení místních občanů, aktivitě dohlížejícího lékaře MLIDr. Zemánka, návštěvě mluvčí Charty 77 Heleny Klímové a posléze zprostředkujícímu zásahu pana Rejžka z presidentské kanceláře a JUDr. Velely z Generální prokuratury ČSFR bylo v celé události dosaženo obratu. Pan Mareček se rozhodl hladovku přerušit na základě ujednání, jež obsahuje sled čistě procedurálních postupů, jež by měly vést k odhalení iniciátorů výše uvedených „legálních“ nelegitimností. Hladovka se konala v atmosféře bojů o přijetí lustračního zákona, jehož cílem bylo odstranění nejzkorumpovanějších exponentů totalitního systému z ncjvyšších státních funkcí. Jde o první systematičtější pokus regulovat násilím uzurpované „právo“ na arbitrárnč vykonávanou moc i čistě soukromou zvůli, tak jak si to mohli dovolovat pouze pracovníci či agenti StB a různí nomenklaturní kádři. Jsou to právě tihle lidé a jejich skrytí či otevření sympatizanti, kteří lustrační zákon interpretují v pojmech přijetí principu kolektivní viny či uplatňování msty vůči výše uvedeným bezbranným kategoriím obyvatelstva, z nichž naprostá většina vlastní slušná domácí a zahraniční konta. Ale hlavně má bohorovnou odvahu vydávat se za oběť do nebes volajícího sametu a právní nedůslednosti, jež kdykoli mo- 9 [pageend11]hou znamenat renesanci neokomunis- tického režimu. Odvolávat se v této bezprecedentní situaci, jež snese srovnání jen s procesem dcnacifikacc Německa, na mezinárodní úmluvy o lidských a občanských právech znamená předvádět snahu o zachování práva na konání bezpráví v nejvyšších státních funkcích. Jde tedy o právo na něco, co v žádných úmluvách zakotveno není, ale co obratná falzifikace merita věci a absence skutečného právního povědomí a kultury dokáží halasně prosazovat; jen málokdo proti tomu najde efektivní obranu. V této souvislosti je nutno hodnotit způsob protestu a míru odhodlání bránit demokracii, resp. přispět k jejímu nastolení - jak to hladovka pana Marečka signalizuje - jako čin obzvláště pozoruhodný a doufejme, že i účinný. Pan Mareček považuje poměry na okrese, kde žije, i na místech nejvyšších z hlediska svého dalšího smysluplného a důstojného života - za neúnosné. Po původním ustrnutí a zděšení všech jeho blízkých, sousedů i vzdálenějších spoluobčanů, u kterých víra v posvátnost darovaného života převládá, došlo k jistému zklidnění a přijetí této nezvyklé oběti. Zvláště zdravotnický personál místní nemocnice se odmítá dát znovu zneužít k jakémukoli zásahu v ryze občansko-po- litické při a dal najevo, že případný příkaz hodonínské prokurátorky násilně vyživovat pana Marečka prostě nesplní. Tento odpor místních občanů, kteří mimo jiné zformovali Výbor na obranu pana Marečka, je důležitým symptomem znovuožívající občanské pospolitosti a důkazem toho, že mnozí představitelé státní moci na okrese i místech nejvyšších jsou i nadále vnímáni jako odcizená, nelegitimní autorita. Jde o vývoj z hlediska dalšího působení Charty 77 velmi důležitý, protože poprvé se tu lidé připojují k člověku, který prosazoval určité principy čistě lidského a občanského soužití v relativní izolaci a i určitém nepochopení. Pro některé lidi je však kultura symbolů důležitější než materiální a materialistická kultura; někteří lidé prostě bez opravdové svobody žít nedokáží, a ani nechtějí. Na chartisty je dnes z velké části nahlíženo jako na chartisty-bývalé komunisty, kteří se chopili příležitosti, aby uskutečnili reformně pojatý komunismus, který je schopen tolerovat i smíšenou ekonomiku, ale nikoli vládu zákona v původním, historicky odvozeném slova smyslu. Jednota slov a činů - tak jak to reprezentuje Miloslav Mareček a další protagonista téhož dramatu Jiří Wonka - naštěstí opět vrhá pravé světlo na smysl a účel existence Charty 77 dnes i v budoucnosti. Pokud jde o prokuratury a prokurátory hmotné, není nadále jisté, zda si uvědomují, že povinnost hájit demokracii je též jejich povinností. říjen 1991 Alena Hromádková Něco málo antisemitismu V minulých dnech vysílala československá televize dokumentární film Šoa. Není záměrem tohoto článku rekapitulovat všechny pozoruhodné momenty, které pořad svým celkovým ztvárněním a působivostí přinesl. Jeden moment však přece jenom stojí za zdůraznění: zpovědi přímých svědků z koncentračních táborů a pochodů smrti (bez jediného archívního záběru) zpřítomnily hrůzy hromadného vyvražďování lidí, převážně Židů, za druhé světové války. Dokonalost, důkladnost a strojová přesnost, s jakou byly oběti zprovozo- vány ze světa, patří k oněm šíleným démonům tohoto století. Najednou jako by se tyto běsy staly součástí našich životů a těchto dnů. 10 [pageend12]* * * Nakladatelství Akropolis vydalo Dějiny československé, které napsala autorita nad jiné - Josef Pekař. Publikace byla vydána se souhlasem a doporučením ministerstva školství, mládeže a tělovýchovy České republiky a zařazena do seznamu učebnic. Na str. 241 se zde hovoří o Maďarské republice rad a o vpádu maďarských bolševiků na Slovensko. Doslovný citát: „V druhé polovině března 1919 zmocnili se komunisté, vedeni Bélou Kuncm (byl židovského původu, jako většina komisařů jeho) Pešti i země.“ Předsudku vymezování lidí faktem, že jim přičítáme židovský původ, tedy neunikl i tak vynikající historik, jakým byl Pekař. Mohli bychom jmenovat mnoho dalších významných osobností české historie, pro které byl antisemitismus z různých hledisek přijatelný, hovořme kupříkladu o K. H. Borovském či Du- rychovi. V tomto ohledu lze souhlasit s Petrem Pithartem, který ve svém projevu 17. října 1991 k padesátému výročí zahájení holocaustu v Čechách řekl: „O českém národě se soudí, že poblouzení antisemitismu příliš nepropadl. Je v tom kus pravdy, ale nemylme se příliš. Český antisemitismus, byť méně výboj- ný, byl jaksi zavinut v antagonismu čcsko-nčmcckém, který naši předkové prožívali intenzivněji. Ale o mnoha postavách našich duchovních dějin bohužel platí, že tomuto pokušení neunikly. A také plebejského - mohli bychom říci: lidového - antisemitismu bylo u nás dosti.“ Petru Pithartovi ovšem musíme poopravit jeho poněkud zavádějící úvahu o tom, že byl antisemitismus v Čechách „zavinut v antagonismu čcsko-němec- kém“. Je to pravda jenom do jisté míry. Naopak tento národnostní antagonismus byl někdy přívažkem na misce rasistických vah. Hovořme kupříkladu o Praze - židovská enkláva tu byla vždy poměrně silná. Pražská židovská diaspora sehrála a sehrává v historii evropských semitských komunit významnou roli zejména svou geografickou a dějinnou uceleností. Byť největší středověký pogrom na Židy proběhl právě v Praze, bylo toto společenství poměrně respektováno i rozhodujícími vrstvami obyvatel. Je tu ovšem problém, který byl často problémem zásadním - významným společenstvím mezi pražskými Židy byli němečtí pražští Židé. Je to proslulá skupina, která dala nejen naší, ale i světové kultuře a vědě řadu osobností. Za všechny jmenujme Franze Kafku. Pražští němečtí Židé, jak je pochopitelné, hovořili německy. A to zejména prosté občany dráždilo. Dokonce i dnes ještě zaslechneme od starších lidí povzdech nad tím, že Němci Židy posílali do koncentračních táborů, ale oni dál mluvili německy. Sotva vysvětlovat jednoduché žižkovské ženě, že svoje sehrála zejména josefínská germanizace a také fakt, že němčina byla prvním jazykem, do kterého byl přeložen Starý zákon. Němčina mnoha českých Židů proto byla „přitěžující okolností“ našeho antisemitismu. Nelze tedy říci, že Češi pro Němce zapomínali na Židy. Spíše bychom mohli konstatovat, že antině- mecký tón českého uvažování v nedávné historii (a připusťme si - i dnes) byl doprovázen podtónem antisemitismu. Občas docházelo k tomu, že oba vytvořily hrozivý souzvuk. Svoji roli samozřejmě sehrává tradiční česká xenofobie, která způsobuje naši neochotu přirozeně komunikovat s cizími prvky. Volíme pak dva extrémy komunikace: odmítavý a „ližprdelkov- ský“. Bylo by tématem na dlouhou úvahu, kdybychom se snažili hledat historické kořeny českého antisemitismu. Ještě delší by možná bylo uvažování o tom, z čeho vyrůstá militantnější antisemitismus slovenský. Zjednodušit tento jev II [pageend13]do konstatování, že židovští kořalečníci okrádali proste slovenské horaly, je sice často používaný primitivismus, leč sotva ho lze brát jinak než jako katolickou a komunistickou propagandu pro proste duše. Žide byli vždy nepříjemní silným ideologiím. Paradoxní je, že byli často tvůrci a konstruktéři vítězství těchto myšlenkových proudů, aby se posléze stali jejich oběťmi. Myšlenkový potenciál elitních skupin semitských osobností se stal základem jak křesťanství, tak bolševismu. Dodnes katolíci neradi slyší, že Ježíš Kristus byl vlastně Žid, a tváří se jako by oplodnění Panny Maric Duchem svátým vymazávalo židovský podíl na narození Boha-syna. Tento podíl je ovšem neoddiskutovatelný. Židé vyvozují svůj původ od matky. Je to velmi praktické: zatímco otec bývá nejistý, matce mateřství sotva kdo upře. A Panna Maria, milosti plná, byla neoddiskutovatelně Židovka. Právě tak neoddiskutovatelný je fakt, že „prvním křesťanským teologem“, člověkem, který do prostého Ježíšova učení vnesl filosofické prvky, byl apoštol Pavel, samozřejmě také Žid. Spojení židovství s bolševismem, které provedli nacisté rázně tím, že je spojili v proslulý termín „židobolšcvis- mus“, přináší své nemravné ovoce dosud. Kupříkladu v Maďarsku jsou Židé spojováni s minulým režimem. V Rumunsku byly útoky na Romana a Bru- cana částečně vedeny také z antisemitských pozic. Tisk Národní rolnické strany obvinil Brucana a dalších šest prominentních židovských komunistů z „organizované genocidy rumunského lidu“ v poválečných letech. U nás naštěstí lze toto spojení uplatňovat poněkud složitěji, neboť součástí politických procesů padesátých let byla i skrytá antisemitská kampaň. Vzpomeňme ostatně povídky Oty Pavla Můj běh Prahou. Nalézáme-li tedy historické kořeny antisemitismu v Československu a zjiš- ťujcmc-li, že je dílem otevřeně, dílem skrytě jistým tradičním prvkem, musíme připustit, že i kompost pro jeho bujení je tu stále. Marcel Proust ve svém eseji Sluneční paprsek na balkóně píše: „Ať se snažíme sebevíc o výraz osobitý, přece jen se při psaní přizpůsobujeme určitým prastarým a obecným zvyklostem a sám nápad popsat tvář věci, která v nás probudila nějaký pocit, stejně jako zvyk péci hovězí nebo se oblékat by možná neexistoval, kdyby byl býval průběh civilizace jiný.“ Domnívám se, že toto lze vztáhnout i na způsob myšlení. I v něm je mnohé zakódováno z prastara. Pocit, že vytvoří „nové myšlení“, je neřešitelným komplexem a výrazem tuposti totalitních pseudoidcologií. Jestliže byl antisemitismus v posledních padesáti letech omezen mocensky v době nacistické okupace nebylo jaksi slušné o animozitě vůči Židům mluvit a potom se připouštěl jenom „stranický“ skrytý antisemitismus - v době, které říkáme demokracie, se opět na hladinu společenské polévky vylilo jeho oko. Na Slovensku byly zhanobeny židovské hřbitovy. Oficiálně se tam vydávají antisemitské publikace včetně falzifikátu carské ochranky z minulého století „Protokoly siónských mudrců". Tyto „Protokoly" jsou ozdobeny komentářem, v němž se doslova říká: „Až celý svět pozná obsah Protokolů, snad budou Židé donuceni k tomu, aby si proti přírodním zákonům nevyhrazovali to, že oni, menšina, chtějí ovládat daleko kulturnější většinu, než jsou sami. Kdyby je ale ani to nepřivedlo k rozumu, nebylo by jiné východisko než jim úplně otevřeně říci obměněnými Ciceronovými slovy: ,Jak dlouho ještě budeš, Žide, zneužívat naši trpělivost?4, a podle toho se také zařídit.“ Když „přetekla trpělivost“ nacistům v Německu, zařídili se tak, že vybudovali spalovací pece. 12 [pageend14]Přestože v „causa Klímová“, polemice, která proběhla v říjnu všemi sdělovacími prostředky, popírali slovenští političtí představitele projevy antisemitismu ve svč republice a bagatelizovali je pouze na případy zhanobených židovských hrobů v Nitře a Trenčíně, je nesporné, že protižidovské transparenty se na všech „národních“ demonstracích objevovaly. Sotva lze jinými než antisemitskými nazvat hesla „VPN šance pro Izrael!“ či „My máme Morice- vy máte móricky!“ Zarputilost, s jakou odmítají slovenští politici jakoukoliv zmínku o případném nebezpečí antisemitismu v zemi, není způsobena pouze obavami o prestiž v zahraničí. Na Slovensku se už několikrát objevil názor, že „fantóma“ antisemitismu na Slovensku úmyslně vyvolali čeští politici a novináři, aby východní části našeho státu ublížili. Strach o ztrátu „dobré pověsti“ ovšem posiluje i katolicismus, který neměl k Židům nikdy pozitivní vztah, a pak také hluboký historický komplex z 69000 Židů, které Slovenský stát v letech své samostatnosti poslal do koncentračních táborů a ještě za každého z nich zaplatil Třetí říši 500 marek. Racionálnější a k ideologiím skeptičtější česká strana je ochotnější latentní nebezpečí této hrozby přiznat, i když v současné době je antisemitismus v Čechách i na Moravě mnohem méně viditelný než některé jeho projevy na Slovensku. Byť tiskovina zvaná Mladá demokracie a na ni navázavší Politika šéfredaktora Josefa Tomáše „stůrme- rovštinou“ přímo čpěla a čpí. Sotva si lze představit zemi bez antisemitismu. Objevuje se ve vlnách všude. Zvlášť, dochází-li k sociálním či politickým otřesům. V takové chvíli vždy přicházejí na řadu Židé. Svědčí o tom ostatně i ironizující úsloví, které z úst „osvícených“ občas zaslechneme: „Samozřejmě, za všechno můžou Židi a cyklisti!“ Podle průzkumu časopisu The European je u nás 20 % lidí, kteří nemají rádi Židy. Ve srovnání s Romy, u kterých je toto číslo mnohem vyšší - 91 % -, je to vlastně docela nízké procento. Jenomže: otevřená konfliktnost části romského obyvatelstva dává větší předpoklad pro averzi vůči ní. Je pozoruhodné, když Židé jsou zcela asimilováni a ostatní je nejsou schopni opticky identifikovat, že přesto každý pátý občan Československa je nemá rád. Pozoruhodný relikt staletí... Jinde je situace ještě mnohem horší. Americký židovský výbor provedl průzkum veřejného mínění v Rusku a na Ukrajině. Zjistil, že 77 %obyvatcl obou těchto republik má protižidovské cítění. V Polsku existuje tzv. „antisemitismus bez Židů“. Z tří a půl miliónů občanů židovského původu, kteří tu žili před válkou, zbylo po masovém vraždění a po vlně vystěhovalectví pouhých 4400 lidí, kteří zde v současné době žijí. Přesto se neustále množí antisemitské výpady. Kupříkladu „vlastenecké“ sdružení Grünwald ve svých bulletinech uvádí, že Mazowiccki by se měl správně jmenovat „Mazowcr“, Jaruzelski „Jeruzalemski“, a dokonce tvrdí, že ani Gorbačov to nemá s árijstvím svých předků zcela jasné. Působilo by poněkud komicky, kdyby dosud nezůstaly živé vzpomínky na pana Strcichcra, muže, který se při norimberském procesu neustále šťoural v nose a jehož inteligence byla při testech zhodnocena jako nejnižší ze všech obžalovaných nacistů, šéfredaktora antisemitského plátku Der Stürmer, Streichera, který byl v Norimberku nakonec odsouzen k trestu smrti. I on se zabýval ve svých „novinách“ takovými zdánlivě komickými problémy. Komickými až potud, kdyby je nebrala převážná část národa smrtelně vážně a kdyby jejich důsledkem nebyl dým nad spalovnami mrtvol v koncentračních táborech. V Polsku se ovšem neprojevuje jenom Grünwald. Vystoupení kardinála Jozefa Glempa 13 [pageend15]poté, co Židé projevili nesouhlas s tím, aby v těsné blízkosti osvčtimskcho koncentračního tábora stál karmelitánský klášter, svědčí o značné aroganci katolické církve vůči Židům v Polsku. Kardinál Glcmp, muž, který v minulosti projevil dostatek statečnosti a jehož morální kredit je vysoký, nazval nesouhlas Židů jejich typickou netole- rantností a projevil názor, že západní sdělovací prostředky jsou ovládány Židy. Ustoupil až na nátlak Solidarity a některých vstřícnějších církevních hodnostářů. Newsweek komentuje situaci v Polsku zajímavým postřehem: uvádí, že v Osvětimi je deska s nápisem „Na tomto místě trpěly a v rukou nacistických vrahů zemřely 4 milióny lidí.“ A dodává: „Slovo ,Žid‘ tu nikde nenajdete.“ Ostatně i u nás se stále „taktně“ zamlčuje, že z 360000 obětí druhé světové války byly dvě třetiny Židé. Spojením Německa došlo k boomu nconacismu u našich západních vrátek. Nemůžeme si tedy myslet, že latentní a jen občas vybublávající antisemitismus nezazní během doby mohutnějším chórem. Nepočítat s ním by bylo nepro- zíravé a krajně nebezpečné. Film Šoa byl toho nejen důkazem, ale i připomínkou v pravou chvíli. říjen 1991 Vladimír Kučera Bez hrdinů? Obejde se lidská pospolitost bez hrdinů? Nepotřebuje uchovávat v paměti své zemřelé hrdiny? Homérsky jasných odpovědí na takovéto otázky bychom se dnes u nás těžko dočkali, a víme také proč: po dvaačtyřicet let byli naši hrdinové kádrováni tak pečlivě, že z nich pro potřeby běžného provozu, oslav ap. zbyla pouze podivná směsice polopravd a neomalených lží. A protože česká veřejnost bývá k podobným propagandistickým vcletočům vnímavá, snadno došla k závěru, že všechno hrdinství je v podstatě podfuk. Zmíněná představa navíc naší přikrčené většině docela vyhovovala. Co je vlastně hrdinství? Nejspíše schopnost obětovat své sobecké zájmy vyšším cílům, v našich dobách především touze po svobodě. Praví se ostatně, že svoboda nabytá bez velkých obětí bývá vratká, sami jsme se o tom nejednou přesvědčili, a možná i proto se ke svým skutečným hrdinům tak neradi vracíme a tak rádi na ně zapomínáme. * * * Jedním z nich byl i dr. Václav Holý, popravený za účast v druhém odboji 30. září 1941. Jeho jméno čtenářům zřejmě už nic neříká, připomeňme tedy, že boji proti totalitě obětoval nejen pohodu rodinného života, ale i slibnou kariéru, a tak asi důvody, jako je „potřeba seberealizace“, přinejmenším v časech těžkých příliš neuznával. Za úspěšného muže platil už ve studentském hnutí (narozen 27. 7. 1900), jež zastupoval i na mezinárodním poli, takže se potom mohl snadno uplatnit třeba i v diplomatických službách (studoval částečně ve Francii). Dal však přednost oboru méně okázalému, nicméně v době krize a nezaměstnanosti potřebnějšímu, to jest hospodářské a sociální politice, a v tom směru se stal nakonec vyhlášeným odborníkem. Také pro úplnost zaznamenejme jeho členství v sociálně demokratické straně, která ovšem tenkrát měla poněkud jinou tvář než dnes; později, už za okupace, ji dokonce načas zastupoval v Ústředním vedení odboje domácího (ÚVOD), když se podle svědectví jednoho z pamětníků „její dřívější mluvčí z rozličných důvodů odmlčeli“. Sám svůj postoj k odbojové práci odůvodnil celkem jednoduše („Někdo to přece dělat musí.“); zaměřil se v ní zejména na 14 [pageend16]oblast „vojenského a politickohospo- dářského vyzvědačství“, jež, jak se o- becně uvádí, svým významem pro spojence se často rovnalo palebné síle početných frontových jednotek. Vybudoval i rozsáhlou síť informátorů, a to „s takovou rozvahou, že je gestapo nikdy nevypátralo“. Nadto po zatčení se choval nesmírně statečně („Nic z něho nevytloukli..., někteří z nás přežili jen proto, že nepromluvil.“). Přirozeně měl doktor Holý při svých mimořádných odborných předpokladech, a později i odbojových zásluhách, nejednou možnost odejít do bezpečí, do zahraničí, dokonce ještě v hodině dvanácté na falešný sovětský pas. Zastával však názor, že těžiště boje proti nacistům je doma. Byla v tom frontová logika, venku by zprávy, rovnající se razanci a brizanci mnoha bomb a granátů, asi těžko získával. V údobí další války, tzv. studené, podobné úvahy arci se změněnými veličinami (míra odporu se většinou neměřila účinností trhavin) už u nás zřejmě neplatily, převládající postoj k třetímu odboji je znám. Dne 23. dubna 1941 byl doktor Holý zatčen, a když gestapo došlo k závěru, že je pro ně vzdor mnoha surovým výslechům jako svědek naprosto bezcenný, dalo ho hned na počátku první heydrichiády popravit. * * * Život statečného muže se uzavřel, otázka naší úcty k hrdinům zůstává však dodnes otevřená. Václav Černý ve svém Pláči koruny české (1976) připomíná s odvoláním na mýtus o Antigo- ně, že je „nesmíme nechat nepohřbené“. Ale ani autorova mimořádná autorita nepomohla, výzva ztratila časem na působivosti. Někdy se sice o nich objeví článek, leckdy i celá knížka, tu a tam spatříme na obrazovce pozůstalé, v rukou řády a metály, které právě in me- moriam zesnulého převzali z rukou nej- vyšších, ale to je asi všechno. A podobně se vede těm, kdož přežili; tak třeba letci, kteří zachraňovali pověst národa dva roky po mnichovské kapitulaci, se dnes sjedou do Prahy a shromáždí se u pomníku svátého Václava. Kdo jsou ti staří pánové v podivných uniformách, ptá se náhodný kolemjdoucí. Také o našich muklech (kteří zachraňovali naši pověst svobodomyslného národa pro změnu zase v letech padesátých) je občas slyšet, například když se mihnou tiskem jejich ocelově pravdivá prohlášení. Zato zvěsti o žebráckém živobytí bývalých politických vězňů se zahánějí do postranních uliček veřejného mínění jako kdysi otrhanci při korunovacích. A jejich bývalí věz- nitelé dostávají dnes z peněz daňových poplatníků grandiózní odstupné vyplácené na odchodnou z mnohaletých věrných služeb totalitnímu režimu. Není tedy divu, že se potom i o našich velkých mrtvých hovoří tak málo a tak povrchně. Dávno už nejsou vzorem hodným následování, spíše zdrojem nepříjemných pocitů a někdy snad - doufejme- i špatného svědomí. Ukazují totiž prstem na nejednoho snaživce, který pět minut po dvanácté ještě stačil obsadit místo nahoře. Ostatním pak připomínají, že vrcholu lze dosáhnout i dík takzvanému negativnímu výběru, a to jednak přímému (už od konce třicátých let tohoto století u nás předčasně umírali právě ti nejlepší a právě lidé jim názorově i srdcem nejbližší byli žalářováni, umlčováni, případně vykazováni na okraj dění), jednak nepřímému (společnost bez jejich blahodárného vlivu byla vydána napospas zastáncům hodnot už zcela pokleslých). A tak čím dál tím častěji vítězili, a dodnes vítězí „ti zbylí“. Vždyť i proto se u nás vždy v takové míře vyskytovali všelijací lidé, jak se říká, veřejně činní, ovšem prchající z jeviště nejméně dva výstupy před koncem 15 [pageend17]tragedie a vstupující znovu do hry teprve po prvním dějství dalšího dramatu -jak věří - už s lepším koncem, proto se u nás vždy hemžili i různí politici podepisující, když neměli, a nepodepisující, když měli, i politici odvolávající, přebíhající, přisluhující a plačící. Zato jsme trpěli nedostatkem politiků, kteří pote, co nepodlehli hrozbám žaláře ani svodům emigrace, neváhali v pravé chvíli oslovit zástupy svých spoluobčanů, třebaže obrněná technika stála za rohem, ba i blíže. Jinak se ovšem - bohužel - český lev probouzel do nových posttotalitních zítřků velmi ztěžka a možno říci, že tentokrát opět svou svobodu pouze utrpěl dík souhře náhod povýtce šťastných (to jest v údobí mezi svatořečením Anežky Českc a Maltou) a za přispění houfců povýtce skromných (chartisty lze počítat na nemnohé tisíce, signatáře Několika vět pouze na desetitisíce a studenty, kteří v rozhodných okamžicích večer dne 17. listopadu 1989 neustoupili policajtům, dokonce jen na stovky). Ne nadarmo poznamenal George Bush při říjnové návštěvě Václava Havla v USA, že nás čeká (mezi jiným) ještě jedna revoluce, a to morální (otázka ovšem je, zda sejí skutečně dočkáme). Těsně po vzpomenutých událostech, na samém prahu nabyté svobody, se jeden z předních disidentů velmi důrazně vyslovil proti jakémukoliv novému „le- gionářství“. Jeho nechuť je celkem pochopitelná, starší ročníky si ještě vzpomínají na prvorepublikánské záplavy čítankových chvalozpěvů, jejichž námětový rejstřík začínal někde u „hochů od Zborova“ a končil u medvídků pana presidenta Masaryka, které, jak víme, mu přivezli „bráškové“ legionáři z Ruska a jež pak školní mládež chodila ve dvojstupech obdivovat do Jeleního příkopu. Ale co na druhé straně dnes zbývá z památky na bitvu u Zborova, na sibiřskou anabazi a její hrdiny, kteří „naší věci“ kdysi zjednali úctu celého světa? Bude asi dlouho trvat, než se odnaučíme vrávorat od patníku nadšcnec- tví k patníku posměchu a zaměříme se na přiměřenější způsob pouti dějinami. A pokud bychom chtěli volit i způsob důstojnější a bližší zemím s tradicemi skutečně svobodomyslnými, neměli bychom vykazovat kamsi do neurčitých mlžin naše pravé hrdiny, třeba takové, jako byl pan doktor Holý i stovky a tisíce jemu podobných. Náš vztah k nim by se potom už nesměl omezovat na kulatá výročí a příležitostné slavnostní parády, ale musel by se stát součástí našeho každodenního života. Jindřich Pokorný Nejprve spravedlnost a právo... ... pak teprve demokracii a svobodu, případně lásku. Takto stručně lze charakterizovat jeden z přínosů první Mezinárodní konference o zločinech komunismu, jež se konala počátkem října tohoto roku v Praze z iniciativy Konfederace politických vězňů, Klubu angažovaných nestraníků a Institutu pro středoevropskou kulturu a politiku. Konference se zúčastnilo 395 delegátů, z toho 61 bylo z dvanácti různých zemí světa (z Ukrajiny, Bulharska, Rakouska, Francie, Velké Británie, Německa, USA, Austrálie, Indie aj.). O průběhu této významné společenské, duchovní a politické události tisk a televize příliš nereferovaly. Jelikož v květnu roku 1992 bude mít pokračování, je nutno se k jejímu obsahu a průběhu podrobněji vrátit. Pouhý fakt přítomnosti nestora britských politických filosofů, komentátorů, publicistů a spisovatelů Briana Cro- ziera byl vyjádřením úcty a uznání obětem, jež většina delegátů podstoupila v průběhu svého celoživotního zápasu s různými typy totalitarismu. Zá- 16 [pageend18]roven běželo o symbolické označení skutečnosti, že podobně jako antinacis- mus je i antikomunismus vysoce důležitý humanistický postoj, který je nutno pěstovat již u mladších členů nastupující generace. Většina příspěvků obsahovala nejen faktografická data o počtu, složení a délce věznění politických odpůrců komunismu, o cestách likvidace hlavních hospodářských a politických institucí, o destrukci studentského hnutí a universitní vzdělanosti nejvyšší kvality, ale i úvahy analytického i syntetického zaměření. Alain Bcsancon (Francie) např. zdůraznil a varoval, že neobjasněná a z vědomí lidí vytěsněná povaha zločinů prosazovaných státem i jednotlivci může vést kdykoli k jejich recidivě. Podobně hovořil výše zmíněný Brian Crozier, který vyšel z popisu celkové konstelace sil demokracie a komunismu ve světě. Podle jeho názoru komunismus ve střední a východní Evropě prohrál, ale demokracie se ještě neustavila a bez pevné politické vůle většiny nejen nevyhraje, ale ani se trvale neustaví. Zvlášť otřesná a výmluvná byla svědectví demokratů z Ukrajiny, kteří na mnoha fotografických a psaných dokumentech demonstrovali obludnost sítě internačních táborů, jež byla donedávna v podstatě nenarušena. Historik Zajccv vysvětlil kořeny, strukturu a rozsah hnutí odporu v celém poválečném období na Ukrajině. Jeden z nejznámějších vězňů svědomí Gel, který strávil celkem osmnáct let v různých sovětských lágrech, (a další účastníci delegace ze Lvova) poskytl osobní svědectví o tom, že Ukrajina utrpěla stalinismem a poststalinismem více než válečnými oběťmi. V rovině obecné teoreticko-idcové reflexe šlo hlavně o postižení významu proběhlých událostí, odhad vývojových trendů do budoucna a o prevenci před rizikem opakování komunistických zločinů. Z přednesených příspěvků vyplynulo, že zatím nelze odhadnout délku a charakter skutečného rozpadu komunistického impéria (V. Struska), že tiché zločiny na lidských životech, např. už z dětství a mládí, přetrvávají a že i nadále nezhodno- ccná, nezvládnutá minulost otravuje budoucnost (A. Gjurič), že institut promlčení neplatí, neboť hlavní zločinci byli většinou členy parlamentů, chráněnými imunitou, jež představovala zákonnou překážku neumožňující případné zahájení trestního stíhání (dr. I lůttcl), a že je nutno věnovat velkou pozornost dcpolitizaci vlastního vnitřního myšlenkového světa (prof. Kučera), neboť komunismus je i nadále velice silný, schopný překonat své nezdary a jeho ideologická řeč je stále nástrojem totální vlády nad lidmi (P. Benneton), a že Západ v hodnotové oblasti slabým demokraciím příliž nepomůže, neboť zde vládne silná fascinace mocí, estetizace násilí a zločinu (H. Kohlenberger). Druhý a závěrečný den pokračoval diskusí: nejde jen o mapování konkrétních zločinů, ale o jejich obžalobu a soud (Wild), zneužívání lékařské vědy, hlavně psychiatrie nebylo ještě nikým řádně označeno a zhodnoceno (ing. Kuba), není dostatečně známa a analyzována role západních novinářů a levicových intelektuálů, kteří desítky let napomáhali svými iluzemi a dezinformacemi o fungování komunistického systému vlastně udržovat tyto totalitní režimy při životě (M. Almond). Jisté vakuum a deprese po pádu komunistických režimů vytvářejí prostor a možnosti pro zásadní přetvoření vlastního i společenského života, jež dávají lidem jistou naději (K. Minno- gue). Závěrečný dokument první Mezinárodní konference o zločinech komunismu přijal řadu důležitých usnesení: 17 [pageend19]1. příslušné orgány bývalých komunistických zemí vyzvat k tomu, aby odtajnily veškeré materiály z doby vlády komunistických stran, 2. zahájit práce na shromažďování podkladu pro společenskou obžalobu osob, kterc se v období komunistické totality podílely na porušování lidských a občanských práv, 3. zahájit práce na dokumentech o škodlivém vlivu komunismu na výchovu člověka, 4. shromažďovat a publikovat materiály o zločinech komunismu, 5. vytvářet předpoklady pro zahájení činnosti Mezinárodního tribunálu o zločinech komunismu v květnu 1992 v Praze. Účastníci konference považovali za samozřejmé opakovaně žádat zákaz činnosti komunistické strany v ČSFR ve všech formách a modifikacích a schválili návrh zákona o dcbolšcvi- zaci společnosti, který byl poté předložen Federálnímu shromáždění ČSFR. Odsoudili všechny projevy nacionalismu a šovinismu a vyslovili politování nad tím, že ČN R nepřijala v září tohoto roku návrh na usnesení odsuzující činnost komunistické strany a neodsoudila zločiny komunismu. První Mezinárodní konference o zločinech komunismu rovněž přijala poselství Charty 77, kde bylo mimo jiné zdůrazněno: „Pro nás jste našimi předchůdci, kteří plnili své lidské a občanské povinnosti, aniž toto úsilí tehdy někdo nazýval bojem za lidská a občanská práva. Skláníme se před těmito vysokými oběťmi a prohlašujeme, že příspěvek nás chartistů byl a je pouze navázáním na životy našich předchůdců a pokusem pokračovat v tradici demokratického života jinými způsoby a prostředky v jiné době a v jiných podmínkách. Věříme, že pomůže překonat hořkost a svár v životě naší země.“ Na konferenci byli přítomni rovněž důležití hosté ze Slovenska např. A. Selccký, V. Pavlík, ing. Vikartovský a další. V kuloárech zájem o Slovensko dominoval, protože právě zde se vyjevuje těsná souvislost mezi vůlí ke svobodě a dcbolševizací, kterou nej vehementněji prosazoval představitel z Moravy Petr Cibulka. Závěrečné velkolepé Requiem Antonína Dvořáka v chrámu sv. Markéty a působivý film o slávě a ponížení československých letců, kteří sloužili za války v britské RAF, působily jako vhodná a důstojná tečka za touto závažnou společcnsko-politickou událostí. listopad 1991 Alena Hromádková Přeměny průmyslové nebo politické povahy nejsou dost pronikavé: záleží na idejích, na mravních a estetických zásadách současníků. Ideologie, vkus nebo morálka nejsou však nic jiného než důsledky a projevy základního pocitu tváří v tvář životu, pocitu existence v její celistvosti, který nazýváme „vitální sensibilitou“. Ortega y Gasset 18 [pageend20]DISKUSE My 91 Jedním z témat, kterým na stránkách Prostoru věnujeme pozornost, je otázka naší generace (zhruba ji vymezujeme rokem narození 1950-1957): Jací jsme, co nás utvářelo a kam směřujeme. Už v minulých číslech 13 a 14 vyšly některé generační úvahy a dialogy. Nyní bychom chtěli naše generační účtování shrnout a uzavřít. Redakce Prostoru se proto rozhodla uspořádat diskusi a konfrontovat v ní různé generační zkušenosti, zážitky a názory. Naše pozvání přijali: spisovatelka Lenka Procházková, publicistka Stanislava Přádná, novinář a reportér Svobodné Evropy Ivan Hoffman, redaktor Literárních novin a filmový kritik Jiří Cieslar. Za redakci Prostoru se rozhovoru zúčastnili: Rudolf Starý, Aleš Lederer a Milan Hanuš. Přinášíme záznam podstatné části diskuse. * * * Lederer: Dovolte mi, abych vás přivítal v redakci Prostoru, a ještě dřív, než se pustíme do vážné debaty, bych zkusil vyprovokovat vaši pozornost zahřívací otázkou: Jsme vůbec nějaká generace? Starý: Ano, rozplizlá, beztvará... Procházková: Já jsem vymyslela „generace zmražená“. Byli jsme v mrazničce, a teď máme všechny možnosti před sebou. Hanuš: Jestli ovšem vůbec roztajeme... Starý: O této generaci mluvíme proto, že snad má ještě šanci a že se její příslušníci vlastně teď dostali na veřejnost: někdo sedí v parlamentě, někdo dělá časopis. Jste to právě vy, kdo ovlivňuje dnešní život. Protože ta moje generace..., škoda mluvit. Hanuš: Ale vždyť ta ho ovlivňuje ještě víc. Dnešní padesátníci zaujímají nejvyšší posty, včetně presidentského. 19 [pageend21]Starý: Právě, jenomže tahle moje generace je už ztracená - těžko se zbaví svých zažitých schémat. Ale ta vaše generace má přece jenom šanci nabrat jiný vítr, alespoň si to myslím. Hanuš: To je slovo do pranice. Držíme tu svou šanci ještě v rukou, anebo jsme ji už cestou ztratili? Lederer: Mám pocit, že odpověď na tuto otázku by měla vyplynout z celé debaty. Teď bych dal raději přednost konkrétnější úvaze a zeptal bych se na zkušenosti a zážitky, které pokládáte za důležité pro naši generaci. Procházková: Dospívali jsme v šedesátých letech, kdy se tady měnil styl života. Měnila se móda, hudba, vkus - a tohle všechno jsme vnímali a utvářelo nás to. Důležité pro nás bylo, jaké písničky jsme poslouchali, ne kdo byl presidentem. Ale když tenkrát zastřelili Roberta Kennedyho, pro mě jako by umřel člen rodiny. Organizovala jsem ve škole tryznu a pak jsme šli na americkou ambasádu. Dostala jsem dvojku z chování, na kterou jsem dodnes hrdá... Je rozdíl mezi tím, komu bylo tenkrát sedmnáct, což jsem byla já, a komu bylo třináct nebo čtrnáct. Každý rok tu hrál obrovskou roli, zatímco v dobách klidu nehraje roli ani pět let. Pokud bychom tedy chtěli naši generaci nějak akademicky vymezit, tak bychom zřejmě museli začít právě tím rokem ’68. Kolik nám tehdy bylo a jakou povahu měl náš zážitek. Starý: Myslím si, že máte pravdu. Právě na mladší generaci jsem si všiml, že se formovala v těch nejhorších dobách, v sedmdesátých letech a na přelomu sedmdesátých a osmdesátých let, a neměla za sebou zkušenost šedesátých let, kterou pokládám za naprosto rozhodující. A tak jsem si v konfrontaci s touto vaší generací uvědomil to, co jí nejvíc chybí a co tvoří generační předěl: chybí zkušenost šedesátých let. Procházková: Já jsem vždycky velice litovala, že nejsem o dva roky starší a že jsem nezažila studentské stávky na vysoké škole. Na gymnasiu to bylo nesrovnatelné - tam jsem to musela organizovat sama, aby vůbec něco vzniklo. Na vysokou jsem přišla až po prohrané bitvě - v roce 1969. Starší studenti nám vyprávěli o protestních akcích, ale přímou zkušenost jsem nezískala. A navíc jsem byla bohužel ochuzená o zážitek okupace, poněvadž jsem byla ve Francii. A to mně potom velice chybělo a vlastně chybí dodneška. Možná, že jsem si tu událost zveličila právě proto, že jsem ji bezprostředně nezažila. Hanuš: Já bych ale polemizoval s tím, že nemáme zkušenost šedesátých let. Ano, nemáme ji v té šíři a hloubce jako generace předchozí. Ale rok 1968 jsme intenzívně prožívali v juvenilním věku, kdy se nám citové 20 [pageend22]zážitky vrývaly dost hluboko do duše. Na atmosféru šedesátých let jsme byli citliví. Pamatuji se, že i v rodině se najednou začaly vést hovory o tématech, které nebyly do té doby běžné. O politice například, o Masarykovi apod. Tohle se mi nějak do mé citové paměti ukládalo a v době pozdější to byl pro mě signál, abych si objasnil, co jsem to tehdy prožíval a co se to tehdy vlastně stalo. Tento zážitek byl pro mě určitým vodítkem, který mě vracel k šedesátým letům. Takže jistá kontinuita s klimatem té doby byla myslím v naší generaci zachována. Procházková: Vezměte si to jenom na příkladu literatury. Vždyť přece v tu dobu začaly vycházet překlady např. Salingera. Vyšel generační román Kdo chytá v žitě: hrdinovi šestnáct, mně také šestnáct - naprostá synchronizace. Starý: Zajímavé na tom je to, že právě Salingerův román Kdo chytá v žitě byl událostí nejenom literární, ale dokonce - troufám si říci - událostí společenskou a že se na ní podílelo několik generací. Vytvářela se tím jakási nadgenerační vrstva bez ohledu na věk. Zatímco teď například vychází spousta velice zajímavých románů, které prostě nejsou a nebudou kulturní událostí, jež formuje generaci. Aby kniha formovala generaci, musí se o ní mluvit, musí ve veřejnosti vzniknout dojem, že je to opravdová hodnota, musí sejí čtenáři otevřít a nechat ji na sebe působit. A to se v šedesátých letech opravdu dálo. Procházková: Prostě sem vtrhli hrdinové-outsideři a my jsme se s nimi ztotožnili. Starý: Jenom pro dokreslení uvedu takovou bizarnost: Když jsem přemýšlel o rozdílu mezi generacemi, tak jsem si třeba uvědomil, že ta moje generace byla podobným způsobem utvářena třeba Chandlerem, který podle mne patří do velké literatury. I překlady Hedy Kovályové byly událostí a znamenaly určitý přelom v překládání světové literatury. Uvědomil jsem si, když jsem se bavil s mladšími kolegy o Chandlerovi, že za prvé ho téměř vůbec neznají a za druhé takové základní pojmy jako například Zubr Maloy apod., které se v naší generaci běžně používaly a dávaly se jako přezdívky různým lidem, jsou pro ně naprosto neznámé. Chandler mezitím už vyšel v jiném překladu, v němž Zubr Maloy dostal jiné jméno, a já jsem zjistil, že to už je jiný svět a jiná generace. Krom překladů světové literatury existovaly i časopisy, které souzněly a vycházely vstříc. Procházková: Pro nás to byl hlavně MY 68. Starý: Nebo Sešity pro mladou literaturu - to opravdu souznělo s potřebou a vkusem mladé generace. Nevzpomínám si, že by v sedmdesátých 21 [pageend23]a osmdesátých letech k takovému souznění docházelo. Naše generace byla také silně poznamenána rozkvětem filmu šedesátých let. Nedovedu si odmyslet od té doby filmy Bergmanovy, Felliniho, Viscontiho, Anto- nioniho a dalších. A teď najednou vyrostlo několik generací mladých, kteří tyto filmy vlastně nikdy neuvidí. Ostatně i ten vkus se úplně změnil, a jestli opravdu převáží filmy postmodernistického typu, které jsem v poslední době viděl, tak se obávám, že tady došlo k naprosto tragickému přelomu. Například takový Visconti se svými dlouhými záběry unylých dam, které se kodrcají v kočáře, vlají záclony, záběr trvá pět minut a je to nádhera ale tahle generace už pro to nemůže mít smysl. Procházková: Ještě k těm časopisům. Každý týden jsme na jaře ’68 kupovali Literárky, měli svou trafikantku, která nám je schovávala, četli je pod lavicí, pak si je vzali domů a schovali do knihovny. A potom jsme schovávali všechny dokumenty ze srpna, celé balíky. Když jsem měla strach z nějaké domovní prohlídky, tak to byl opravdu první kufr, který jsem stěhovala pryč, abych o toto svědectví nepřišla. Což je asi podobné, jako když za války naši dědové schovávali sokolské relikvie na půdě nebo ve sklepě, protože to pro ně byla světýlka. Ale ono vlastně nejde tak o obsah, ale o citový vztah k těm věcem. A tím je asi ta naše generace dost určená. Hoffman: Když jsem vás teď poslouchal, zjistil jsem jednu cennou věc. Dlouho jsem žil v pocitu, že žádné generační cítění nemám. Mám totiž dojem, že jsme tady svědky takové série ztracených generací. Mezi mými vrstevníky jsou jistě takoví, se kterými sdílím stejné životní pocity. Ale ty sdílím i s příslušníky jiných generací. Spíš mám pocit, že křížem přes všechny generace je roztroušeno to společenství lidí, se kterými mám stejnou krevní skupinu. Nyní jste však jmenovali díla, která mě jakýmsi způsobem jak si teď zpětně uvědomuji - utvářela, stejně jako jste připomněli i situace, ve kterých jsem nějakým způsobem existoval, a já jsem z té retrospektivy získal pocit jisté sounáležitosti. Jinak jsem se spíš pokaždé snažil o individuální cestu tím vším, co bylo, nebo spíš nebylo. A nějaký generační pocit jsem si u sebe nikdy neuvědomoval. A především jsem si ho neuvědomoval asi proto, že mě spíš zajímali lidé, kteří čelili té skutečnosti podobným způsobem, než lidé, kteří byli stejného věku. To znamená, že vlastně taková skupina lidí, se kterými sdílím stejné životní pocity, prochází křížem přes všechny generace. Je to série ztracených generací, z nichž se vždy určitá část vymyká a je pro mě nějakým způsobem inspirující. Ale pointa je v tom, že jsem si vás rád vyslechl, protože z té černé vize, že nikam nepatřím, se možná ještě osvobodím. Procházková: Přímo navážu. Většina mladých lidí má přirozenou touhu patřit někam, zařadit se někam, tedy například k nějaké generaci. I já 22 [pageend24]jsem tuto potřebu měla. Jenomže osud člověka je utvářen hlavně jeho povahou. Já jsem beran a to vždy naráželo. A krom toho jsem žila v rodině poněkud netypické, táta byl spisovatel, scházeli se u nás lidi, tak jsem byla trošku dál v tom vnímání společenských událostí než moji vrstevníci na gymnasiu. Co se týče roku 1968, tak jsem to vnímala asi přesněji věděla jsem, o co jde, na rozdíl možná od některých. Takže pro mě to byl naprosto určující rok. Starý: Když jsme mluvili o těch událostech z kultury, které tu naši generaci utvářely, tak mě teď napadá, že obrovskou úlohu v tom hrál jednak Činoherní klub, jestli mohu mluvit za sebe, protože ta naše generace mohla sledovat jaksi celou historii Činoherního klubu od samého počátku, od Smočkova Bludiště až po osmdesátá léta, kdy toto divadlo pořád ještě kupodivu přežívalo. Nebo stejně tak to myslím platí pro Semafor a Suchého - Šlitra. To jsou věci, které generaci silně poznamenají. A pokud vstoupí do života šestnáctiletí, do světa, kde není událostí premiéra v Činoherním klubu, kde není starý Semafor, kde nevycházejí knihy, které jsou událostí, tak potom samozřejmě je ta generace svým způsobem handicapována. To je součást toho, čemu se říká ztracená generace. Samozřejmě, každá generace je svým způsobem ztracená. A myslím, že ta individuace, to, jak se člověk v rámci té generace sám hledá, co si z toho vybere, to už je samozřejmě osobní individuální záležitost. Takže to, čemu se říká generace, je součást takové životní nebo, chcete-li, dějinné danosti. Někdy jsou poměry příznivější. Když v šedesátých letech přicházeli patnáctiletí až pětadvacetiletí nebo třicetiletí do světa, nebo vůbec se otevřeli vnímání světa, tak tam bylo něco, co mělo hodnotu, co stálo za to, aby si to lidé osvojili. Co z toho sami potom udělali, co si z toho vzali, jak se sami vyvíjeli, to už byla jejich záležitost. A když si vezmete kteroukoliv generaci, tak se naprosto drtivá většina přizpůsobí okolnostem a vždycky z té generace vystoupí jen velice omezená skupinka. To je naprosto přirozené, ale myslím, že rozdíl je v tom, že ta vaše mladší generace prostě tu danost měla mnohem horší než předcházející. Takže o to méně mohla z něčeho čerpat. A to myslím je opravdu velký handicap. Hanuš: Když jsem trochu uvažoval o generačním tématu, vzal jsem si k ruce známý esej Ortegy y Gasseta Úkol naší doby. Dělí v něm generace do dvou skupin: na odbojné, které se nějakým způsobem bouří proti zátěži minulosti, proti dědictví otců, a na generace, které se tomuto dědictví přizpůsobují, popřípadě na ně navazují. Když jsem se zamýšlel nad naší generací, tak si myslím, že patříme ke generaci, která tu zátěž minulosti přebírá, nebo spíš se nějakým způsobem přizpůsobuje. Já mám tu zkušenost, že procesu, který dostal název normalizace, jsme se jaksi bezděky podrobili. 23 [pageend25]Cieslar: Při této diskusi si uvědomuji jasněji než dřív, že klíčovým prožitkem, který formuje generace, bylo sice pro nás jaro ’68, ale zároveň se myslím ukazuje, že jsme si tuto zkušenost po dvacet let, které následovaly, tak trochu pěstovali a že to byla spíše nostalgie než opravdový vnitřně pociťovaný prožitek. Mluvím samozřejmě za sebe a nechci příliš zobecňovat. Ale vy, Lenko, jste mě na to navedla svou hezky konkrétní zmínkou o časopisech z osmašedesátého roku. Mně tehdy bylo sedmnáct a díky starším bratrům jsem je tehdy také sledoval, také jsem jich měl doma stohy, a dokonce jsem si je po čase svázal a uložil do knihovny, pěkně na dosah ruky. Dobře si pamatuji, kde jsem tam po těch dvacet let měl Literárky, Sešity, Tvář, Orientaci etc., ale rovněž si pamatuji, že jsem se do nich už nikdy znovu pořádně nezačetl. Občas jsem je vytáhl, ale po několika minutách jsem je zase založil zpět, spíš jsem se vzpomínání možná trochu obával, ale zároveň myslím, že v tom byla už distance, a vlastně pravdivá distance od doby, kterou člověk překonával hledáním něčeho jiného. Tudíž si myslím po pravdě, že pro mě rok ’68 tak jednoznačně určujícím zážitkem nebyl, jednak proto, že mi bylo teprve sedmnáct a nebyl jsem, a ani jsem nemohl být nějakou obětí. To je jedna věc. Podstatnější mně však připadá fakt, že prožitek roku '68 ještě souvisí s tím, co následovalo, a na to dost zapomínáme: souvisí totiž s velmi trapným politickým a morálním dozněním roku ’68. Mám na mysli období od srpnové okupace po duben ’69, onu vnitřní demontáž našeho režimu, to tristní postupné rezignování politické elity, zaštiťující se oboustranně klamným heslem „Jsme s vámi, buďte s námi“. Společnost tehdy ovládl plačtivý fenomén, kterému můžeme říkat lyrismus kapitulantství. Tak dlouho jsme se dojímali nad svým údělem, až z naší samostatnosti nezbyla ani píď. To myslím způsobilo obrovskou kocovinu, která prožitek roku '68 velice zrelativizovala. I proto možná neměla zkušenost osmašedesátého tu generačně konstitutivní sílu, jak si někdy namlouváme. Milan Hanuš se tu zmínil o jiném důležitém generačním tématu: o našem víceméně neviditelném, dlouho nepoznávaném přizpůsobení společenskému statu quo. Já jsem například ve svém psaní o filmu jen vzdáleně tušil, že také podléhám tlaku autocenzury. Pro mě bylo důležité, aby žádná věta, kterou napíšu, nebyla v rozporu s mým svědomím. Teprve časem jsem si začal zřetelněji uvědomovat, že jsou však věty, které nenapíšu, protože se jejich předmětu vyhýbám. Důležité v té době bylo, že jsme o autocenzuře začali mezi sebou hovořit. Vzpomínám si, jak v kritických debatách právě s Milanem jsem zprvu velmi neochotně přistupoval na tento „objev“ autocenzury. To vše právě souvisí s naším částečným generačním probuzením, které u nás nastalo až mnohem později - to znamená tak dva tři roky před listopadem, v době, kdy autocenzura už byla naším tématem. Zde myslím sehrál svou roli rok '87, kdy jsme se dostali - skupina filmových kritiků kolem čtyřiceti let - do 24 [pageend26]konfliktu s vedením Filmu a doby a s vedením ředitelství Československého filmu. Šéfredaktor Filmu a doby Vladimír Kolár nás tehdy obvinil na stránkách svého časopisu z nedostatku marxistického uvažování, což nám mohlo jistě jen lichotit. Tehdy poprvé jsme se skupinově sešli a cosi jsme proti tomu napsali. Vůbec nešlo o to reagovat na Kolárovy útoky, které byly hloupé a nicotné, ale spíš u nás zazněl ten sebekritický moment. V polemice s pravověrným marxistou jsme si paradoxně uvědomili, jak jsme byli dosud v mnohém pasivní. To se tehdy probudilo a to nás do určité míry dva roky před listopadem otevřelo sobě. Přádná: Mám pocit, že začínáme uvažovat o roce '68 v určité determinaci. Ne snad, že bych jej chtěla zpochybňovat jako významový pilíř, ale chci se podívat na tuto generaci z jiného pohledu. Když jsem přemýšlela nad otázkami, které jste nám zaslali, snažila jsem se najít ten předči, který nás přiměje k úvahám o tom, patřímc-li k nějaké generaci. Možná je to zákonitý signál upozorňující na blížící se krizi, která nastává po dosažení určitého věku. Člověk uzrává a tím se zároveň vtáhne víc do sebe, cítí se osamocen, a proto instinktivně, sebezáchovně pátrá, jestli někam patří, k nějakému většímu člověčenství, s nímž by ho cosi podstatného pojilo. Při generačních úvahách se častěji vracím do doby těsně před listopadovými událostmi a po nich. Zdá se mi důležitější zabývat se změnami v nás tehdy než po roce 1968. Pro mne se veškeré problémy, do nichž se dostává jedinec v historicky závažných změnách, týkají otázky vnitřní svobody. Čili jak se nám svoboda jevila tehdy v roce ’68 ve věku nezralosti, jaká se nám ukázala v euforickém „revolučním“ obraze a jak se k ní stavíme teď. Obávám se, že jsme se dostali se svobodou tak trochu na scestí. Svoboda je pro nás vrcholnou, uctívanou hodnotou, ale nepřipadá vám, že se poněkud stylizujeme do rolí svobodymilovných znalců? Rychle jsme si ji přisvojili, aniž bychom ji vnitřně prožili. To, že v nás není autenticky zažita, považujeme - zcela právem - za duševní vadu, za kterou ovšem nemůžeme. Stydíme se za ni, a proto se navenek za svobodné bytosti víceméně jen vydáváme. Tuším, že toto utajování nás možná generačně spojuje. Hotfman: Otázka po svobodč. Vnímám to snad ještě specifičtěji, protože žiju na Slovensku, kde vlastně ta moje generace byla ještě řekl bych možná liduprázdnější než zde. Těch lidí, kteří se odmítli režimu přizpůsobit, bylo méně. Ale v listopadových dnech se stala změna. Ačkoli jsem byl dlouho zvyklý žít v jisté izolaci, najednou mě obklopovala spousta lidí, kteří byli stejného názoru jako já. Mnoho lidí dnes hovoří o tom, že hledají jakousi novou identitu. To je na Slovensku takový slogan. Já jsem si v té souvislosti uvědomil, že v listopadu skutečně lidé ztratili své identity a že jsem ji ztratil vlastně i já. A to byla identita mé vlastní vnitřní svobody, která byla v protikladu s obecným míněním. 25 [pageend27]Mám totiž paradoxně dojem, že tak jako všichni vlastně nesměřují k nějaké nové identitě, ale chtějí se stát jen sami sebou, že i já mám tendenci se vlastně vrátit k té původní identitě. A to byla identita vnitřní svobody, která byla v protikladu k té obecně přijímané nesvobodě jako danosti, se kterou nelze nic dělat. Na nedávné konferenci v Krakově, kde se setkali intelektuálové ze střední, ale i ze západní Evropy, jeden z účastníků řekl takovou velice paradoxní věc, že se musíme naučit žít svobodně i ve svobodě. A to je můj problém. Procházková: O roku ’68 jsem tolik mluvila, protože to ve mně zůstalo ten barevný pocit života - nějak zakonzervované. Já jsem vlastně neměla kamarády od těch začátků sedmdesátých let, kdy mě vyhodili ze školy. Nechali mě sice dodělat jinou školu, nicméně mě nikdy nenechali pracovat v oboru. Dělala jsem uklízečku, nemohla jsem se stýkat s bývalými spolužáky, lidé se báli. Po podpisu Charty jsem vplula do undergroundu a to byl jeden rok života mezi vrstevníky, kdy jsem byla velice šťastná. Ale pak jsem zjistila, že to je sekta, že to jsou lidé, kteří mají svůj životní rytmus, který mně nevyhovoval, svůj styl v oblékání, svůj slovník, svá pravidla hry. Takže i když tam byli velice zajímaví lidé, tak jsem zase musela jít odtamtud, vynořit se z toho podzemí. A pak zcela logicky, tím, že jsem začala psát do Petlice, jsem se začlenila mezi tzv. zakázané spisovatele, což ovšem byla generace mého otce. Vzali mě mezi sebe, takže jsem vlastně žila ve skleníku až do toho listopadu. I ten listopadový zážitek pro mě byl naprosto jiný než pro většinu mých vrstevníků, protože já jsem to vlastně prožila v jakési schizofrenii. Na jedné straně jsem byla hrozně šťastná, pokorně vděčná tomu, že jsem se toho dožila, na druhé straně ve mně bylo takové varovné světýlko, které říkalo pozor, neza- bředni citově, to už se jednou stalo a jak to dopadlo. Takže já jsem vůbec na ty manifestace nemohla chodit, já jsem byla na té první na Václaváku a tím, že jsem předtím zažila spoustu rozehnaných manifestací se psy, tak jsem z toho dostala takovou fóbii, z toho množství lidí, kde jsem náhle byla sama mezi nimi, protože tam nebyly známé tváře to najednou byli normální lidi a musela jsem odejít. A pak už jsem se dívala jenom na televizi, stala jsem se pozorovatelem, který fandí a dělá drobnou práci okolo, jezdí na besedy, ale snažila jsem se nezapadnout do toho se vším všudy. To byl takový nějaký obranný reflex, který pokračoval až do rozhodnutí, že zůstanu svobodná, nebudu nikam patřit, budu na volné noze, budu si psát dál své věci. Přádná: Řekla bych, že pocitové rozdíly, o kterých mluvila Lenka Procházková - mezi generačními vrstevníky v disentu a těmi, kteří žili ve strukturách nejsou tak příkré. Jde spíše o jemné psychologické nuance. Z našeho pohledu jste požívala výjimečných příležitostí stýkat se s osobnostmi, kdežto my jsme o tom mohli pouze číst z velké distance, i když 26 [pageend28]se značným zaujetím. A co se týká kontinuity v převzetí generačního dědictví, v tom jste navzdory všem nevýhodám vašeho postavení byla také ve výhodě dík přímému osobnímu kontaktu. Lederer: Budu se zřejmě opakovat, jelikož všechno podstatné ze svého hlediska jsem už řekl v generační zpovědi, která vyšla tuším v Prostoru číslo 14. Mám dojem, že v mém životním pocitu je trochu společného s Lenkou Procházkovou. Přece jenom jsem také patřil do rodiny svým způsobem výlučné. Otec byl, troufám si říct, vcelku úspěšný a známý novinář, tudíž jsem poznal celou řadu zajímavých osobností převážně z oblasti kultury. Celé dění osmašedesátého roku jsem pochopitelně velice intenzívně vnímal: sledoval jsem - samozřejmě jako čtrnáctiletý kluk všechny časopisy, které se tehdy objevily, filmovou a televizní tvorbu, která se proměnila, a já si té proměny všiml, poslouchal jsem muziku. Ale pro mě jako čtrnáctiletého kluka přece jenom nebyl ten rok ’68 zase tak důležitý. Vnímal jsem ho jako jakési zčeření na poklidné vodní hladině. Později jsem ho reflektoval jako vůli po opravdovosti, jako snahu našich otců říkat pravdu a také se jí konečně po dvaceti letech (tzn. 1948 1968) dobrat. Daleko hlubší zážitek, a svým způsobem traumatický, však ve mně zanechala sedmdesátá léta. Tam došlo k násilnému a nepřirozenému rozdělení společnosti, kdy já jsem právě díky otci viděl tyto lidi, kteří se dostali najednou, vlastně přes noc ze hry ven. A na druhé straně zůstala ta obrovská většina společnosti, která pozvolna vplouvala do normalizačních poměrů. A já si v tom, přiznávám, nebyl schopen rychle udělat jasno. Prostě jsem tomu moc nerozuměl. Nicméně jak roky přibývaly, začal jsem se více stýkat s lidmi z prostředí otcových přátel. A odtamtud jsem si odnesl jako nejvýraznější a ne příliš příjemný dojem: ti lidé žili neustále minulostí, ohlížením se, co se jim stalo, co jim bylo překaženo, co jim bylo vzato nebo odebráno, což byl smysl jejich života. Jenomže když je člověku patnáct let, tak si prostě smysl života nemůže nechat vzít. Musí si ho najít v tom, v čem žije. I v té mizérii, která panovala. Proto jsem se cítil mnohem lépe mezi normálními lidmi, kteří v sobě prostě neměli tu zátěž křivdy nebo vyřazení, takže ji ani před sebou stále netlačili. Takže jsem se nakonec snažil z disidcntských kruhů pokud možno vymanévrovat, i když jsem si samozřejmě uvědomoval, že právě tam jsou jisté kulturní a intelektuální hodnoty, že tam je pravda a také morální převaha. Ale prostě ten životní pocit nebyl pro mě přijatelný. Já jsem v tom prostředí nebyl schopen zapustit kořeny. Hanuš: Já bych se to pokusil vzít ještě z jiného konce. Kladl jsem si otázku, zda existuje něco jako společný generační příběh. Já myslím, že existuje a že ten příběh má své vrcholy a pády, své důležité motivy a kolize. Dovolil bych si nastínit nahrubo jeho osnovu. Na začátku společného generačního příběhu je citový zážeh, a to na pozadí Pražského jara. Vznět, 27 [pageend29]který vedl k opravdovosti a pronikl do duše. Je v tom existenciální moment, i když nám bylo tak málo let. Ale druhý a stejně tak důležitý, ne-li důležitější moment je adaptace na normalizaci. Myslím tím jistou měkkýšovitost vůči poměrům, vůči mechanismům moci. Pozorovali jsme to na prostých věcech, prostých způsobech chování v našich rodinách. Tudy do nás ta plíživá nemoc doby vnikala. Způsobila znečištění našich hlav a myslí, duševní vyprahnutí a znešvaření gentlemanských ctností, jako je odvaha a spolehlivost. A třetím momentem v našem generačním příběhu je fáze, o níž mluvil Jiří Cieslar. Chvíle, kdy jsme si tu přizpůsobivost, kterou jsme praktikovali téměř bezděky, začali uvědomovat a přiznávat. Byla to situace, kdy jsme svého nepřítele začali cítit v sobě. Už to nebyl pouze režim a moc, ale také naše autocenzura, uzavřené kompromisy, život mezi mantinely, všechna vnitřní omezení a zábrany. A to byl velice důležitý okamžik, který nás začal stmelovat a spojovat. Zatímco praktikovaná přizpůsobivost vedla k rozbředlosti, tak naopak ochota přiznat si ji v nás začala křísit pocit vlastní existence... Přádná: Za sebe bych dodala, že to uvědomování, byť autentické, probíhalo jakoby pod dekou, bylo přidušené, odbývalo se v skrytu. Hoffman: Několikrát tady padla otázka, zda vnitřní exil, v němž jsme žili, byl výhodou, nebo nevýhodou. Mám takový dojem, že byl skutečně výhodou pro každého, kdo se ocitl v tom exkluzivním prostředí lidí, kteří - ať už z jakéhokoliv důvodu - buďto sami zvolili svobodný život, anebo byli donuceni prostě žít svobodně, protože byli exkomunikováni. Já jsem exkomunikován sice nebyl, ale měl jsem šanci dostat se do tohoto uzavřeného prostoru. Zvolil jsem si místo v kruhu těchto lidí, které jsem viděl jako osobnosti nejen vnitřně svobodné, ale i moudré. Dodnes mám pocit, že to bylo jedno z mých nejšťastnějších rozhodnutí. Byla to náhoda, že jsem k tomu měl příležitost? Uvažoval jsem o tom, kolik lidí z naší generace by takovou příležitost využilo. Dá se to těžko odhadnout, ale zhruba rok před listopadem došlo k události, kdy jsem si tuto otázku byl nucen položit. V Bratislavě začal tehdy vycházet jeden časopis přesně na pomezí mezi samizdatem a oficiálním periodikem, v nákladu asi sto kusů. Zaštítil to shodou okolností Klub přátel české kultury. Jeho tehdejší ředitel - dnes slovenský ministr kultury - kvůli tomu přišel o místo, ale vzápětí došlo ke zvratu, takže získal ještě lepší. Ale tehdy v tom polo- oficiálním časopise jmenoval se Konfrontace a vyšly asi tři čísla - stáli vedle sebe autoři nepublikovaní i běžně publikující, a dokonce se dá říci, podobné generace. Pamatuji se na společnou schůzku všech autorů, na které se mělo hodnotit nové číslo. Překvapilo mě, že ti oficiálně publikující autoři se na to vůbec nepřipravili, jenom tak seděli a schůzku brali jako společenskou událost. Ihned jsem vycítil rozdíl v atmosféře, protože jsem 28 [pageend30]byl zvyklý pohybovat se v kruhu lidí, kteří brali velice vážně svá slova a hodně o nich uvažovali. Přišel jsem na schůzku normálně připraven a nové číslo časopisu jsem v dvaceti minutách podle svého úsudku zhodnotil. Udělal jsem jenom to, nač jsem byl běžně zvyklý: Řekl jsem to, co si myslím, něco jsem pochválil, k něčemu jsem se vyjádřil kriticky. Pak zůstalo chvíli ticho, a brzy nato se všichni rozešli, už k tomu nikdo neměl co říct. Tehdy jsem si poprvé uvědomil, že je výhodou žít v exkluzivním světě lidí, kteří jsou nuceni domýšlet věci až do důsledků a brát slova vážně. Přádná: Mnozí z nás ovšem znali disidentské osobnosti jen z četby a mám pocit, že jsme si je i trochu legendarizovali. Kdežto u vás byla výhoda v tom, že jste je poznali jako živé lidi, kteří vedle zkušenosti a moudrosti mají docela obyčejné lidské slabosti. Pro mč osobně měl velký význam Český snář, protože jsem si uvědomila, že tam „na druhém břehu“ se žije taky rozporně, že jsou tam různé typy lidí, že to zdaleka není harmonická obec, kde by všechno klapalo a všichni byli stejného smýšlení. Cieslar: Doplnil bych k tomu drobnou poznámkou, že tento nepřímý kontakt s disidenty zprostředkovaný pouze četbou opoziční literatury nás dlouho udržoval v jistém komfortním azylu. To jest, měli jsme pocit, že jsme ve styku s opozicí, ale přitom sami jsme mnoho nedělali. Ač, jak říkám, nemuseli jsme si tolik otevřeně vyčítat: pilně jsme četli, přepisovali, půjčovali si, ale do určité míry nás to v jakési pasivitě jenom dál utvrzovalo. Procházková: Ještě k té disidentské literatuře: Myslím si, že jednak splnila dokumentační úkol, zachytila dobu, a jednak byla mostem. Je možné na ni navázat nebo prostě pokračovat přímo. To byl asi smysl toho, proč fungovaly samizdatové edice a časopisy. Ale ještě jsem chtěla předtím říct, proč třeba já jsem podepsala Chartu, že to nebylo ani tak ze znalosti včci jako spíš z určité romantiky nebo solidárnosti. Podepsala jsem ji totiž až o dva roky později, tedy v době, kdy už signatáři byli pronásledovaní. Byla jich hrstka, a tak jsem si říkala, že se k nim musím dát taky, když jich je tak málo. A tím se člověk vydá určitým směrem a pak už to jde dál samo. Pak už je jasné, že se v určitých situacích chovám podle nepsaných pravidel. Kdežto lidé žijící ve strukturách museli zažívat každodenní stresy, jejich psychika byla zatížena víc. Každý den se museli rozhodovat, kam až mohou jít... Takže si myslím, že to je uzel, který tuto generaci spojuje: ta schopnost pohybovat se v kompromisu. Hanuš: Padlo tady slovo pasivita. Ano, jsme poznamenáni pasivitou v tom smyslu, že jsme v sobě nenašli tolik odvahy, abychom jednou 29 [pageend31]provždy vystrčili hlavu z té normalizační deky. Ten krok, kdy bychom vystoupili z pasivity, překročili tu hranici a prorazili omezující mantinely, drtivá většina z nás neudělala. Kdo z nás se postavil na vlastní nohy a šel svou cestou bez ohledu na nepřízeň doby a osobní ztráty, či dokonce oběti? Starý: Prožívali jste velmi silné stresy... Hanuš: Ale mým normalizačním zážitkem není stres. Také my jsme si vytvořili jakési ghetto na pomezí. Jisté riziko tu sice bylo, ale ne zas tak velké, abychom riskovali existenci. Takže jsme určitý kompromis zakomponovali do našeho života. Prostě jsme do něj vklouzli jak do svých bot. Cieslar: Ještě bych dodal, že zrádnost situace byla i v tom, že režim s kompromisem počítal, tiše ho schvaloval. Jelikož jsme nebyli nuceni říkat někomu soudruhu, psát lži nebo říkat věci, které byly proti našemu smýšlení, nebyla ani odvaha k zásadnějšímu postoji vyloženě provokována, nebyla tu situace vystupňovaná na ostří nože. Tím ovšem nesma- závám základní fakt, že odvaha k radikálnímu přestoupení na druhý břeh nám chyběla, samozřejmě. Ale situace měla i toto pozadí. Hanuš: Napadla mě taková drobnost související s generačním motivem prosazování nebo sebeprosazování. Každý z nás se snažil prorazit svými projevy pisatelskými, ale mělo to v sobě jeden háček. Opět jsme totiž přistoupili na takové zajímavé kličkování, že jsme sice psali to, co jsme si mysleli, ale ne tak úplně. Zase jsme nešli až k mantinelům, až k pravdě, která bývá tvrdá. Procházková: Ještě jsem chtěla říct na okraj, že režim si opozici v naší generaci vytvářel sám, protože kdyby mě nechali dostudovat novinařinu a kdybych dostala místo třeba v Mladé frontě, tak si nejsem jista, jak bych se chovala dál. Nevím, kam bych došla. Lederer: Já teď možná řeknu něco provokativního, ale říct to musím. Lenka Procházková se zmínila o důvodech, proč vlastně podepsala Chartu 77. Myslím, že je na mně, abych řekl zase já, proč jsem ji nepo- depsal. Lenka správně říká, že přesně neví, kam až by došla ve svých kompromisech s režimem, kdyby jí cesta nebyla hned od samého počátku znemožněna stupiditou režimu. Jenže pro mě právě toto znamenalo přijmout pravidla režimu, nechat se vlastně do jeho hry vmanévrovat. Věděl jsem velmi dobře, jak by mě režim býval rád měl pěkně zařazeného, zaškatulkovaného. Jeho uvažování - bylo-li jaké spočívalo právě v tomto jednoduchém černobílém vidění, které mě však nesmírně popuzovalo a také odpuzovalo. Proto jsem vlastně dělal všechno tak, abych 30 [pageend32]se do žádného jejich schématu nevešel. A přesto si myslím - možná se teď přeceňuji -, že jsem alespoň zhruba věděl o hranicích, kam až lze s režimem jít. Jinak v mém rozhodování o podpisu samozřejmě hrály roli i subjektivní důvody, ale o těch jsem svým způsobem vypověděl výše. Procházková: Generace předešlá, ještě formovaná šedesátými lety, měla své fetiše a symboly. A měla taky své hrdiny, měla svého Palacha. Třeba bychom mohli mluvit o tom, co znamenal čin Jana Palacha pro nás, jaký zážitek to byl... Já jsem totiž o Janu Palachoví přepisovala knížku, takže jsem celý rok '88 tím jeho příběhem žila, a úplně magicky mě po těch dvaceti letech znovu přitáhl. Chodila jsem třeba po ulici a koukala se lidem do tváří a říkala si, jak by asi žil, kdyby to neudělal, kdyby se v poslední chvíli rozhodl, že ne. To byl hrdina naší generace, i když byl o pár let starší. Byl to už vysokoškolák a my jsme byli většinou na gymnasiu nebo na základní škole. Zajímalo by mě, co vy si o tom myslíte. Hanuš: Pro mě Jan Palach byl a dodnes je takové živé memento - téměř ovšem neskutečné, těžko pochopitelné, těžko vysvětlitelné. Dodnes cítím ostych se k tomu nějakým způsobem vyjadřovat. Pro mě je to čin, který překračuje hranici nejzazší zkušenosti. Ale jinak jsem si uvědomil, když jsem vás poslouchal, Lenko, jak jsou naše individuální příběhy vlastně rozdílné. Pro vás byl asi klíčovým okamžikem podpis Charty, zatímco já jsem tohle období prožíval na vysoké škole mimo Prahu a Charta 77 byla něco opravdu vzdáleného. Něco sice důležitého, ale nicméně něco, co se mě osobně bezprostředně netýká. Ale ještě jsem chtěl mluvit o jedné věci a tou je naše generační zátěž nebo handicap. Je nám připomínáno z různých stran, a zejména příslušníky starší generace, že jsme generace nevzdělaná nebo nedovzdělaná, což myslím odpovídá našemu vnitřnímu pocitu. Vyrůstali jsme totiž na rumišti hodnot a jen velice těžko se orientovali, zvláště pokud jsme nenašli ve svém okolí žádnou osobnost ze starší generace, která by nám nějakým způsobem naznačila přístup k těm pravým hodnotám. S nedovzdělaností souvisí i jazyková nezpůsobilost, neschopnost vyjádřit to, co vnitřně zakoušíme, čím vnitřně žijeme. Takže určitá spoutanost prosakovala i do našeho jazyka. Lederer: Lenka tu nadhodila otázku po výrazných osobnostech, jestli v naší generaci máme nějaké symboly nebo nějaké výrazné osobnosti, ke kterým bychom se vztahovali. A nadhodila téma Jana Palacha. Jeho akt sebeobětování na mě hluboce zapůsobil a vlastně jsem se k Palachovu činu neustále vracel, a to díky gramofonové desce, která tehdy vyšla: „Na paměť Jana Palacha. Kde končí svět.“ Znal jsem ji celou nazpaměť. Poslouchali jsme ji na večírcích a skrze ni jsem objevil i některé básníky, které jsem tehdy ještě neznal, zejména Ortena. Kombinace hudby a Ho- lanových, Ortenových básní byla nesmírně působivá. Zůstalo to ve mně 31 [pageend33]jako trvalý pocit, jako určitý symbol. Ale upřímně řečeno, ani dnes, po více jak dvaceti letech, se s činem Jana Palacha stále nedokážu nějak vyrovnat. Prostě nejsem schopen zaujmout k tomu jakékoli stanovisko, aniž bych měl pocit, že říkám fráze. Procházková: Musím říct, že jsem opravdu cítila nějaký svůj přímo osobní dluh vůči tomu činu. A to byl také důvod, proč jsem podnikla práci na té dokumentární knize. Ale potom, když proběhly lednové manifestace v roce '89, tak jsem si uvědomila, že vlastně většina demonstrantů asi taky cítila nějaký dluh a že jsme se na tom Václavském náměstí vlastně poprvé viděli, myslím příslušníci naší generace, v tak velikém množství. To bylo asi pro naši generaci velice důležité. Lederer: Samozřejmě lednový týden byl z hlediska dalšího vývoje zlomový. Myslím, že to byla předzvěst brzkého konce. Hoffman: Pro mě byl fakt sebeobětování hodně důležitý. Společností to tenkrát nepohlo, a jak šel život, akt sebeobětování ustoupil vlastně do zapomenutí. To jsem té společnosti, ve které jsem žil, nikdy neodpustil. Vlastně mě to vnitřně z normální společnosti definitivně vyčlenilo. Procházková: Palachův čin jsme nebyli schopni přijmout, protože to bylo něco mimo naše laťky. A ono to trvalo dvacet let, než se naplnil smysl té oběti. Zůstal kdesi v podvědomí, přivedl nás na Václavské náměstí, odkud jsme sice neodešli v družném kruhu, byli jsme rozehnáni, ale to už nebylo podstatné. Hanuš: Kladu si otázku, co zůstalo nad našimi laťkami. Myslím, že právě tato zkušenost sebeobětování, která pro nás byla jinak neznámá. Nikde jsme ji totiž v životě, který běžel kolem nás, neviděli, nikde jsme ji ne- zakoušeli. Proto mně čin Jana Palacha vždycky připadal jako mučednictví vymykající se lidským měřítkům. Nepromlouval ke mně tak, jak měl: abych se i já na svůj způsob obětoval. V této naprosto osobní rovině mě nevyzýval k činu. Na Václavské náměstí jsem chodil spíš na protest, a nikoliv uctít Palachovu oběť. Lederer: Význam Palachova činu je v tom, že oslovil v individuální rovině. Nebylo to gesto pro lidi, ale byla to výzva pro každého z nás. Ale v té individuální rovině byla konfrontace těžká v tom, že ten čin byl zdánlivě zbytečný, takže to zpětně vedlo vlastně k rezignaci. A teprve po dvaceti letech tento čin nabývá významu. Cieslar: Význam Palachova činu je evidentní, jde jen o to, jak jsme si ho každý pro sebe připustil. A skutečně mám pocit, že my jsme si ho 32 [pageend34]do tčch oblak vzdalovali záměrně, aby byl opravdu hodně daleko - v jakési sebeobraně před heroickým až nadzemským činem. A skutečně síla lednového týdne byla v tom, že Palachova oběť byla z oblak stažena na zem, na Václavské náměstí. Vzpomínám, že jsem měl tehdy radostný pocit jakési fatality, že čin, který, jak známo, byl velmi zpochybňován, tak najednou po dvaceti letech opravdu zafungoval a plně získal svůj smysl. Tak jsem to tehdy cítil a bylo to velmi úlevné. Přádná: Pro mě měla zásadní význam násilná lednová represe, ve které oficiální moc svévolně zasáhla do spontánní pietní akce věnované vzpomínce na mučedníka. To, že se dopustili hrubého násilí na lidech, kteří uctívali Palachovu oběť. Od té chvíle jsem si uvědomila, že byla překročena mez humanity, za niž já už nepůjdu. Pokusím se tady shrnout a formulovat dojmy, které mám z našich jednotlivých promluv. Charakteristika naší generace formou konfrontace disentu a tzv. šedé zóny vyzněla jako velké pokání. Musím se však ptát, jestli je nám takový postoj jako generaci vlastní, zda nás určuje. A z toho vyplývá další otázka: Jakou tedy máme šanci do budoucna, jak se budeme dál formovat? Protože z těch upřímných a sebekritických zpovědí to málem vypadá, že už jsme předčasně skončili, že jsme se v minulém dvacetiletí jakoby zasekli. Podle mého názoru ale ještě nejsme ve věku, abychom své životy považovali za uzavřené, protože jsme fatálně, či chcete-li, generačně poznamenaní. Dostávám se tak k jedné ze základních položených otázek o úkolu generace. Já jej chápu jako naléhavý závazek vydat ze sebe co nejvíc, ovšemže dobrého, hodnotného, užitečného pro druhé. A tak se ještě jednou ptám: Jsme schopni předat mladé generaci jenom tu naši tristní zkušenost, ve které jsme tak trošku zahrabaní? Je opravdu tak určující, že už nepůjdeme dál? Hanuš: Otázka je to ošidná, svádí totiž k frázi. Proto bych se pokusil jít na to oklikou. - V okamžiku, kdy jsme si začali uvědomovat naše bariéry a dluhy, našeho nepřítele navenek, a hlavně uvnitř, tak najednou získal náš život určité napětí a zajímavost. Začali jsme se individuálně projevovat, čím dál víc nás to vedlo k důležitému kroku a rozhodnutí. Doba sama k tomu spčla. Najednou však listopadovými událostmi náš společný nepřítel zmizel, padl. Prožíval jsem tehdy opravdu velmi intenzívně velkou radost z té nečekané události, ale uvnitř velkou bezradnost. Cítil jsem ji patrně z toho důvodu, že starý režim patřil svým způsobem ke mně, byl to můj režim, i když nenáviděný. Zápas s ním mě provokoval a svým způsobem bavil a táhnul. Byl to přitom soupeř, který stál za to. Své kritické výpady vůči poměrům v kinematografii jsem prožíval bezmála jako svůj dějinný zápas. A najednou ten nepřítel zmizel. Chodil jsem v těch dnech po divadlech, a když jsem slyšel studenty, soustavně jsem jihnul a neměl co dodat. V záplavě nadšení jsem zčistajasna pocítil. 33 [pageend35]že se svou existencí zůstávám sám, jakoby osiřelý. Teprve poslední dobou si začínám uvědomovat, že můj nepřítel nezmizel, jen se usadil hlouběji ve mně. Znamená to mít se sám před sebou na pozoru. Být sám sobě trochu podezřelý. A ještě víc na sobě pracovat. Snad se k tomu poslání nebo programu dostaneme takhle. Hoffman: Já to mám zase zjednodušené, protože my jsme sice o jednoho nepřítele přišli, ale okamžitě se objevil nový a to je vlastně nacionalismus. Je to opět nepřítel, který stojí za to, aby ho člověk vnímal jako opravdové nebezpečí, kterému je potřeba čelit. Žít dnes na Slovensku a čelit právě tomuto tlaku, který je citelný, má svůj smysl. Spíš na Slovensku je teď možné získat Krieglovu cenu za občanskou statečnost, takže člověk může mít jakousi metu. Pokud jde o ten úkol, myslím si, že hodně lidí teď pociťuje zklamání. Vidí, že normální společnost je spíš vzdálenou budoucností než věcí blízkých týdnů, měsíců a roků. Stále se mi vnucuje podobenství o čtyřiceti letech, během nichž trvalo Židům, než přišli z Egypta do Zaslíbené země. A vlastně ti, kteří odešli poznamenáni tou egyptskou „totalitou“, nedošli do cíle. Ale myslím, že pokud naše generace neudělá něco pro to, abychom se dostali ze zajetí, tj. pokud nebude kráčet pouští, tak ani ta další k ničemu pořádnému nedospěje. Lederer: Musím říct rovnou, že nemám rád prudké změny. Dokonce, že jsem velmi skeptický k náhlým proměnám situací. Nevěřím na idylické vztahy mezi lidmi obecně, natož v politice. Tím nechci říct otřepanou frázi, že politikuje stejně svinstvo. Ale prostě byl jsem rezervovaný k euforii, která nastala po lednu 1977 v disidentském prostředí, zejména v prostředí Charty 77, stejně tak jsem byl skeptický k všeobjímajícímu prostředí Občanského fóra. A měl jsem dojem, že společenská a politická změna, která nastala po listopadu a kterou jsme si přáli, měla sloužit především k tomu, abychom dělali to, co jsme dělat chtěli, co nám chybělo, po čem jsme prahli. A tak jsem měl z toho nepříjemný dojem, když jsem viděl, jak se někteří tak vehementně derou k moci, i když se tam přeci nikomu nechtělo. Prostě jsem si myslel, že celá ta změna směřovala hlavně k tomu, abychom dělali to, k čemu se cítíme být předurčeni, a také, kde nám bude dobře. Hoffman: Ty říkáš, že mnozí se drali, já jsem zažil zase mnohé, kteří se skutečně obětovali. Ale také jsem si velice rychle uvědomil - a v tom máme možná podobný pocit -, že oni nebudou vždy takoví, jací jsou v okamžiku, kdy se právě obětují. A že musí být někdo, kdo je zná a kdo je bude kontrolovat. A tak jsem si řekl: Ano, tak já vás budu kontrolovat - a odmítl jsem všechna poslanecká místa, která mi nabízeli. A myslím si, že to bylo předvídavé a že to bylo to nejlepší, co jsem mohl udělat. 34 [pageend36]Dneska už vidím, že mnozí lidé jsou jiní než byli a že neříkají všechno, co vědí, a někdy dokonce i lžou. Cieslar: Mě zaujalo, co Ivan HofTman říkal o slovenském nacionalismu. V podvědomí nacionalismu je zřejmě opravdu toto radostné zvolání: Konečně je tady nový nepřítel, s kterým je možno bojovat! U nás vnější nepřítel zmizel, ale podstatné je, že zůstal ten nepřítel vevnitř. To je to, čemu říkám vnitřní pasivita. I když se dnes dostáváme do profesí, které jsme si tak dlouho přáli vykonávat, je naším problémem se do nich řádně nasadit, vzít je úplně za své. To jsou ovšem věci, které mladší generaci, která přichází po nás a s níž se někteří z nás třeba setkáváme na vysokých školách jako učitelé, nemusí vůbec zajímat. Oni jen přirozeně očekávají, co jim přineseme a nabídneme. Ač to vypadá vlastně všechno jednoduše ty máš možnost učit studenty filmovou historii, ty máš možnost vést podnik přesto je tu jakési sebezpochybnění. Ale teprve s ním a možná právě díky němu se konečně rozbíhá náš „úkol“. Přádná: Ten úkol bezesporu spočívá v tom, co dáme mladší generaci, a to nejen svým vlastním dětem, ale třeba i studentům. Nejistota a pochybnosti o mých schopnostech tu sice jsou, ale viděno z druhé strany, beru to jako hozenou rukavici, protože už jsem se setkala s názorem těch mladých, kteří říkají: „No, to je ta střední generace, která chce dohnat ztracené roky a která má potřebu si dokazovat, že něco umí.“ Mně osobně to dalo „provokační injekci“, abych se ještě víc snažila své vnitřní pocity lability překonávat a nemytizovat ono tolikrát zmiňované generační zatížení. Možná právě toto je také úkol a poslání této generace. Předat svou zkušenost, byť třeba i velmi spornou nebo negativní, dál. Ať už jsme uplynulou dobu prožívali sebehůř, myslím, že nebyla promarněná, a my můžeme tuto svou prožitou zprávu dát k dobru mladým. Bude na nich, jestli z toho něco pro sebe vytěží. Hanuš: Kladu si otázku, co vlastně můžeme té mladé generaci předat. Já si myslím, že vposledku jí můžeme nabídnout jen sami sebe. To znamená, k čemu jsme sami dospěli, k čemu jsme dozráli. Jenomže právě to je ten problém, že my stále ještě nejsme sami se sebou hotovi. To je ten motiv sebezpochybnění, jako bychom jen těžko chytali druhý dech. Cieslar: To je jistě naše téma, zvláště když u té mladší studentské generace vidíme jakýsi drive, sílu a nezatíženost tím, co tady bylo dříve. Jenomže zároveň cítím, že i ti studenti jsou ve skutečnosti v mnohém nejistí. Na fakultě se s nimi setkávám a uvědomuji si, že zdaleka netvoří jen tzv. nezatíženou, sebevědomou generaci. Naším generačním tématem a snad i naším úkolem je s touto nejistotou pracovat a pokusit se ji v sobě i v druhých zvládnout a to zvládnutí vlastně nabídnout i studen35 [pageend37]tům. Ale zároveň se usmívám, když to říkám, protože je to jen ušlechtilá teze, a kdo ví, co z ní opravdu uskutečníme. Hanuš: Myslím, že toto sebezpochybnění a vědomě přijatá nejistota mají i svou pozitivní stránku: Pokud svou existenci cítíme jako úkol, s nímž se musíme potýkat, vyrovnávat a který hlavně musíme zvládnout, pak je to cenný rys, ze kterého může něco vzejít. Lederer: Jeden z generačních rozhovorů byl nazván „Generace zpožděná“. To zpoždění si pochopitelně uvědomujeme se vší intenzitou zejména teď. Velice silně pociťujeme handicap ve vzdělání, že jsme v podstatě generace nedovzdělaná, nevzdělaná atd. S tím souvisí i pocit, který u mnohých nastal po listopadu. Člověk si nutně říkal tak co teď. Jsem nevzdělaný, dvacet let jsem nic pořádného nedělal, nic jsem se nenaučil a teď se najednou mám ukázat - co umím, co ve mně je. Ke všemu zde ještě přibyla zkušenost s těmi o generaci mladšími, kteří se režimu nejen dokázali postavit, ale které jsem viděl mluvit před velkými shromážděními a kteří navíc uměli rychle a brilantně formulovat myšlenky. Člověk si v takové situaci nutně pokládá otázku: Co bys z toho uměl ty? Jenže nakonec vůle prosadit se je tak silná, že člověk v sobě dokáže rychle zmobilizovat všechny síly. Buď totiž zůstane pasivně přihlížet, anebo se pokusí věc chytit za správný konec. Procházková: Abych to řekla obrazně, mně to připadá, že jsme byli nabuzeni moc brzo a dřív než jsme to stihli zpracovat a vběhnout na hřiště, tak začala pauza. Takže jsme vlastně spíš zmražená generace, protože v době své plnoletosti jsme žili v nenormální situaci, jak se tehdy říkalo, v normalizačních poměrech a prožili jsme v nich dvacet let života. Dá se říct nejhezčí léta našeho života. A viděno zpětně, si myslím, že úkol minulých dvaceti let té naší generace byl asi v tom zachovat si vzpomínky nebo zážitky z roku '68, nežít příliš v kompromisu sám se sebou, a hlavně asi věnovat se rodině, dětem, což zní od ženy možná banálně, ale já si uvědomuji, jak důležité to bylo v tom listopadu. Když moje čtrnáctiletá dcera šla do ulic s mým souhlasem, a všechno to zažila. Byla na to dost psychicky připravená. To nešťastné dvacetiletí byla vyčkávací doba, v níž šlo o to, abychom ji neprošvihli úplně. V duchu přísloví: Až se jaro zeptá, co jsme dělali v zimě. Takže to byla vlastně ta zima. Ale jde o to, jak jsme s ní naložili, protože zima je podstatná v cyklu roku. Cieslar: Normalizační zimu jsme využívali k sebevzdělávání a praktikovali jsme ho troufám si říci dost intenzívně, ale problém byl v tom, že v rámci intenzivního čtení a shánění podnětů si většina z nás nedokázala najít kostru, kolem níž by si začala vzdělávání omotávat, ať už příklonem k nějakému filosofickému směru nebo konfesijnímu smýšlení. 36 [pageend38]Když teď bilancuji sám sebe a konkrétně si procházím své zápisky, tak se zase nevidím tak tragicky, říkám si, že člověk toho prošel dost, ale že je to takové skladiště, množství poznatků a prožitků, které se mi dosud nepodařilo uspokojivě utřídit a dát jim páteř. V tom bych viděl krizi vzdělání. Rozhodně ne v kvantitě, ale v nalezení - jak říkává V. Havel - úběžníku. Přádná: Dodala bych, že k ohnisku vzdělání by mělo patřit určité společenství lidí. To je jistě krásné vzdělávat se po vzoru různých filosofických směrů, ale já u toho postrádám kontakt s lidmi, osobnostmi, které mne podněcují a v dobrém ovlivňují. Po reorganizačních změnách, kdy jsem byla propuštěna z místa, jsem se octla - naprosto nepřipravena v jakémsi sociálním, ale i duchovním vakuu. Odchod z bývalého zaměstnání mě sice tolik nemrzel, ale přece jen si tam člověk zvykl, a hlavně zpohodlněl a zpasivněl. Tato situace mě vyburcovala, abych začala samostatně jednat a hledat nový existenciální prostor. Při té příležitosti jsem si uvědomila, že můj sklon ke kabinetnímu sebevzdělávání mě vzdaluje od lidí, skrze něž mohu získat něco mnohem cennějšího než takzvanou vzdělanost. Myslím, že i pro generační směřování je podstatné, aby se lidé setkávali nejen ve fyzickém, ale i v obrazném, filosofickém smyslu. Hoffman: To je možná úskalí naší generace, malá pracovitost. Přitom potřeba prosadit seje důležitá. Prostě se rozhodnout, že tohle bude jednou podnik prosperující, fungující, který se prosadí v konkurenci. A potom tomu věnovat samozřejmě množství práce. Mně to připadá přirozené, ale vidím kolem sebe mnoho lidí, kteří nemají pocit, že by snad měli pracovat víc než předtím. A při první příležitosti vznášejí dotaz, kolik dostanou peněz. V tom je riziko návratu k tomu, co bylo předtím. A na myšlenku, která se stále objevuje znovu, že „to nemá smysl“, je nejpřiléhavější výrok Havlův: „Má to smysl!“ Hanuš: Téma generačního úkolu myslím souvisí se sebeprosazováním. Příslušníci naší generace se chtěli a chtějí prosadit, ale chybí důležitý motiv oběti. K tomu, abych se nějakým způsobem prosadil, musím cosi obětovat. Přinejmenším čas, pohodlí a zajištěnost. My jsme však nechtěli obětovat skoro nic. V dnešní době cítím pokušení v tom, že mnozí přijímáme významné posty ve veřejném a politickém životě a často za tím nestojí ochota k oběti, ale spíš potřeba dát o sobě vědět. A přitom existuje i jiný způsob sebeprosazování, a to daleko náročnější: Uchopit dnešní situaci jako příležitost k tomu, abychom se probudili ze zimní letargie víc k sobě, abychom konečně začali pracovat na tom, co je nám blízké, co opravdu chceme. A tam - každý na svém místě - se začali prosazovat. V tom bych viděl úkol každého z nás i celé naší generace. 37 [pageend39]Cieslar: Můžeme hovořit ušlechtile o krizi lidské identity, ztrátě horizontu, ale ony věci jsou mnohdy nesmírně jednoduché, a třeba je to někdy opravdu jen otázka lenosti a pracovitosti. Někdy je dobré najít jednoduchá slova pro lidskou situaci a já bych řekl, že naše problémy možná souvisí s tím, že jsme si skutečně zvykli příliš psychologizovat nad našimi lidskými situacemi a cgoccntricky neustále přihlížet k sobě, k tomu, co nás to bude osobně stát, a zapomínáme, že určité věci mohou být skutečně posláním a službou. Hoffman: Dobře to bylo vymyšlené v Číně, kdy se lidé učili psát písmena, a když se někdo vypracoval a stal se slavný, tak si změnil podpis a začal znovu. A musel se znovu prosadit v celé konkurenci. Když jsem začal dělat písničky a všichni to dělali lip, tak jsem se chtěl jako písničkář prosadit. A když se mi to podařilo, tak jsem se prosazoval jako fotograf, taky jsem začal z úplné nuly. A teď pro mě byla příležitost začít se prosazovat jako novinář. Když člověk potřetí začíná od nuly, tak už si osvojí určitý mechanismus. To znamená, že si musí osvojit řemeslo. Jsem ale dost překvapen, když vidím, že ostatním, kteří dělají stále jednu věc a nepřecházejí z jednoho do druhého, často schází úplně základní řemeslo, které se ten, který začíná, musí pilně naučit - nic jiného mu nezbývá, a tak je to nakonec pro něj výhoda. Stejně tak i nedovzdělanost se může obrátit ve prospěch generace, protože zase na druhé straně není lecčím zatížená. Takže nemyslím, že jsme ve fatální situaci, kdy se nic nedá změnit. Právě naopak, ve vzduchu je nějaká výzva a lze se jí zmocnit. Lze ji nějak uchopit. Hanuš: Já bych jenom polemizoval s tím, že nedovzdělanost může být i něco pozitivního. Vzdělání chápu jako něco, co člověku otevírá a rozšiřuje jeho obzor, v čem se může vlastně nalézt. Takže nedovzdělanost je vždycky zátěží, něčím handicapujícím. Tam, kde vzdělaný člověk vidí celé barevné spektrum, rozlišuje nedovzdělanec jen černou a bílou. Přádná: Máš sice pravdu, ale my si nemůžeme ze sebevzdělání nebo do- vzdělání dělat hlavní životní program. Samozřejmě je třeba k tomu stále přihlížet, ale na intenzívní studium mimo naši profesi už není čas. Lederer: To je komplex lidí, kteří touží být vzdělaní a řadit se mezi intelektuální vrstvy. Ale to je problém určité úzké vrstvy lidí. Je to problém i naší generace, nebo její části, která se cítí být nevzdělaná a zároveň touží být vzdělanější. Procházková: V této souvislosti bych chtěla podotknout, že každý člověk má své hranice a inteligentní člověk by je měl poznat. Například já o sobě vím, že se nikdy nenaučím anglicky. To je zřejmě nějaká vada v mozku. 38 [pageend40]Po dlouhém utrpení jsem to už vzdala a řekla jsem si: To mi asi není dáno, to zřejmě nezlomím. Musím být tak dobrá ve své profesi, že kamkoli přijdu, dají mi tlumočníka. A to se dá myslím zobecnit: Každý máme něco, co opravdu umíme a v čem jsme originální, a z toho plyne, že nemůžeme být všestranně vzdělaní. Hanuš: Vzdělání, to přece neznamená sníst všechnu moudrost světa. Důležité je být vzdělán k vlastnímu obrazu, najít si ten okruh autorů a myšlenek, který ke mně hovoří, který je mi blízký a rozvíjí něco, co je ve mně živé. Jenomže my jsme prošli úplně jiným vzděláním. Během vysoké školy jsem studoval většinou „autority“, na které jsem pak musel zapomenout. Zbavoval jsem se jich obtížně. Bylo to pseudovzdělání, které nám bránilo ve výhledu. Lederer: Měl jsem to štěstí, že jsem byl právě na měsíc v Anglii. Zmiňuji to v souvislosti s naším debatováním o vzdělání, že teprve tam jsem si naplno uvědomil, že jenom ve vzdělání hodnota není. Britové mají v sobě namíchaný takový elixír osobnosti, v němž vzdělání je jen jednou z drobných částí. A zdůrazňuji, že v žádném případě ne rozhodující. Přádná: Debata se stáčí poněkud jiným směrem, měla bych proto návrh pro pana Starého, jestli by mohl udělat nějakou rekapitulaci a shrnout zde vyslovené názory z pozice člověka náležícího k jiné generaci. Zhodnotit, jestli měla tato debata smysl a k čemu vedla. Starý: Máte zřejmě na mysli redakční dodatek. Chtěl bych především říct, proč jsme se tomuto tématu vlastně věnovali. Nešlo nám v žádném případě o nějakou sociologickou analýzu. Vedla nás snaha dát příležitost k jisté sebereflexi a vést všechno k podpoře té hodnoty, na níž jsme se jako redakce kdysi shodli. Tou hodnotou je lidská individualita a proces individuacc. Ta má dvě stránky. Předně musí každý navázat nějaký vztah ke svému národu, k jeho dějinnému osudu a ke své vlastní generaci. Protože jsou civilizační a kulturní hodnoty, které mohou být jen výsledkem celé pospolitosti. Tady narážíme na jedno citlivé místo, protože naše generace dostaly bohužel v tomto ohledu jen velmi málo, zvláště pokud jde o vzdělání, a ještě méně, pokud jde o výchovu. Právě v tomto kulturním „humusu“ musí člověk zakořenit, má-li z něho vyrůst zralá individualita. Druhá stránka individuace spočívá v tom, že se každý musí v průběhu svého vývoje se svou generací a s celou pospolitostí zvláštním způsobem rozejít, musí se s ní dostat do konfliktu, protože bez toho by zůstal jednou provždy kolektivní bytostí. Takže celý ten proces má dva aspekty. Na jedné straně potřeba identifikovat se se svou generací a převzít to nejlepší, co vytvořila a co také přejala jako hodnotné z minulosti a prověřila 39 [pageend41]svým životem. Na druhé straně potřeba vzepřít se všem formám kolektivního života, odmítnout je, a takto se vlastně teprve jako individualita najít. Proto pro nás bylo tak důležité vědět, jaká ta která generace vlastně byla, v čem bylo možné se o ni opřít a v čem naopak bylo nutné ji odmítnout. Jinak bylo také důležité si uvědomit, že každá generace je vždy postavena před úkoly, které nikdy nedokáže zcela uspokojivě vyřešit. Každá generace v podstatě vždy selhává. A skutečně individuální cesta jednotlivce začíná často právě v tomto bodě. Pokud jde o mou generaci (dnešních padesátníků), měla oproti pozdější dvě velké výhody. Jednak mohla čerpat z bohatšího pramene, jednak se ocitla kolem roku 1968 v situaci, kdy jí bylo naprosto jasné, o jaký režim jde a zda s ním bude, či nebude spolupracovat. Procházková: Myslím si, jak jste říkal, že každá generace má své úkoly, že se to vlastně nedá určit dopředu. Až zpětně je možné ten úkol nahlédnout a posoudit, zda byl naplněn. V šedesátých letech vycházel časopis My a můj otec v něm měl pravidelnou rubriku, která se jmenovala „Co si o tom myslíte vy?“. A pamatuji se, jak mu v roce ’69 nějaká studentka vysoké školy napsala takový zoufalý výkřik, že všechno vidí černě a co vůbec můžeme dělat. A on na to reagoval článkem, kde vysvětloval, že především dělat! Pracovat na sobě a být připraveni na změny, které určitě přijdou. Jenomže to trvalo dvacet let, než ty změny přišly, přesně dvacet let, a my jsme nebyli ve formě. Prostě nás to přistihlo nepřipravené, byli jsme unavení a už jsme moc nedoufali. Jenomže právě teď jsme teprve psychicky a biologicky na vrcholu sil. To znamená, že máme ještě několik let čas, abychom ty změny přijali a vytěžili z nich něco právě pro tu naši generaci. Dneska už nejsem tak skeptická, zvlášť ne po této diskusi, protože vidím, že máme podobný proud myšlení a že to samo o sobě je velice pozitivní. Hoffman: Mně se velice líbilo, když jste řekl, že člověku vaší generace muselo být jasné, na které straně bude stát. A já mám dojem, že žiju přesně totéž. Mně je jasné, na které straně budu stát. Mám dojem, že jako novinář v tom prostředí, které se nacionalizuje, nebudu stát na vítězné straně. Ale úkol pro mě zůstává stejný. Nevidím důvod, proč bych uvažoval o tom, kam se vývoj bude ubírat. Rozum mi říká, že blbě. Zatímco lidé nazývají tuto éru stále eufemisticky jako posttotalitní, já ji vnímám jako mezitotalitní. Jelikož cítím, že to nedopadne dobře, mobilizuje to mé síly, abych proti tomu cosi dělal. Mě to ncochromujc, právě naopak. A dokonce bych řekl, že radostně přijímám ten úkol, protože v tom úkolu to je, a ne v tom, jestli se to podaří, nebo nepodaří. 40 [pageend42]Starý: Dodal bych ještě něco k myšlence, že každá generace svým způsobem vždycky selže. Myslím si, že opravdu záleží na těch nepočetných jednotlivcích z každé generace, kteří dokážou přece jenom dospět k určité individualitě, a myslím si asi velmi skepticky že tito lidé se vždycky ocitnou v situaci, kdy najednou zjistí, že se mají ujmout něčeho, co bohužel troskotá, něčeho, co je velice neuspokojivé, co jako by se zase nemělo podařit. Je to údělem individualit, které ze své generace nějakým způsobem dokážou vytěžit to, co jim nabízí, a které se dokážou potom opřít samy o sebe. Ale myslím si, že se vždy ocitnou v situaci, ve které jsme možná i dnes, kdy máme občas pocit, že to všechno jde hrozně pomalu a že se vlastně vůbec nic nedaří. Ale nenechme se mýlit, je to naprosto přirozené a patří to jak k tomu dramatu ztracené generace, tak k tomu, čím zraje člověk a čemu se prostě nemůže vyhnout. A právě proto je občas nutné si to připomenout. Procházková: Když jsme mluvili o té vzdělanosti, tak vzdělaný člověk třeba zná dějiny vyhraných bitev, ale ono neméně důležité je znát dějiny prohraných bitev. Já si myslím, že nežijeme proto, abychom vyhrávali dějinné závody, že ta cesta naší generace má ještě jiný, hlubší smysl. Lederer: Na tomto místě bychom mohli naši debatu ukončit. Nebo spíš přerušit, protože mám pocit, že nás generační téma jen tak neopustí. Závěrem děkuji našim hostům za návštěvu v redakci. V Praze v říjnu 1991 Je tomu skutečně tak, že každá generace představuje jistou vitální hladinu, podle níž se vymezuje životní pocit. Vcz- mcmc-li vývoj národa jako celku, pak každá z jeho generací se nám jeví jako okamžik jeho vitálního procesu, jako pul- sace jeho dějinné síly. Tvrdíme-li, že každá generace má osobitou sensibilitu, že je organickým repertoárem vnitřních náklonností, chceme tím říci, že každá generace má svůj vlastní úkol, své historické poslání. Je jí důrazné přikázáno rozvíjet tyto vnitřní zárodky a utvářet život podle míry své spontánnosti. Ortega y Gasset 41 [pageend43]Jednota filosofická obnovila vydávání časopisu ČESKA MYSL určeného všem, kteří jsou ochotni se alespoň občas v životě zamyslet Z obsahu prvního čísla: Ladislav Hejdánek Filosof a politická odpovědnost Václav Bělohradský Člověk bez skrupulí Zdeněk Pine K. pojetí pravdy a tolerance aneb Evropou obchází strašidlo ... Milan Sobotka Hegclova „občanská společnost“ a levohegelovci Miroslav Petříček jr. Vědění je moc Česká mysl vychází čtvrtletně Příští číslo bude věnováno otázce konce mctafyziky Objednávky zasílejte na adresu: ČM - Jednota filosofická Jilská I 110 00 Praha 1 Cena jednoho čísla je 25,- Kčs [pageend44]STATÍ A ÚVAHY ZPRÁVA O SOBĚ (Generační výpověď) Stanislava Přádná „Běž si hrát ven s détmi“ - výzva, která mé pokaždé postavila před velký problém: jak se jim přiblížit a jak vstoupit do hry. Déti jsou k outsidrům nevšímavé a přijmou je mezi sebe jen tehdy, když něčím upoutají jejich pozornost. Vstupenkou do hry je přirozená hravost a bezprostřednost chování. Obraz, v némž stojím stranou skupiny hrajících si dětí, neschopna překonat bariéru ostychu, vidím jako metaforu svého bytí ve světě. Tento pocit v mnohém přetrval až do dospělého věku, i když nejúpornější zábrany byly zlomeny. Tážu se dnes sama sebe, jestli jsem už konečně vstoupila do hry a do jaké. * ★ ★ Uvažuji-li o generačním pocitu, musím vycházet právě z této situace určující mé postavení ve hře, či spíše mimo hru. Odstup, distance od ohniska dění přináší kromě bolestných nevýhod také odolnost před strhujícím vírem slepé kolektivity. Nezařazený jedinec je ovšem obnažen v celé své zranitelnosti - pokud nemá sebejistotu a odvahu stát si za tím, že je jiný a odlišuje se. Vedle touhy splynout s ostatními a být jako oni se v zakřiknutém dítěti prosazovala neznámá síla, která je vydělovala. Při vzpomínání na raná školní léta se mi vybavuje tichý vzdor, mlčenlivé odmítání odpovídat na dotazy při vyvolání a jen velmi pozvolné přivykání na kolektivní řád. Z první třídy mi utkvěla hromadná sankce za špatně nakreslený výkres Kašpárka. Ti žáčci, kteří zpotvořili gumovou hračku sloužící za předlohu, se museli postavit v lavicích a každý dostal od učitelky facku. Trest přehnaně krutý a ponižující za pouhou nešikovnost. Pravda byla, že múj Kašpárek - neforemný, hrbatý, s dlouhýma nohama na krátkém trupu - se podobal spíš skře- tovskému Quasimodovi než roztomilé figurce. Vzteklá reakce prozradila necitlivost učitelky vůči osobitosti dětského vidění, které se bezděčně vzpírá přesným napodobeninám. Politiku doby jsem vnímala matně, jako halasně se vnucující zlo, vůči němuž jsme bezmocní a jež si zaslouží aspoň po straně projevovaný dětský posměch: 43 [pageend45]znevažování „nerozborného přátelství“ se Sovětským svazem, nechuť k povinné ruštině, spontánní výbuchy smíchu pod lavicí nad přihlouple recitovanými budovatelskými básněmi ve školním rozhlase nebo oblíbené parodování Gottwaldova citátu v záhlaví žákovské knížky o republice potřebující lidi, kteří něco umějí, a o závaznosti být čestným pionýrem a občanem své vlasti. Opisovat tento nezapomenutelný blábol třeba padesátkrát patřilo k trestúm za neposlušnost při vyučování. Doma vládla názorová volnost, lépe řečeno typická domácí pravdomluvnost v přímém protikladu k „pravdě“ veřejné a oficiální. Otec - pasivní straník - brzy vystřízlivěl z mladického nadšení při vstupu do KSČ v roce 1948, matka, pocházející z rodiny takřečeného vesnického kulaka, si zachovávala v postoji zdrženlivost. Rodiče, žijící ve větším moravském městě, se nikdy zcela nesžili s městským prostředím a po celý život unikali do rodné vsi s odůvodněním, že vypomáhají starým rodičům. Aspoň takto, ve víkendových náhražkách a o dovolených, zůstali věrni vrozenému tíhnutí ke způsobu existence svých venkovských předků. Tato jejich nepřizpúsobivost (nebo také odmítnutí vstupovat do „městské hry“?), rozdvojenost dílem ve městě, dílem na „dědině“, daná i v mluvě - dialekt doma, venku spisovná čeština - mne nepochybné poznamenala. Ačkoli jsem byla k politickým tlakům netečná, indoktrinace do mne vnikla i bez mého vědomí. Jedním ze silných prožitků, který mi utkvěl v paměti z časného dětství, byl panický strach z války. Takřka fyzický pocit bezprostředního ohrožení byl natolik sugestivní, že jsem se jako malá při delší nepřítomnosti rodičů doma obávala, že je „zabila válka“. Nepatřím k vysloveně poválečné generaci (narodila jsem se roku 1952), přesto i jako mírové dítě jsem atmosféru studené války, udržovanou v padesátých letech v celém východním bloku, výrazně pociťovala: propagandistická hesla, armádní manévry, dramatické válečné scény v literatuře i ve filmech. Třesk nadzvukových letadel pro mne dlouho znamenal zvukový signál blížícího se náletu. Hluboký dojem na mne udělala četba svědeckých výpovědí z fašistických koncentračních táborů, aniž bych cokoli věděla o procesech a obdobných lágrech u nás. Zejména mě děsila rafinovanost tělesného mučení bezbranných zajatců. Fotografie vyhublých nahých židovských dětí před odchodem do plynových komor se mi nesmazatelně vryly do paměti a dr. Mengele byl převtělený ďábel v lékařském převleku. Zasvěcovat malé děti do hrůz války patřilo k účinným prostředkům ideologické výchovy. Víc než nenávist k nepřátelským silám ve mně vypěstovala odpor k násilí. Jak rozdílně pohlíží na násilí dnešní mladá generace díky masmédiím: stalo se pro ni bezmála každodenní „bezbolestnou“ atrakcí, přitahující její pozornost. Obdivovala jsem statečnost válečných hrdinů a partyzánů, tedy těch, kteří v mých očích bojovali proti násilí a bránili mír. Paradox „boje za mír“ a objektivní rozlišení skutečných protivníků a rozložení sil jsem ovšem těžko mohla chápat. Mocným čtenářským zážitkem byla kniha o Zoje Kosmoděmjanské napsaná její matkou. Zoja, líčená zde jako vzor nedostižné dokonalosti sovét- 44 [pageend46]ského člověka, stala se pro mne „hvězdou východu“. I s tím, že moje spontánní adorace oficiálně vnucovaného hrdinského kultu mne poněkud zaskočila. Raději jsem se proto se svým obdivem k sovětské partyzánce nikde nechlubila. Narazila jsem na rozpor, který jsem si neuměla vysvětlit: v hloubi své naivní dětské duše jsem s autorkou prožívala její bolestně láskyplnou legendarizaci dětí padlých ve válce, ale ideologie státu, jíž Zoja věřila a položila za ni život, mne nezajímala. Jedním z nejhorších a předem obávaných dnů v roce byl 1. máj. Nespojoval se mi s radostnou náladou nastupujícího jara, nýbrž s temným pocitem trapnosti, jíž jsem se musela povinně také zúčastnit. Nekonečné hodiny řazení průvodu v bočních ulicích, za zvuků vyhrávající dechovky, a pak uvláčený pochod po hlavní třídě. Vedle spolužáků, kteří tento „Parademarsch“ brali jako příležitost k legraci a s chutí vyřvávali předříkávaná stupidní hesla, pochodovala jsem mlčky s očima zarytýma do dlažby, navíc ve studu za nepadnoucí pionýrský stejnokroj. Kdykoli jsem vzhlédla k chodníkům hustě zaplněným občany s třepotajícími mávátky, připadalo mi, že „špalír“ se výtečně baví při pohledu na nás - pochodující a pokřikující stádo šašků. Jen mě udivovalo, jak se tak přísné organizovaný průvod mohl na konci bez povelu rozprchnout do ztracena. Každý se rychle otřepal ze své role manifestanta a šel si po svém. Představovala jsem si, že takovému tyátru by slušelo okázalejší finále. I tak to pro mne bylo vysvobození. Režimní moc, ovládající své masy, měla čas od času potřebu se ozvat, aby aspoň zvukovými signály lid trochu postrašila a dala najevo svou všudypřítomnou sílu. Úzkostnou předpovědí, že by válka mohla reálné vypuknout každým dnem, byla pro mne siréna. S vábivými zpěvy vil, přitahujícími námořníky v řeckém mýtu do záhuby, mělo novodobé hučení sirény společnou jen tu cestu vedoucí rovnou do pekel. Poprvé jsem se vyděšeně seznámila s táhlým ječivým tónem v den úmrtí presidenta Zápotockého na znamení celonárodního smutku. Dosytosti jsem si pak děsu ze sirény užila při nácvikových školních alarmech. Moderní novostavba školy, jejíž architekt počítal prozíravě s válkou, byla vybavena protiatomovými kryty. Přesné si vybavuji, jak několikrát do roka se najednou uprostřed vyučování rozhučela siréna a zněla po celou dobu, během níž třídy v „ukázněných“ zástupech prchaly s učiteli po schodech dolů. Poté, co se do podzemí přemístilo celé osazenstvo školy, uzavřely se - k mé hrůze - masívní pancéřové dveře velkými kotouči připomínajícími uzávěry trezorů. V depresivních šedých prostorách s matným osvětlením jsme byli nuceni nějakou dobu setrvat, chovat se klidně a nemluvit, aby se nevydýchal vzduch, ačkoli tu byl všude zaveden větrací systém s filtry. Když akce skončila, rozešli se všichni „pokojně“ do tříd a život šel dál. Nechápala jsem, že na nich tato absurdní, komicko-hrůzostrašná hra na poplach nezanechala žádnou stopu, když hrozba atomové války visela takříkajíc ve vzduchu. Když se dnes nad těmito - jistě i dětsky přecitlivělými - zážitky zamýšlím, zjišťuji, že jsem tuto hru-dokonale zmanipulována-hrála opravdově, na rozdíl od „těch ostatních“. Nenechala jsem se oklamat nesmyslnými totalitními rituály, ale vůči zinsce- 45 [pageend47]novaným výstražným akcím, jejichž reálnou podobu jsem si živě představovala, jsem byla bezbranná. Možná i proto, že nechráněná krunýřem kolektivní pospolitosti. Město, kde jsem žila do svých osmnácti let, nepovažuji za rodné (ostatně jsem se v něm ani nenarodila). Bydliště v nevábné čtvrti s výstavbou v kasárenské „estetice“ té doby mé citově nepoutalo, atmosféru a püvab historického jádra jsem ocenila až v dospělém věku, kdy už jsem ve městě nežila. Ani k Praze, kterou mám ráda, necítím pocit patřičnosti. Za studií jsem v ní euforicky oceňovala slastné zdání anonymity člověka ve velkoměstě, což mě vedlo k rozhodnutí se tu usadit. Ve vzpomínkách čím dál častěji s přibývajícím věkem se vracím na venkov, do rodiště mých rodičů, nevelké vsi v hanácké rovině. Tady tuším své pravé kořeny (žila jsem tam první čtyři léta života). Každoročně v tomto poklidném zátiší strávené prázdniny mi dovolovaly žít zcela svobodně, nikým nehlídána mohla jsem se po libosti věnovat svým zájmům. Patřilo k nim vášnivě zaujaté pátrání po původu mého rodu. Sestavila jsem rodokmen předešlých pokolení, zkoumala v zahnědlých fotografiích tváře dávno mrtvých předků - většinou zdatných venkovanů spjatých s půdou a zemědělstvím. Jejich potomci žijící za mého dětství, ač okradeni komunisty o půdu a podstatnou část majetku, vstoupili do družstva a přežili společenský zvrat ve zdravé selské rezignaci, s nepolevující pracovitostí. Nepatřili k těm nejbohatším sedlákům, kteří nejenže přišli o své hospodářství, ale ještě si museli odpykat „kulactví“ ve vězení a potom ve vyhnanství daleko od rodné vsi. Rozdmýchávala jsem minulost, inspirována vyprávěním příbuzných, a kromě fotografií k evokaci posloužily i různé předměty přeživší své majitele. Upomínaly na ně třeba sváteční - “ kostelní“ - kabáty a klobouky v almarách, pach kožených koňských postrojů, anebo pro děti zvlášť lákavá kareta se stahovací střechou a boční svítilnou, stojící nepoužívaná a trouchnivějící v kůlně. Po odložených věcech pokrytých starobní patinou jsem se pídila na půdách a v komorách, kde také visely vyřazené obrazy: Jan Hus před koncilem kostnickým, Loučení K. H. Borovského s rodinou před odchodem do Brixenu,J. A. Komenský se loučí s vlastí, Masarykovy portréty aj. Po setření vrstvy prachu vystupovaly spolu s vyobrazenými výjevy i zbylé fragmenty národního sebevědomí. Odumřelé, učebnicové vlastenectví i v jeho patosu a sentimentalitě mě přesto přitahovalo. Cítila jsem se ve výchově ochuzena o hrdost, s niž bych se chtěla hlásit ke svému češství. K těmto reprodukovaným tiskům ve starosvětských rámech, které jsem později poznala i v jejich originální verzi, mám dosud zvláštní vztah, protože pro mne tehdy byly němými neživými svědky nejlepších tradic minulosti této země. Zatímco jiné děti bylo slyšet výskat při hrách venku, na slunci a čerstvém vzduchu, já - ukryta v šeru podkrovních prostor, v prachu a špíně starého haraburdí-jsem vdechovala půvab zašlých časů. Byl to únik z bezbarvé a mdlé současnosti do pestřejší a dějovější minulosti? Anebo introvertní, nezdravé tíhnutí nazpět, k věcem mrtvým, ožívajícím v rozjitřené představivosti? Snad i zčásti nouzový program namísto dětských her, do nichž bylo tak obtížné vstoupit... 46 [pageend48]Únik, unikání. Od čeho a kam? Nejkrásnější vzpomínky z dětství patří „vzdušným“ útěkům - na střechy a do korun stromů, kde jsem se mohla - nikým neviděna a nerušena - oddávat naplno snění s otevřenýma očima. Pocit čiré radostnosti při rozhlížení do krajiny z tajného výškového stanoviště za komínem, po rozlehlých zlatožlutých obilných lánech, nad sebou čistě modré nebe a sluneční jas, může být už stěží něčím překonán. Snad jen závratností snů, v nichž se lehce vznáším, odpoutána od země. V unikání z všednosti do snů a bujných představ se zrcadlilo celé moje plaché dětství; neodmyslitelně k němu patřily pohádky. Četla jsem je dlouho, i v letech, která už nepatřila do věkově vyměřené lhůty. Nechtělo se mi opouštět ten vybájený svět, kde smí svobodně kralovat fantazie. A když došlo k nezbytí změnit druh četby, našla jsem si pověsti z řecké mytologie, které měly s pohádkami mnoho společného, ač příběhy už byly dospělé. Jako svého druhu pohádku jsem s nadšením četla i Babičku Boženy Němcové - opět povinnou školní četbu, v níž jsem nacházela zcela osobní zalíbení. Děj knihy - idylizovaný život na venkově - jsem srovnávala s vlastními zážitky; stejně jako knižní babičku jsem si ztotožňovala se svou skutečnou. Její laskavost, zbožnost i podoba - bělovlasá, s pomněnkově modrýma očima - k tomu zavdávaly přímé podněty. Tato moudrá, rozvážná žena, všemi uznávaná matka rodu, která v důstojné a ušlechtilé prostotě žila svůj život až do požehnaně vysokého věku, byla první výraznou osobností, s níž jsem se setkala. Její poklidná smrt a rozloučení na venkovském pohřbu dovršily moji dětskou představu o jejím duchovním spříznění s literární babičkou z Ratibořic. Na gymnasiální období vzpomínám jen nerada. Důvodem byla patrně má tehdejší pubertální zmatenost, potřeba a zároveň ochromenost se vyjádřit. „Bytostná nevyjádřenost“, řeklo by se v literárním zjemnění, ale v tom marném hledání sebe sama se zmítal běs, který mě naváděl až k averzi vůči sobě. Třída ve škole byla až na vzácné výjimky spolkem ctižádostivců, kteří mezi sebou řevnili a drali se bezohledně k cíli - dostat se na vysoké školy. Ovládnuta svým niterným stavem a těmito vnějšími okolnostmi, žila jsem vůči světu jakoby hermeticky uzavřena. Velké dějiny - doznívání kulturního osvícenství druhé poloviny šedesátých let a ruská okupace - odehrávaly se přede mnou v zastření: staroslavné majáles, protestní mítinky vysokoškoláků, otřes po zprávě o upálení Jana Palacha, intenzívní pročítání tiskovin, hektické zpravodajství v rozhlase a televizi. Ve škole diktátorsky panoval ředitel - neoblomný rusofil vyučující ruštinu, který odsuzoval Pražské jaro. Když popuzeně odmítl Vaculíkův text Dva tisíce slov, ještě jsme s ním bouřlivě polemizovali. Po příjezdu sovětské „osvobozovací“ armády, která v našem městě rozložila mohutnou posádku, ředitel nabral dech a jal se v bezostyšné kolaboraci pořádat družebné besedy studentů s vojáky. První den okupace, 21. srpen, mi nadlouho zůstal vězet v paměti jako zlý sen. Byl hezký prázdninový den, vydala jsem se poránu, nic netušíc, do centra města, kde jsem na náměstí zastihla vzrušené srocení lidí. Místním rozhlasem se rozléhal hlas zmateně nabádající ke klidu, u řeky stály dlouhé 47 [pageend49]řady tankü, vojáci jedli z rendlíků a vlastně se nic nedělo. Slunečno a jakoby uměle zaranžované pozice armády se příliš válečnému nebezpečí nepodobaly. Ve škole, ač všude bylo znát zjevný vnitřní nesouhlas, se také nic nedělo, ojedinělé hlasy protestu brzy zmlkly. Většina studentů chtěla dostat dobré doporučení „na vysokou“. Když otec přišel domů se zprávou o svém vyloučení ze strany, mluvila z něj uvolněnost i znechucení z popravčích praktik pravo- věrných soudruhů. Přiznám se: vedle hrdosti, že už k nim nepatří, padl na mě i stín, že v mém kádrovém dotazníku přibude černá skvrna, což před přijímacími zkouškami na fakultu nepřišlo právě vhod. Nevražím na gymnasium, ale vyskytl se tam přece jeden světlý bod - osobnost, profesor ve výslužbě, který kdysi učil i mou matku. Češtinář, germanista, múzický člověk. Jeho osobnost vyzařovala i přitahovala, připomínal mi ušlechtile modelovanou hlavou Saldu, a jako všichni také já jsem začala usilovat, i když zprvu neúspěšné, o jeho přízeň a uznání. Světlý záblesk dokazoval, že vliv skutečné osobnosti - byť se objeví jen krátce a letmo - na mladém člověku stopy zanechá. Pan profesor, který jako jeden z mála na škole si tento klasický titul zasloužil, prohloubil ve mně vztah a úctu k české literatuře. Druhou osobností, jež mě ovlivnila, byla stará paní profesorka klavíru. Usazena ve svém domku na periférii města, přijímala žáky v pokoji podobajícím se uměleckému salónu: stěny zaplněné obrazy, mrtvá krása starožitností se snoubila s živou krásou řezaných květin, vzduch provoněný jemným odérem pastilek a nezbytných hašlerek. Vstupovala jsem do tohoto domu jako do kouzelné svatyně. Paní profesorka, věrna svému příjmení, chodila většinou v černém, černé byly i její pronikavé oči stejně jako pletený čepeček na hlavě. Pocházela ze známého muzikantského rodu a hudbě se oddala s noblesou a vznešeností dámy čelící stáří i nemocem. Ovlivnila mě nejen ve vztahu k hudbě a v hudebním vzdělání (byla jsem jen velmi průměrnou klavíristkou, ale díky jí a své píli jsem hrála ráda a dlouho). Co však ve mně zůstalo nejvíc, byly rozhovory, jimiž byla výuka prokládána a které se mnou stará paní vedla - bez ohledu na můj nedospělý věk - o záležitostech ryze dospělých. Jako rozená vypravěčka vtahovala mě do svých i cizích příběhů, do osudů a milostných příhod slavných skladatelů, a vypravovala s takovou opravdovostí, jako by události sama znovu prožívala. Naslouchala jsem vskrytu pyšná, že jsem její žačkou a smím pobývat v jejím neobyčejném hudebním království. Vzhledem ke své nevyhraněnosti v humanitních oborech podala jsem si po maturitě přihlášku na filosofickou fakultu v Praze víceméně náhodně, upoutána inzerátem v časopise zvoucím na nově otevřený obor dějiny divadla a filmu. Film mě vedle literatury zajímal odedávna. Jak se přihodilo, že jsem na tak exkluzivní studium byla přijata bez protekce či politické záruky, nevím. Snad tu hrála kromě nařízených kritérií roli předepsaná kvóta přespolních uchazečů, body za prospěch, náhoda, štěstí... Studentský život v Praze znamenal rajské období svobody, nezávislosti, ono relativní existenční osamostatnění za rodičovské peníze. Ruch na koleji, procházky Prahou a její důvěrnější poznávání, rozevřený prostor skýtající mi do 48 [pageend50]té doby nevídané umělecké zážitky, které zároveň sympaticky představovaly i „studijní materiál“. Přednášky na fakultě, kde se na katedrách dokončovaly poslední čistky, sice nesplňovaly mé očekávání výrazných osobností, ale hrstka kvalitních pedagogů přečkala kosení. Vedle pražských kolegů, intelektuálně vyspělých, jsem se zprvu cítila jako provinční nedovzdělanec. Nejhůře mi bylo v přímých seminárních konfrontacích, kdy jsem vedla těžký zápas s vlastní neschopností: abych vůbec sebrala odvahu a promluvila, našla slova k vyjádření, a hlavně: abych si utvořila svůj názor. Tady se mi dosavadní společenská nevyvinutost kruté vymstila a od té chvíle se má neschopnost „vstoupit do hry“ stala existenciální překážkou, s níž bylo třeba se utkat „na život a na smrt". Na fakultě jsem si také začínala uvědomovat náznaky dosud nepoznané generační sounáležitosti. Přispěl k tomu i fakt, že navzdory ambicím, které v nás všech v ročníku byly, vzájemné vztahy se tím nenarušily. Naopak mnohá přátelství uzavřená za studií vydržela dodnes, aniž by kdy došlo k profesním či konkurenčním konfliktům. Studentský život v dychtivém soustředění poznávat, zejména v uměnověd- ných oborech, vzdaloval našince od drtivé praxe reálného socialismu. Pohroužena do arciděl filmových mistrů Felliniho, Viscontiho, Bergmana aj., uvažujíc v rozměrech existenciální západní filosofie, jsem si nepřipouštěla, že toto období jednou skončí. Tvrzení zkušených praktiků, že uplatnit se v tehdejší konsolidované kultuře je bez politické „angažovanosti“ nemožné, mne nezajímalo. Realita na mě zaútočila v podobě fakultního SSM a naléhavých rodičovských promluv: mysli na svou budoucnost, z čeho budeš živa, když zůstaneš v Praze a nenajdeš místo, kde budeš bydlet? Nakonec jsem podlehla tlaku a dostavila se k přijímacímu pohovoru, kde mne vyslýchali svazoví funkcionáři - moji vrstevníci. Pokus o vstup do této - falešné - hry byl fiaskem. Při naprosté apolitičnosti a neznalosti ideologické frazeologie jsem neobstála. Nepřijali mne, což bylo úlevné, ale jen dočasně. Brzy se ozvali sami, znovu mě podrobili výslechu, kde jsem sice neprokázala o nic lepší vědomosti, ale tentokrát mě vzali na milost. Stala jsem se pasivním, neprůbojným členem, vystavena za své „selhání“ pohrdání některých spolužáků. Po absolutoriu ovšem došlo k paradoxní pointě: místa v oboru většina z nich získala (ať pomocí vlivných rodičů nebo za cenu urychleného vstupu do SSM), kdežto já jsem po vyčerpávajícím hledání musela v nouzi vzít zavděk podřadným osvětářským místem v Parku kultury a oddechu Julia Fučíka. A mohla jsem si poučena říct: dobře mi tak. Naštěstí jsem tam pobyla jen krátce, než jsem odešla na mateřskou dovolenou. Moje studium nebylo bohémským dolce far niente, jak se možná zdá z mého vzpomínání. Vnitřní osamocenost a nespokojenost sama se sebou mě přivedly k psaní, v němž jsem našla nejvlastnější výraz se vyslovit. Nejprve básněmi v próze, pak delšími reflexívními texty, rozbujelými někdy do surreálných vizí a fantaskních ornamentů. Zjišťovala jsem v sobě zasutý, ven se deroucí protest nevyjádřeného vnitřního já, které se hlásilo o slovo. Vzpoura však proběhla jen v uzavřeném soukromí, nic z napsaného jsem se ani nesnažila uveřejnit, 49 [pageend51]mé výtvory přečetlo pár nejbližších přátel. Probuzený pud tvořivosti mé však přiměl vydat se na cestu sebereflexe, dobírat se poznání, proč jsem taková, podívat se sobě otevřeně „na kloub“. Psát jsem začala už v dětství - epicky rozvětvené romány podle oblíbených vzorů, které jsem po dětsku primitivně napodobovala. Příběh - ať skutečný či vymyšlený - mě přitahoval. Jako dítě jsem netrpělivě toužila rychle dospět, v domnění, že až se zbavím banálního „handicapu“ dětství, začnu konečně žít ten svůj - bezpochyby zajímavější - příběh. Párkrát se mi dokonce podařilo uspět mezi dětmi jako vypravěčka fabulovaných příběhů, které je zaujaly. Vzpomínám, jak mé blažil jejich zájem a pocit, že alespoň nakrátko k nim patřím. Vejít do cizího příběhu, osvojit si jej a pak, když prošel ohněm mé představivosti, ho znovuoživený přivést na svět - duševní dobrodružství poskytující mi neobyčejné vzrušení. Odtud asi pramení můj zájem o film. Film, který dokázal stvořit dokonalou iluzi živě se odehrávajícího lidského příběhu, byl pro mne už jako dítě žitým snem. Když jsem ve velmi raném věku viděla jakýsi historický kostýmní film, byla jsem u vytržení nad dokonalostí hercovy proměny v postavu. Očekávala jsem i nadále, že herec se v každé roli umí změnit k nepoznání a v tom že spočívá magická podstata herecké profese. Jaké nastalo zklamání, když jsem dotyčného herce v další roli podle jeho fyzis poznala! Z této dětsky naivní představy se patrně zrodilo moje pozorovatelské soustředění k herectví, onomu věčnému hledačství lidských podob, v němž proměny se přirozeně nedějí zvnějšku, ale jakýmsi zvnitřněním role, do níž se promítne hercova duše. Zdálo se mi - a jsem o tom přesvědčena pořád -, že v hereckém převtělování je zakleto něco z tajemství o stvoření člověka. Významný předěl v životním poznávání znamenala moje první cesta na Západ (1974). Získání devizového příslibu - pro obyčejného smrtelníka nedostupného - zprostředkoval příbuzný, který se hřál na výsluní mocenské přízně. Ačkoli jsem nebyla zas tak vzácnou cestovatelskou výjimkou, měla jsem nicméně málem provinilý pocit, že se mi dostalo nezaslouženého daru. Když jsem si vyřizovala doklady na pasovém oddělení ve svém městě, obořil se na mne vulgárně provinční úředník, že v cizině nemám co pohledávat. Cestování Evropou nebylo jen turistickým zážitkem a objevováním zakázaného území. Uvědomila jsem si tady skutečné postavení naší země, hospodářsky zaostalé a duševně skleslé ve srovnání se vzkvétajícími a volně dýchajícími zeměmi za západní hranicí. Pro tamější obyvatele jsme byli sovětskou kolonií a mamo jim vysvětlovat, že jsme samostatný stát. Můj neobratný výklad rozdílů mezi oběma státy jim byl lhostejný a nechápali mé bezmocné rozhořčení. Hájila jsem věru neobhajitel- né. O Orwellově slavné knize o totalitarismu jsem tehdy neměla ani ponětí. Pozorovala jsem, jak studenti z celého světa svobodně cestují, a deptala mě má nedostačující znalost cizích jazyků. Střídavě jsem propadala zoufalství a pak zas euforii z pouhého faktu, že tam vůbec jsem. Vysněná Paříž mne nezklamala ani coby chudou turistku z východní zóny, toulající se jejími půvabnými zákoutími a nocující ve spacáku na podlaze nádražní haly. 50 [pageend52]Krátká, z všednosti vyňatá prázdninová epizoda skončila a nadešlo vážné údobí nástupu do životní praxe. Po dostudování a následovném sňatku mne Praha-zbavenou ochranné studentské legitimace-nemilosrdné vyvrhla. Okusila jsem bezdomovectví v nehostinných podnájmech, a když bylo nejhůř, vrátila jsem se alespoň nakrátko - už těhotná - načerno na kolej. Nakonec jsem odešla k rodičům a tam se mi narodila dcera. Mateřské radosti byly kaleny pocitem nucené izolovanosti od lidí a prostředí, kde jsem si zvykla žít. Nerada jsem si přiznávala, že moje nezakotvenost není způsobena momentálně ztíženými lokálními podmínkami, nýbrž je součástí vleklého stavu mé vnitřní nerovnováhy. Po pěti letech jsem se s Prahou opět shledala a znovu nastaly známé obtíže vstupování do jiného světa, do jiné hry. Místo se naskytlo po dlouhém shánění až po emigrovavší spolužačce v jednom kulturním ústavu. Jako úplný začátečník bez praxe jsem pracovala za nástupní, středoškolský plat. Existenčního zklidnění jsem si dlouho neužila. Při nešťastné tramvajové havárii, kdy zahynulo hodně lidí, jsem utrpěla těžký úraz a taktak vyvázla se životem. Rok, který následoval, byl tvrdou životní lekcí a protrpěnou zkušeností, jíž jsem zaplatila za svou záchranu. Vyvázla jsem, ale kus mé bytosti zůstal v okach- líčkovaných studených prostorách, kde jsem znehybněna strávila několik měsíců. Nezapomenu na svůj první dojem z prosvětlovaného okamžiku, z něhož pomalu opadávaly mlhy, když jsem se probírala z bezvědomí. Aniž mě porouchaná paměť stačila zpravit o tom, co se se mnou událo, najednou jsem zalitovala, že jsem přežila. Návrat do života jsem si uvědomovala jako těžké břemeno, kterého jsem už mohla být zbavena. Pocit trestuhodně rouhavý, k němuž se ve studu přiznávám, ale odpárat ho nelze. Při léčbě v několika nemocničních ústavech jsem poznala, co se skrývá pod šlechetnými pojmy socialistické zdravotnictví a bezplatná lékařská péče o nemocné. Poúrazová rehabilitace mne přivedla blíž k lidem, kteří jsou přechodně či natrvalo postiženi ztrátou zdraví a vyřazeni ze společnosti. Můj setrvalý vnitřní pocit vyřa- zenosti se zdál směšně malicherný vedle jejich těžkého údělu: společnost je vyřadila jako méněcenné, milostivě jim dovolila existovat v separaci a oni se nemohli bránit. Bolest, utrpení, samotu jsem kolem sebe potkávala v nejpodivnějších lidských osudech. Nebylo snadné s těmito lidmi komunikovat, protože mnozí ztratili důvěru v člověka. Denodenní soužití s nimi a sdílení neštěstí bližních mi pomáhalo překonávat nebo aspoň ztlumit stavy beznaděje a sebelítosti. Po takovýchto zkušenostech se člověk vrací do normálního života rozcitlivělý a nepřátelsky nastražený vůči všem zdravým. Stane se v jistém smyslu jiným, než byl předtím. Vše se v něm vzpírá přizpůsobit se běžnému provozu, musí si obtížně zvykat i na nejobyčejnější věci a především na nežádoucí okolní soucit. V tomto krizovém stadiu, při přestupu z invalidního světa do zdravého, jsem po dlouhé době viděla jakousi „normalizační“ televizní inscenaci. S hrůzou jsem zírala na obrazovku, jak herci v ději předstírají cosi o pravdivosti. Bylo 51 [pageend53]to tak průhledně falešné až urážlivé, že jsem nemohla vytrvat do konce. Kontrast bezprostředního setkání s obnaženým utrpením, prožitým i na vlastní kůži, a toho, co se v povrchním, zdravím kypícím světě vydává za pravdivý umělecký odraz života, byl nesnesitelný. Zvláštní odcizení jsem pocítila i při čtení svého otištěného textu, napsaného ještě před úrazem. Čas sice spolehlivě zhojil rány - na těle i v duši -, v paměti však zůstaly živé a občas se jako memento ozývají. Až na začátku osmdesátých let jsem se víc seznámila s Chartou 77 a začala číst samizdatové knihy a časopisy, skrze něž se mi ozřejmila „protistátní“ aktivita oponentů režimu. První knihou, která se mi dostala do rukou, bylo Solženicynovo Souostroví Gulag. Nelidskost systému, který dovoloval mučit a zabíjet své lidi v obrovských genocidách, se tu vyjevila v nezakryté podobě. Byla jsem zasažena jako kdysi v dětství zprávami o fašistickém zvěrstvu v páchání násilí. Ne snad, že bych se dozvěděla něco, o čem bych dřív nevěděla. Ale důkladně shrnutá a zveřejněná fakta, detailní autentické popisy trýznění a ponižování, neuvěřitelné cifry mrtvých byly pro mne otřesně průkazným svědectvím. Do svědomí mi mluvily eseje Václava Havla: přiznávala jsem si, že i já nepřímo podporuji trvání režimu, když proti němu nic neučiním. Neodvažovala jsem se jako redaktorka propustit do tisku cenzurním sítem konkrétní projevy nesouhlasu; nicméně jsem se snažila jako mnoho jiných z „šedé zóny“ sama za sebe psát v jinotajných náznacích, jimiž jsem chtěla - aspoň v této skryté formě - dát najevo své skutečné přesvědčení. Protože moje postavení v oboru bylo okrajové, nebyla jsem nucena k žádným úlitbám, nezavazovaly mne žádné výhody ani privilegia. Uchovala jsem si jakousi svébytnou nezávislost, chráněna ovšem částečnou invaliditou. Překročit na druhou stranu jsem však odvahu neměla. Několikrát jsem se setkala s lidmi z disentu, jednou jsem publikovala v Prostoru, tehdy ilegálně vydávaném, ale zveřejnit své jméno jsem si netroufla. Kromě Havlových morálních apelů mě zaujala neústupnost postoje Václava Černého, v našich poměrech v takové důslednosti naprosto ojedinělá. Především jeho Paměti IV. jsem četla jako impozantní poválečný „dějepis“ kulturní politiky tohoto státu - z pohledu osamělého, krajně rozhněvaného intelektuála, jenž si právo na břitké i jedovaté soudy vymohl mravní silou své osobnosti. Dodnes lituji, že se mi nepoštěstilo zastihnout na fakultě jeho přednášky. Intenzívní četba ineditní a samizdatové knižní produkce mě zaměstnávala téměř po celé desetiletí jako svérázné vzdělávací - “postgraduální“ - samostudium. Nejenže rozšiřovalo literární a politický rozhled a poskytovalo aktuální náměty na „konspirativních“ debatních schůzkách; přinutilo mne také zvýšit náročnost na vlastní psaný projev, upřesňovalo názorovou orientaci. Postupně jsem dospěla k závažnému bodu v pisatelské etice: řídit se imperativem psát za sebe, za svou osobu, která se nepředvádí ve vylepšované, a tedy neoprav- dové a neosobní podobě, ale taková, jaká je. S odvahou přiznat i nesouhlas s většinou, své chyby, a je-li třeba, i své selhání. Pochopila jsem, že smysl 52 [pageend54]veškerého psaní spočívá v osobitosti, byť nedokonalé, která se rovná věrnosti sobě samému. Proto se mi zamlouvala zásada V. Černého: „V tvorbě ještě více než v běžném životě velikost je pouze za cenu, že je člověk poctivým - a kdyby to bylo i jen poctivým bláznem.“ V době listopadových událostí jsem prožívala v mém případě neobvyklé „zespolečenštění“. Denodenně přítomna na demonstracích, které nabývaly na gradaci rychle za sebou následujícími změnami v politickém dění, měla jsem dojem, že se ocitám v neuvěřitelném velkolepém příběhu, do něhož je vstup dovolen každému, kdo se postaví za společné prospěšnou dobrou věc. Dějiny se doslova děly před očima. Stála jsem natěsnána v davu na náměstí, ale neskandovala jsem hesla, i když na rozdíl od těch prvomájových tato byla spontánní, pohotová, vtipná, zněl v nich mocný vox populi, s nímž jsem byla zajedno. I v těchto chvílích se připomněla moje bytostná vydělenost: nesplynula jsem s masovou euforií; celé to úžasné dějinné „představení“ jsem vnímala spíše jako zaujatý pozorovatel než přímý účastník. Proto jsem nepodlehla ani následné mytizaci revoluční „sametovosti“. Tady svou generační výpověď (podobající se více drobným životopisným reminiscencím) uzavírám. Vše další náleží už do jiné epochy. Psala jsem s vědomím, že mnohé z prožitého může, ale také vůbec nemusí svým úzce subjektivním tónem odpovídat obecnější charakteristice mé generace. Abych byla upřímná, všechny ty úvahy a hlubokomyslná přemítání o generacích ztracených, zkoušených či pokoušených, a nevím jakých ještě, zdají se mi být poněkud efektním, bezvýchodným blouděním. Nikdo přece nemůže mluvit za generaci, ale pouze sám za sebe, jehož nejvíc zná a za nějž může také ručit. Z různých rozhovorů s lidmi, s nimiž pociťuji jisté generační sepětí, soudím, že víc než nějaké objektivní společenské vazby nás kromě věku spojuje spřízněné duševní naladění, úsilí nežít povrchně a - nadneseně filosoficky řečeno - starost o duši. Subjektivní prožívání důležitých existenciálních problémů nezůstává uzavřeno do sebe, ale navzájem sdělováno, promýšleno a diskutováno setkává se s pochopením. Připouštím, že tento přemýšlivý, hlubinně analytický přístup k životu má svou sílu i slabost v převažujícím myšlení nad nedostatkem činu. Snad právě tento sklon je pro tuto „pozdně střední“ generaci příznačným. Generaci, která vstoupila do nové společenské éry zároveň se vstupem do druhé - sestupné - půle života. Navzdory hořké skepsi, vypěstované jako obrana proti psychické zátěži z minulého režimu, je tu i naděje. Naděje, jíž se generaci našich otců už nedostává. Naděje nesená vírou, že jsme schopni se s neblahým dědictvím doby vyrovnat a předat svému potomstvu lepší mravní kredit, než jakého se dostalo nám. Už jen proto, že věci lze nazývat pravdivě a také tak se za nimi ohlížet do minulosti. I když se pak vystavujeme nelichotivému a často bolestnému sebepoznání. (srpen 1991) 53 [pageend55]Transit EUROPÄISCHE REVUE Eine neue Halbjahreszeitschrift für west-östliche Debatte. Transit wird herausgegeben am Institut für Wissenschaften vom Menschen (IWM), Wien, und erscheint im Verlag Neue Kritik, Frankfurt. Jedes Heft hat ein Schwerpunktthema. Herausgeber: Krzysztof Michalski. Redaktionskomitee: Klaus Nellen (Wien, verantwortlich), Jan Blonski (Krakau), Timothy Garton Ash (Oxford), János M. Kovacs (Budapest/Wien), Susanna Roth (Wien), Jacques Rupnik (Paris). Transit Nr. 2, 1991, Rückkehr der Geschichte Mit Beiträgen von Jacques Rupnik und Diminique Moisl / Jerzy Jedlicki / Marcin Król / Jan Blonski / Miklós Szabó / Jan Patočka / Petr Pithart / Juri Afanassjew / Waldemar Weber / Tomas Vendova / Peter Demetz / Helmut Dubiel / Stefan Wolle / Henri Rousso / Steven Beller / Lyrik und Prosa von Joseph Brodsky, Mihály Komis, Wislava Szymbor- ska, Tomas Vendova / Photographien von Wanda Gawron- ska, Barbara Klemm, Chris Niedenthal u. a. Transit Nr. 3, Winter 1991, Mühen der Ebene (in Vorbereitung) Jedes Heft hat ca. 200 Seiten und kostet 20,- DM (im Abonnement 18,- DM) verlag neue kritik Kettenhofweg 53, 6000 Frankfurt am Main Cena jednoho čísla 30,- Kčs, roční předplatné 60,- Kčs Objednávky časopisu posílejte na adresu redakce: OIKOYMENH, Hennerova 223, 150 00 Praha 5 [pageend56]JAKUB FATALISTA A JEHO PÁN PO 250 LETECH ČILI O KNIHÁCH A LIDECH ZA TOTALITY I PO NÍ Zdena Bratršovská a František Hrdlička 1 Jak se setkali? Náhodou, jako všichni lidé. Jak se jmenovali? Co na tom sejde? Kam šli? Co víme, kam jdeme? Pán Proč dnes mlčíš, Jakube? Jakub Všechny historky už jsem vypotřeboval. (Napije se z čutory.) Pán To je škoda. Čím si ukrátíme cestu? Nedávno jsem četl rozhovor dvou mladých, vcelku úspěšných mužů - říkejme jim třeba J. Š. a A. L; byli věru sdílnější než ty. Jakub Řekli vám něco nového? Pán Právě že ne. Tvrdí, že by byli rádi, kdyby se k jejich rozmluvě připojili i další příslušníci jejich generace, ale zároveň se odvolávají na Flau- berta: „Nevšímej si svých bližních, vykašli se na jejich názory.“ (Vůbec neberou v úvahu, že Flaubertovo dílo svědčí o opačné devíze, o schopnosti krajní objektivity.) Jako ganerace si prý přestali po maturitě důvěřovat; vyhýbali se jeden druhému, styděli se za svou zbabělost. Jakub Čeho se báli? Pán Všeho. Neviděli prý v režimu žádné skulinky, a tak mu přitakávali; vše, co je oficiální, jim imponuje. Domnívají se, že na život vyzráli tím, že ho předběhli; že ho načali z té praktické stránky. Co jsi dělal, Jakube, když jsi dospíval? Jakub (uchechtne se) Poznával jsem svět. Zkoušel jsem, kolik vydrží on, a kolik já. Pán Oni ne. Nejdřív se drželi máminých sukní; vše, co řekl tatínek, bylo svaté (zapomněl jsem ti říct, že oba vzešli z komunistické líhně). Pak, místo vzpoury a rozletu, ohýbali hřbet; úzkostlivě napodobovali většinu. Až dosáhnou toho, oč usilují (pocit, že jsou dospělí a úspěšní), poprvé vzhlédnou a uvidí před sebou prázdnotu: Nic neobelstili, nic nepoznali, nic nezískali. Měli by si spíš říkat zotročená, ne zpožděná generace. 55 [pageend57]Jakub Všichni tak nežili, pane. Pán Doufejme. Možná ti dva úspěšní mužové touží jen po nějakém rozhřešení. Uvěřili něčemu nesmyslnému, něčemu, co nahrává jen primitivním potřebám člověka a co není koneckonců proveditelné (komunistická doktrína), a teď nevědí, čím tu víru nahradit; v téhle zemi se to stalo kdekomu, i těm starším (jistě sis všiml, že v novinách se dodnes diskutuje víc o ideové čistotě než o věci samé). Jakub Kdyby šlo jen o rozhřešení... Pán Já vím, Jakube, že jsi v mládí dělal ministranta, ale obávám se, že by tvé kázání u našich úspěšných mladíků moc respektu nevzbudilo. Musel by ses nejdřív vykázat nějakým titulem nebo doporučením, oholit se a obléct si talár či ornát. Jak se sluší na Hegelovy a Marxovy učedníky, nahradili prostě jednu krajnost druhou: Zdůrazňoval se obsah? Poměřujme tedy vše formou, říká A. L. Čistota, úpravnost, vnější vzhled především -tedy i přehlížení hlubších, ne vždy přehledných a příjemných stránek. Vynášela se pokrokovost? Hlašme se tedy kekonzervatismu, volá J. Š. Prosazoval se kolektivismus? Staňme se tedy individualisty. Kdo dělá něco nezištného, je buď bloud, nebo se chce odlišit (chartisté). Kdo touží po osobním kontaktu, je podezřelý. A protože nedospěli k žádné stupnici hodnot, oceňují sami sebe jen podle toho, kolik si umějí vydělat. Jakub Peníze vládly světem vždycky, pane. Pán Opravdu? Tak proč se toho nedržíš? Proč se mnou vandruješ od vsi ke vsi? Proč ses neusadil? Proč sis nezařídil mlýn nebo kovárnu? Jakub Myslíte, že jsem od vás nechtěl utéct? Desetkrát, stokrát. Nejdřív jsem si říkal: Co by si beze mne počal? Okradli by ho, zavřeli by ho do blázince... A pak jsem začal být zvědavý: Proč vlastně takhle žije? Jen proto, aby získal zkušenosti? Nebo proto, aby před něčím utekl (před výčitkou, před zklamáním)? Nebo hledá nějakou exotickou květinu? Tady, ve střední Evropě, v Čechách? Proč tolik riskuje? Má se vůbec rád? A tak se s vámi vláčím doteď. Pán Ty jsi rozený mudrc, Jakube. Právě jsi vysvětlil, jak vzniká důvěra. Jakub To není odpověď, pane - to je jen lichotka (nepopírám, že příjemná). Pán A co bys chtěl vědět? Nejspíš tě zklamu: Osobní život, osobní problémy mne moc nezajímají; je mi v podstatě jedno, co jím, kde spím a jak se cítím (s výjimkou bolesti); nehledám potěšení, ale jedinečnost. A v zámku jsem se nudil. Jakub Zní to hezky, pane, ale před našimi úspěšnými mladíky to radši neříkejte - viděli by v tom také jen snahu po odlišnosti a A. L. by se vás možná zeptal, jak víte tak jistě, že máte pravdu. Pán Nic takového jsem netvrdil (k pravdě se dá jen přiblížit, ale musí se pro to něco udělat a nepolevit). Ostatně pochybuji, že by se jim dalo něco vysvětlit; neumějí poslouchat, jsou roztěkaní a zahlcení sami sebou. Stačí, že mi rozumíš ty. Jak se ti zamlouvá ta remízka, před kterou na nás zamrkal zajíc? 56 [pageend58]Usednou na mezi a zakousnou se do chlebů s koňským salámem. Po silnici přejede traktor; šofér je uvidí a odplivne si do prachu, který zvířil. Jakub listuje v umaštěné knize, kterou vytáhl z kapsy; je zticha, protože ví, že by byl Pán při dalším putování nevrlý, kdyby ho teď něco vytrhlo z polední siesty. Cvrlikání ptáků Pánovi naštěstí nevadí. 2 Ujdou dalších pět, deset kilometrů; Jakub si hvízdá, Pán sní. Rádi by se napili, ale v potocích teče olej a studny jsou zaneřáděné. Neztrácejí nicméně dobrou náladu. Pán Jak to vlastně dopadlo s tvou Jindřiškou, Jakube? Našel jsi ji? Vzal sis ji? Jakub To si musíte přečíst v knize, kterou o nás napsal pan Diderot, pane. Pán (ironicky) Už jsem dočista zapomněl, že hraju jen roli, kterou mi přisoudil jeden encyklopedista. Jakub Vy na tom nejste tak špatně, pane, vy máte být svobodomyslný člověk (jemuž občas, jako správný sluha, odepřu poslušnost); zato já mám být fatalista: „Co se má stát, to se stane.“ Což jsem Asiat? Pán Pan Diderot byl prostě synem svého století: Jasný rozum - jasný program; opravdový cit (patos) je směšný; jemné psychologické odstíny zdržují. Všechno je jen hra; vítězí ten, kdo se naučí nejdřív a nejlíp její pravidla. (Někteří autoři, například M. Kundera, vyznávají tyhle principy dodnes.) Nevěděl ještě v jakém duševním zmatku se octnou lidé žijící ve dvacátém století (ve století bez stylu): Svoboda a pravda sice nebudou nedostupné, ale budou čnít příliš naze k obloze, a tak si lidé budou namlouvat, že musejí žít ve lži a v nesvobodě. Jakub Chcete říct, pane, že v totalitních systémech mohou lidé žít svobodně? Pán Především mohou zabránit tomu, aby se totalitní vůdcové vůbec dostali k moci (nemusejí volit komunisty). Za druhé: Nemusejí bezprávný režim podporovat (nemusejí podepisovat loajální prohlášení, nemusejí přijímat funkce, nemusejí se účastnit schůzí a davových akcí, nemusejí veřejně tvrdit něco, čemu sami nevěří). Možná, že jejich kariéra nebude tak oslnivá jako jejich podlézavějších spoluobčanu, a možná, že tím připraví svým dětem svízelnější osud - a co má být? Vnější kariéra beztak nepřináší skutečné uspokojení (spíš rostoucí vnitřní nejistotu, podobně jako bohatství) a cesta s překážkami je poučnější a zajímavější než cesta po rovné silnici. Za třetí: I obyčejný člověk se může ubránit stereotypu či represi: Obklopují nás věci, které neztratily svou ryzost a krásu (příroda, architektura, umění), máme přátele, máme paměť, máme fantazii. Za čtvrté. ... 57 [pageend59]Jakub To stačí, pane; nemusíte to brát tak zeširoka (už se stmívá, měli bychom se poohlédnout po nějakém noclehu). Lidé prostě nedokážou dlouho odolávat nepříznivé situaci; radši si nalžou, že ta nenormální situace je normální (čímž ji upevní a prodlouží). Znáte ten Breughelúv obraz, na kterém se zástup slepců drží za ruce a řítí za tím prvým do rokle? Pán Méli kolem sebe radši nakreslit magický kruh? Jakub Máte něco proti mystice, pane? Četbou a hloubáním jste nakazil vy mne, ne já vás (vychovala mne ulice). Právě dočítám knihu o duši. Pán To jsou mi věci! Kdo ji sepsal? Nějaký alchymista? Nebo věřící? Jakub Spíš to druhé. Komentuje vlastně Jungovo učení; rozvádí je do společenských souvislostí. Pán Napínáš mne; vyprávěj. Jakub Což nevíte, pane, že umím vyprávět jen o skutečných zážitcích? Je to určitě poctivá kniha, ale na můj vkus moc učená. Málo příkladů, málo podnětů. Vypadá to, že ten pan Starý, který ji napsal (prý je to pseudonym), nevěří, že by tou knihou mohl někoho oslovit nebo někomu pomoct - jako by si ji psal jen pro sebe. Pán To nemusí vadit: Kafka si taky psal jen pro sebe. Jakub Ano. Ale Kafkovy příběhy - jak bych to řekl - jsou vždy otevřené: Je na vás, jak si jeho obrazy domyslíte. Naproti tomu pan S. dává přednost uzavřeným systémům, konečným závěrům; asi by chtěl takový systém udělat i z Junga samého (čímž by mu samozřejmě nejvíc uškodil). Máme prý zkoumat jen sami sebe. Ale jak bych mohl objevit archetypy, kolektivní nevědomí, psychickou projekci atd., říkám si, kdybych se neuměl vcítit do druhého člověka? Máme prý vycházet především z důslednější racionality. Ale což se dá takhle rozvíjet fantazie? Někdy mám pocit, že mi doporučuje: „Ber svět takový, jaký je. Moudrý je ten, kdo se dokáže se vším vyrovnat." Chtěl bych mu namítnout: „Což mohu mlčet k tomu, co je špatné?" Vzpomínáte si, pane, jak nás jednou přepadli výrostci? Mysleli si, že jsme bezmocní pobudové; museli jsme jim tedy dokázat, že jsme silnější (už proto, aby změnili mínění o pobudech). Rozumíte mi? Pan S. vám sice neleze do bytu (jako třeba jehovité), ale k sobě vás taky nepozve. Vzpomínáte si, pane, jak jsme se asi před dvaceti lety dali naverbovat do Bílého divadla? Pán Nechápu, jak jsme to mohli spolu tak dlouho vydržet. Jakub Nevíte, co chci říct, pane. Připadá mi, že to, co pan S. předkládá jako výlučnou teorii, se tam prostě uvádělo v život; jaký to má význam, to se tam nemuselo vysvětlovat, to zažíval každý, kdo vydržel, na vlastní kůži. Pán Možná, že tu příbuznost autor nerozpoznal. Nebo se o ní nedozvěděl. Nebo si ani nepřeje, aby se nějaká výsostná myšlenka uváděla v život, protože by pak příliš zesvětštěla. To se vědcům a filozofům stává. 58 [pageend60]„Dédo, nezamáčkni toho pavoučka, co ti leze po stole.“ „Neotravuj mne pořád nějakými hloupostmi, Evičko, víš přeci, že píšu důležitou monografii o pavoucích.“ Jakub (náhle) Podívejte se, pane: Na tom dubu u cesty visí poštovní schránka! Neměli bychom mu napsat? Pán Komu? Panu Starému? O čem? Jakub Já nevím. Třeba o tom, že se dá spát i v seně a na trávě. Že i divoké a silné věci mohou být pravdivé. Že intuice někdy dohlédne dál než intelekt. Že Camusův Cizinec není člověk, který o nic neusiluje a který nemá o své úloze ve světě řádnou představu, ale naopak člověk, který se vědomě odmítá přizpůsobit konvenci a který umí své činy velmi dobře reflektovat (to není jen ze mne, pane). Pán To stačí, Jakube; nemusíš to brát tak zeširoka. Jak tipuješ tohle stavení? Zlý pes, puštěný ze řetězu, nebo mísa s voňavými koblihami? Přespí na mlate. Ráno, za vsí, napíšou naléhavý dopis panu Starému; dopis nikdy nedojde. Na rozcestí si hodí korunou: Doprava (směr zřícenina), nebo doleva (směr zájezdní hostinec)? Padne jim doprava, vydají se doleva. 3 V příkopu leží bicykl, na poli se sklání selka a přilepšuje si sběrem privatizovaných brambor. „Hola, dobrá ženo,“ zavolá Pán. „Co soudíš o českém údělu?“ „Komu tykáš, ty strašáku?“ odpoví selka“ „Pán to tak nemyslel, Pán je prostě lidumil,“ vysvětlí Jakub. Pokračují v cestě. Jakub Nemůžete chtít po každém, pane, aby měl vlastní názor. Jak by k němu přišel? V sobě by našel nejistotu, v okolním světě chaos; o takových věcech nikdo rád nemluví (za totality byly dokonce tabu). Mimoto nezdá se vám, že o českém údělu a povaze (závist, malicherné spory, pragmatismus) už bylo popsáno hodně papíru? Nebylo by užitečnější zjistit, jaké vlastnosti posílila v Češích totalita? Hned by bylo jasné, proč kulhají za Evropou. Pán Pusť se do toho; máme čas až do večera. Jakub S čím se setkáváme na každém kroku? Za prvé s neseriózností. Když se na někoho obrátíme s nějakým návrhem nebo prosbou, neodpoví nebo nás obratně vystrnadí. „Je to zajímavé, přátelé, přijďte za týden.“ Předpokládá, že to vzdáme, že ho necháme na pokoji; vyslechl by leda někoho z přízně. Kdo z Čechů plní sliby a kdo chodí včas? Asi to pokládají za gentlemanskou úchylku. Vlivný člověk žijící na Západě 59 [pageend61]by si to nedovolil: Ví, že je to projev nezájmu a povýšenosti, a mimoto nechce, aby mu ušla případná šance: „Co když je ten neznámý člověk budoucí Cézanne nebo Einstein?“ Pán Myslíš, že Češi stojí o budoucí Einsteiny? Jakub To souvisí s jejich druhou vlastností, s nedovzdělaností (je asi novějšího data). Průměrný Čech má docela slušný přehled o kultuře i o politice; má s ním úspěch v hospodě, a tak si myslí, že by s ním uspěl všude, i v Organizaci spojených národů. Třetí vlastnost je nedůslednost. Elán vydrží Čechům zpravidla jen pár dní, pak už jen kritizují (nedokončené projekty, zvolené vůdce). Stojí pod štaflemi, pokyvují hlavou a poučují malíře, který jim zdobí byt, a přitom neumějí vzít štětku do ruky. Je to národ kibiců a masochistů. Umějí výborně prostředkovat (umělecké překlady, dabing), dokážou porozumět i hlubším věcem (existenciální pocity), ale tváří se, jako by se jich to netýkalo, jako by je před vším nezvyklým ochraňovalo zdravé, selské jádro nebo Šumava a Krkonoše. Nechtějí prostě vědět, jací jsou; chtějí po svých umělcích, aby o nich vyprávěli pohádky: Trochu sentimentu, nějaké to zbloudění, případně i špetka cynismu, ale nakonec zmoudřelý návrat do rodné vísky; nevážně o vážném; místo činu anekdota, místo podstaty kuriozita. Tyl, Hálek, Hašek, Ota Pavel, Bohumil Hrabal. A protože světu prezentují hlavně autory, kteří je v té dřímotě utvrzují, svět je vidí očima Strakonického dudáka, Švejka a Haňti. Pán Myslíš, že by mohli nabídnout i něco jiného? Jakub To je vaše parketa, pane. O světovosti některých Čechů se určitě ví, ale ti se o to postarali sami, navzdory svému národu (Komenský, Masaryk, Kupka, Destinnová, Martinů). Jiní měli smůlu: Chtěli víc sloužit než vyniknout (Smetana, Čapek) nebo se prostě neprosadili (Friedova novela Abel, prózy K. Michala a hry K. Sidona). Svačina, pane. Zastaví se u keře s malinami; podiví se, kde se vzalo tolik šťavnatých plodů v krajině, která je tak zakyslá a zpustošená. „Ještě štěstí, že si povídáme jen s povětřím," řekne Pán s plnými ústy. „Jinak by nás naši krajané už dávno vyhostili." „Nebuďte tak domýšliví," řekne muž v placaté čepici, který ležel za keřem. „Češi berou vážně jen toho, kdo něco znamená. Vy jste Židé Pánové?" „Spíš Keltové, šéfe," odpoví Jakub. Pokračují v cestě; muž v placaté čepici opět zalehne za maliní. Pán Myslíš, že to byl profesionál, Jakube? Jakub Těžko, pane. V téhle zemi je dost fortelu, ale málo profesionality. Pán To mi musíš vysvětlit. Jakub Nemusím, ale mohu. Představte si, že v tom městečku, ke kterému 60 [pageend62]se blížíme, sehrajeme frašku o donu AAAuijotovi a Sanchovi Pansovi. Řekneme místnímu tesařovi, aby nám postavil pódium. Když bude mít tesař fortel, bude védét, jak sežene prkna a jak je stluče dohromady. Pak si řekne o peníze a půjde po svých. Když bude profesionál, nejdřív si nás prohlídne: Co jsou zač? O čem asi budou hrát? Na čem se jim bude hrát nejlíp (učené se tomu, tuším, říká schopnost vcítění)? Na představení se přijde podívat (odpovědnost). Příštím komediantům postaví jiné, ještě lepší lešení (všestrannost a náročnost). Bude mít radost ze své obratnosti i z našeho vystoupení, případně přenechá práci schopnějšímu řemeslníkovi (nezištnost a pokora). Pán Nepoznávám tě, Jakube; změnil jsi roli: Z fatalisty se stal moralista. Víš, co tě čeká? Zatrpklost, pocit viny, všeobecný posměch: Vyčlenil ses, přestal ses hýbat. Jakub Koho citujete, pane? Pán Pana J. K. Jakub Toho prokuristu z Procesu? Pán Ne. Jednoho esejistu. Nemá morality v oblibě, má zřejmé radši průměrnost a Haškova Švejka (podle známého reklamního triku opakuje tolikrát, že je to geniální román, až to vypadá jako nesporný fakt). A. L. a J. Š. jsou upřímní a zmatení, R. S. je svědomitý a amúzický, J. K. se bojí velikosti: Zaštiťuje se tím, že jeho zaujetí je osobní, ale zapomíná vysvětlit, co si pod některými pojmy (mýtus, grotesknost) představuje; jeho vývody, postavené na slovních hříčkách (plochá noha Evropana, historka versus historie), působí sice efektně, ale nepřesvědčivě. Jakub Nejste moc přísný, pane? Pán Asi ano; je spíš rozporuplný. Jeho zpráva o společenském životě za prvé republiky je zasvěcená a potřebná (v kulturních reáliích se vyzná jako málokdo); jeho poznámky o morálce, o mýtu v českých dějinách a o literatuře jsou zbytečně skeptické: Mravní princip, jak se ukázalo, byl pro sametovou revoluci určující (ostatně pro vznik reformace a prvé republiky rovněž); humor nemusí být v rozporu s etickým postojem; kvalita uměleckého díla souvisí hlavně s jeho přesahem, ne s jeho zeměpisnými souřadnicemi; objektivní pohled na umění či dějiny není nedostupný: Lékařské konsilium dospívá k přesnějším závěrům než samotný lékař. Jakub Točíme se pořád kolem jedné věci, pane: Lidé nevěří, že by se spolu mohli na něčem domluvit a že by spolu mohli něco objevit. Pán A přitom věří, že chod světa určuje nevědomá většina (což je nesmysl). Jakub Tak mne napadá, jestli jim neschází zkušenost lásky, pane. Neměli bychom si přehrát tu frašku, kterou zítra předvedeme v Prostředním Kostelci? 61 [pageend63]Místo pódia si vyhlédnou zpuchřelou lávku; lávka se pod nimi prolomí. Jakub vyloví Pána, který neumí plavat, z potoka a založí na břehu ohýnek, aby si mohli usušit šatstvo. Z nedalekého stanového tábora jim skauti přinesou bylinkový čaj a kroniku. Pán do ní napíše: „Na tesáky kňoura platí jen tvá vzpoura.“ Jakub pod to přičiní tři křížky. Přičiní, milé děti, znamená připojí, a tři křížky vypadají takhle: + + + Zajistěte si PŘEDPLATNÉ na revue PROSTOR I při zdražení zůstává cena stále stejná Objednávky zasílejte na adresu: ROVINA P.O.BOX 76 383 11 Prachatice, tel. (0338) 223 80 62 [pageend64]SUPOVÉ Josef Kroutvor PŘÁTELÉ STARÝCH NEPOŘÁDKŮ Žili jsme tenkrát věčností, každý den byl pro nás slavností a svátkem. Normální čas jako by se zastavil, zavládl pozemský mír, sladké dolce far niente. V beztížném stavu jsme rotovali kolem své osy, a bylo v tom néco děsivě krásného. Naše životy uchopil mohutný vír a tlačil nás do neznámého prostoru a nekonečné prázdnoty. Vznášeli jsme se, žili jsme iluzí, cestovali jsme, a hlavně se báječně bavili. Štědrost přírody už neznala žádných mezí, léto ne a ne uhasnout. Stromy obsypané ovocem stály osaměle v sadech a zahradách a dole na zemi se válely šťavnaté plody. I sklizeň už byla nad lidské síly. Jabloně samy setřásaly svá jablka, aby se zbavily nepříjemné tíhy. Těžké žluté hrušky padaly na cestu a nikdo si jich ani nevšímal. Všeho bylo dost - alespoň se tak zdálo. A přece v té hojnosti bylo něco divného a člověka najednou přepadla úzkost a tíseň. Světlo zaplavovalo krajinu, oslňovalo, odráželo se od štítů a průčelí domků. Vypadalo to jako by svět existoval pod skleněným šturcem, jehož falešný lesk podporoval dojem něčeho zvláštního a výjimečného. Byla to vysněná utopie, naše vize šťastné, zábavné a bezstarostné Arkádie. Světelné efekty zakřivily perspektivu a odváděly naši pozornost někam jinam. Ne, nedělali jsme si žádné velké starosti, žili jsme z podstaty a na dluh. * * * Už na začátku týdne jsme telefonovali jeden druhému, domlouvali se mezi sebou a hledali své přítelkyně. Připravovali jsme se na odjezd a věnovali jsme přípravám všechny své síly včetně fantazie. Několik dnů volna mimo Prahu, vlastně několik dní volnosti a svobody vyžadovalo pečlivou dramaturgii víkendu. Ještě dnes slyším ten smích, hlasy přítelkyň a hlasy přátel starých nepořádků. Všichni jsme se těšili na okamžik, kdy vypadneme pryč z Prahy, ven z mrtvého města. Říkali jsme si Supové a už název leccos napovídal o naší dekadenci a způsobu života. Byly mezi námi podivné, zajímavé existence, lidé s mnoha nenaplněnými ideály, básníci všeho druhu. Supové, čeští Supové, absurdní ptáci, architekti, lékaři, právníci, pražské manekýny, překladatelé, herečky, legendární společnost SUP aneb sport- umění - peří! Naším hlavním úkolem nebylo naplňovat život prací a tvořit, ale bavit se, především se dobře bavit. „Musíš bejt trochu dekadentní, abys byl milej,“ tvrdil můj přítel, když jsem si jednou povzdechl. Co jiného nám také zbývalo než tančit na palubě Titanicu a nemyslet na zkázu, k níž celá společnost neomylně směřovala. Nepracovali 63 [pageend65]jsme, lenošili jsme, jako by práce a dílo ztratily svůj smysl. Přežívali jsme, věnovali jsme se svým zálibám, lásce a přátelství. Nikomu se nechtělo dělat, a také nikdo skoro nic nedělal. Ale povaleči jsme nebyli nikdy, na to jsme byli příliš inteligentní, dekorativní a zábavní. Nebyli jsme podnikaví, ale vynalézaví rozhodně a naše vynalézavost, jak naplnit čas nicnedělání, byla pozoruhodná. Oceňovali jsme ironii, nenucenou eleganci, historky, drobné příběhy, anekdoty a duchaplné poznámky našich přítelkyň. Na víkend jsme odjížděli už ve čtvrtek - bez výčitek svědomí a na návrat nikdo ani nepomýšlel. Milovali jsme dlouhé podzimní výlety, obsáhlé mahle- rovské symfonie babího léta s početnými sbory. Vzduchem se táhla stříbrná vlákna, smrt byla blízko a byla sladká. Staré panské aleje v jižních Čechách hořely jako průvody pochodní, jeden strom chytal od druhého. I železnice, instituce reprezentující svrchovaný řád, byla zasažena jakousi malátností, chaosem ráje. Nikdo už neprocházel vlakem a nekontroloval jízdenky, a když se snad náhodou nějaký průvodčí objevil, jen mávl rukou. Jezdilo se jen tak, skoro načerno a pokuty byly koneckonců mírné. Stáli jsme na zadní plošině, opírali se o dveře hajzlu a vlak uháněl rozzářenou krajinou. A pak: chodili jsme po krajině, po hrázích rybníků, vysedávali jsme na okraji lesa. Sbírali jsme houby, jejichž hojnost prý ohlašuje bídu. Ještě na počátku října jsme se koupali nazí v malém rybníčku na samotě. Voda byla studená, ledová jako led, ale slunce svítilo a hřálo jako v létě. Ach, byly to zlaté časy: Když zhaslo slunce, bylo ještě lip. Všemožným chlastem jsme se nalili, chodili jsme a žvanili, chrastilo listí, hulilo se z lip, pod kterejma se pálily nějaký hadry a nějaký kosti. Blábolily se pitomosti a vonělo to koncem léta. Zmejlili jsme se. Byl konec světa. Každá generace má svého básníka a naším oblíbeným básníkem byl Ivan Wernisch. Nikdo také lépe nevyjádřil atmosféru minulých promarněných let, zoufalství, zklamání a podivný jas této doby. Nikdo ničemu už nevěřil, v nic nedoufal, svět na nás zapomněl. Totalitní moc nás zbavila všeho, i zbytečných starostí. Rozhodovalo se za nás, a proto jsme se upínali jen k absolutní svobodě bez odpovědnosti a závazků. Rostli jsme ztraceným časem, zábavou, neužitečnými rozpravami, hejřením, lehkomyslností, úžasnými nápady a žerty. Ale prodloužené víkendy nepřinášely úlevu, jak jsme očekávali, vraceli jsme se nevyspalí a unavení. Po zábavě přicházela kocovina a spleen. Opojení z krásy a barev podzimu nás vyčerpávalo, krása jen unavovala duši i tělo. Cestou jsme viděli i leccos jiného, zčernalé domy, špinavé hospody, divoké skládky, cvičiště, ohrady a ploty, rozrytou a zničenou zem. Únik neřešil to 64 [pageend66]podstatné, utíkali jsme před něčím a nakonec jsme utíkali sami před se- bou. Supové, přátelé starých nepořádků, zlatá mládež, moji nejmilejší kamarádi! Nikoho nesoudím, nikoho nechválím, bylo to tak. Svá nejlepší léta jsme prožili v komunismu, bylo nám tenkrát třicet, byli jsme mladí a chtěli jsme hltat život plnými doušky. Promarnili jsme svá nejlepší léta a měli jsme z toho i dobrý pocit. I my jsme byli svým způsobem hrdinové, bavili jsme se a vzdorovali. Staré poetické struktury dnes už cukernatí, vzdalují se a stávají se vzpomínkami. Po listopadu přišla jiná doba a s ní i jiné úkoly a povinnosti. S novými poměry nastoupila i nová generace. Najednou jsme tak trochu zestárli, zvážněli jsme, nikdo už nemá čas, každý někam letí a pospíchá. SUPOVÉ SE DOBŘE BAVÍ Naše večírky byly vždy uzavřené, pečlivě utajované před fízly a zvědavým okolím. Záminka k setkání a slavnosti mohla být třeba malicherná, ale přípravy bývaly vždy důkladné. Co se dělo, o tom přece nemusel každý vědět. Scházeli jsme se jako spiklenci, každý vyzbrojen nejméně jednou pistolí - sedmičkou vína. Nejdříve se zrodil nějaký nápad, čím bizarnější, absurdnější, tím přitažlivější a lepší. Pak se začaly shánět kostýmy a rekvizity a připravovala se různá překvapení. Už dávno jsme se přece smířili s tím, že nikdy nedosáhneme opravdové dospělosti. Nikdy nebudeme moci o něčem rozhodovat, jen hra má smysl. Zbavili jsme se jakékoliv zodpovědnosti, naším hlavním posláním bylo dobře se bavit. A tak jsme neúnavně pracovali na dramaturgii každého nového večírku, jako by nic důležitějšího nebylo na světě. Když do středověké Florencie vtrhl mor, malá skupinka mladých mužů a žen opustila bez výčitek svědomí město. Odjeli, aby se bavili milostnou hrou, tancem a vyprávěním rozpustilých příběhů. Tak vznikl, zrodil se Bocacciův Decameron a tak, skoro nezodpovědné, vznikla evropská renesance. I Praha minulých let byla zamořeným městem, společnost napadl nebezpečný mor a ničil především duše lidí. Na morovou nákazu komunismu nebyl žádný lék, před komunismem musel člověk jen neustále prchat. Prchali jsme, skrývali jsme se, a protože jsme nechtěli moru podlehnout, dobře jsme se bavili. Nebylo snadné proniknout do našeho kroužku, každý nový host byl přijímán s podezřením a nedůvěrou. Nový člen musel sdílet nejen názory naší zednářské lóže, ale musel být také vtipný a duchaplný, musel mít smysl pro krásné lži a mystifikace. Poznali bychom se snad i po čichu, tak dokonalé jsme si vypěstovali instinkty. Nepohodlný cizinec či vetřelec neměl mezi námi šanci, vždycky jsme se proti němu spikli, až raději zmizel. Ženská krása přece jen více klamala, ale povětšinou jen zakrývala vypočí- tavost a hloupost. Ideologická neposkvrněnost byla pro nás více než panenství, kterého jsme si ostatně příliš nevážili. Když mělo nějaké děvče podezřelé 65 [pageend67]styky, mělo smůlu. Nikdo ji už nezval na večírky a strašné jsme ji pomluvili, neboť v tom jsme byli mistři. Ženy přicházely a odcházely, zazářily a opět zmizely, ale některé se zdržely déle a staly se našimi milenkami a přítelkyněmi. Supové byli unavení, znechucení, ne už nejmladší podivíni, ženy byly svěží, musely být mladé, krásné, oslňující. Tato amoralita, s nenávistí vždy sledovaná okolím, nás jen těšila. Nikde nekvetla mužská ješitnost tak jako mezi Supy, vychloubali jsme se jen proto, abychom uchvátili naše báječné společnice. Mnozí nám vyčítali strojenost a namyšlenost, popuzovali jsme svými zvyky a směšným dvořením. Odradili jsme kdekoho svým chováním i tajnůstkářstvím, a přece nebylo pro leckoho větší pocty než být pozván na náš večírek. Největší událostí sezóny býval soukromý maškarní ples, pořádaný v Danielově ateliéru v Jilské ulici. Na několik hodin znovu oživly mytologické obludy s obrovskými, zakřivenými zobany, představující věčného Supa. Utíkali jsme do temnot pražského labyrintu, maskovali jsme se, skrývali se před slídivými zraky Státní bezpečnosti. Danielův ateliér byl zastrčený v koutě rozlehlého dvora, do něhož se vstupovalo klenutým průjezdem. Dvůr se přecházel úhlopříčně, cesta vedla až ke žlutě osvětleným dveřím, které při každém otevření zacinkaly jako Loreta. V dolní místnosti, kde býval kdysi mandl, zaplňovala celou jednu stěnu alegorie ze zlatých časů socialistického realismu. Toto vyhozené dílo Daniel někde objevil, odnesl ho a zachránil pro budoucí generace. Kompozice představovala nerozlučnou trojici: dělníka s kladivem, vesnické děvče se srpem a klasy a „pracujícího inteligenta“. Nahoru, o patro výš, se vystupovalo po dřevěných točitých schodech, kde byl vlastní ateliér. Mezi hoblíky, pilami a dláty se povalovaly loutny, violy a flétny. Ve výklenku u okna stála stará harfa, královna hudebních nástrojů. Naše dámy posedávaly na židličkách a Daniel vedl úžasné řeči jako hrabě Almaviva. Nikdo nikdy nevěděl, co se z jeho historek vyklube a v kterém okamžiku se všechny protimluvy sklenou v dokonalé jednotě. Maškarní ples pořádaný Danielem předcházelo nervózní očekávání doprovázené magnetickými bouřemi, výjimečnými úkazy a ženskou hysterií. V průjezdu bouchla těžká vrata a pak jsme počítali kroky přecházející dvůr. Domácí Loreta zacinkala a za chvíli se nahoře objevili další hosté pronásledovaní Fúriemi až na práh domu. Odpudivá maska Supa kontrastovala s půvabným ženským protějškem. Marie, které jsme říkávali „duchaplná Marie“, nečekaně vstoupila do ateliéru v bílých svatebních šatech. Gymnasistka Inge utekla tenkrát rovnou z maturitního plesu a objevila se mezi námi se slavnostní šerpou přes prsa. Ženy se sem vždy slétaly jako můry vábené světlem lucerny, lákalo je dobrodružství na nejisté hranici uvolněných mravů a neřesti. V hlubokých letech, možná v nejhlubší době totality se zrodil podivný nápad uspořádat maškarní ples jako „dámskou jízdu“. I muži se tedy oblékli do ženských šatů a začali se chovat jako ženy. Večer připomínal taneční zábavu v táboře válečných zajatců ve chvíli naprosté beznaděje a nejhorší nudy. Bylo to opravdu divné veselí, z něhož se člověku dělalo až špatně. Muži přestrojení 66 [pageend68]za ženy tančili s ženami, o jejichž kráse nebylo pochyb! Byl to schizofrenický svět, obrácený vzhůru nohama, byla to křečovitá touha po svobodě. Bláznivé veselí zakrývalo totiž hlubokou depresi a samozřejmě, že ráno končilo těžkou morální depresí. Po čase přišla pozvánka k výslechu, o soukromý ples v Jilské ulici projevila zájem Státní bezpečnost. Nebylo ani tak důležité, co se oné noci dělo, ale kdo tam všechno byl. Účast jednotlivců měla být klíčem k odhalení našich úmyslů. Rozhovory se protahovaly a nevedly nikam, až se nakonec skutečnost změnila v legendu. Dámská jízda je dodnes obestřena tajemstvím, kdekdo říká, že tam byl, ale není to vždy pravda. Bavili jsme se, a já myslím, že jsme se bavili dobře a že jsme dokázali i nemožné. Prožívali jsme své role, utráceli jsme drahocenný čas a byli jsme navýsost štědří. Nad našimi večírky a plesy, které neměly konce, dodnes zní Mozartova hudba plná jasu. Don Giovanni se baví, žertuje, provokuje a očekává návštěvu velkého komtura. Přichází finále, na scéně se objevuje Stalinova socha v nadživotní velikosti. Pekelný smích na pokraji záhuby se rozléhá po mrtvém městě, slyším ho v mnoha ozvěnách a známých hlasech. SUPOVÉ VYHLÍŽEJÍ LEPŠÍ ČASY Hned jak napadl první sníh, vytahovali jsme běžky a odjížděli jsme ke konci týdne z Prahy zaběhat si po kopcích, stráních a lesních cestách. Bělostný, sváteční sníh milosrdně překryl zkoušenou českou krajinu. Zakryl velkokapacitní kravíny a vepříny, ocelokolny, rozpadlé státní statky, nepořádek a haraburdí čtyřiceti vítězných let. Na bílém horizontu se objevily siluety vesnic s kostelní věží a domky s čadícími komíny. Pohled na zasněženou krajinu utěšoval člověka a připomínal mu, že tato země je přece jen jeho domovem. Parkoviště ve Špindlu bylo na začátku prosince ještě prázdné a čisté, ne- rozježděné od špinavých autobusů. Ještě se neobjevily davy podnikových rekreantů v pestrých šaškovských větrovkách. Od té doby, co hory začaly patřit všem, začalo pustošení Krkonoš. Ale na začátku prosince patřily Krkonoše ještě nám, naše bylo ticho a horské výšky a nám patřil první sjezd do údolí. Mířili jsme na Medvědky, na jednu z Medvědích bud, bývalé selské stavení. V rozlehlém domě, všelijak rozděleném na malé pokojíčky, pokoje a přístěnky, si každý našel svůj kout. Na chodbě ještě voněl černý, mazlavý skare z dob, kdy se ještě jezdilo na dřevěných lyžích. Slejzali jsme se nejraději v prkenné místnosti na půdě, kde bývalo největší teplo, a proto i nejvíce zábavy. Jednou pozdě v noci dorazila nahoru další část naší společnosti z Prahy a mezi přáteli nastalo radostné vítání. Začalo se tančit, až se nakonec k pozdnímu večírku připojili i ti největší spáči. Náš tanec a teplo v pokoji vyrušily motýla, který zde přezimoval ukrytý někde za trámem. Chudák, poplašeně létal sem a tam, třepotal se mezi námi, usedal na poprsí dívek a zdobil jim 67 [pageend69]vlasy. Také motýl se zapojil do hry a tančil s námi. Vesele jsme se otáčeli v malém víru uprostřed horské noci plné studených a zmrzlch hvézd. Naše lyžařské výlety směřovaly k hřebenům a odtud jsme se pak spouštěli dolů do lesních průseků, vysněžených koridorů a cest. Čím rozmanitější byl terén, tím více nás těšila jízda na běžkách, kterým jsme dávali přednost před lyžařskými vleky a sjezdováním. Na začátku prosince byly Krkonoše ještě liduprázdné a na boudách ještě vítali hosty jako milé pocestné. Nikde nikdo, ale Josefovi se nakonec vždycky podařilo porazit nějakého osamělého lyžaře, který se vynořil v nepřehledném zákrutu. Vyhlášení výjimečného stavu v Polsku v roce 1981 nás zastihlo na Labské boudě, ta zpráva udeřila jako blesk z modrého nebe nad Sněžkou. Když jsme v neděli večer odjížděli ze Špindlu do Prahy, podobal se návrat útěku. Auto mizerně topilo a možná netopilo vůbec, rádio chraptělo a praskalo, jako by se někde v éteru odehrával nelítostný souboj dialektických protikladů a sil. Ve východní Evropě se začínala bortit jedna velká epocha, rozpadalo se obrovské impérium věčné zimy. Dodnes slyším ty zlověstné, iracionální zvuky, jako když praská led nebo se trhá plachta, a prožívám úzkost i nadšení. Prochladlá Praha byla už protkána sítí samizdatu a samozřejmě i fízlů, městem bloudily podivné fámy. Množily se opisy, k nimž se nikdo nehlásil, šířily se dobré i špatné zprávy. Jemný průklepový papír šustil mezi prsty jako vítr v liduprázdné ulici. V Praze strašilo a moc až šílela hrůzou. Samizdat je pro mě navždy spojen s jemnou vůní papíru, s dobrodružstvím utajené četby. Byli jsme čtenáři, když už nic jiného, čtenáři samizdatu, posluchači Hlasu Ameriky a vášniví lyžaři. Přešla nejhorší doba, pominuly silné mrazy a na starý sníh napadl nový prašan. Projeli jsme Jizerské hory, Lužické kopce a někdy jsme se pustili až na Šumavu. Nikdy jsme se nehnali krajinou odněkud někam, užívali jsme si táhlého skluzu a dávali jsme si načas. Někdy jsme se zastavili v závětří na okraji lesa a oprašovali jsme si sníh z rukávů po veselých pádech. Holky nastavovaly tváře a zvednuté nosy sluníčku a upravovaly si barevné šály. Čert vzal ideologii a celý komunismus, Supové vyhlíželi lepší časy! Ano, ano, tak se jmenoval jeden z živých obrazů, který jsme sestavili jako monumentální alegorickou kompozici podle osvědčených vzorů socialistického realismu. Držím v ruce amatérskou fotografii z legendárního lyžařského výletu, kde stojíme na osvětlené planině, mhouříme oči, zacláníme si je rukou a zíráme kamsi daleko do krajiny. Na první pohled se zdá, že je to docela obyčejný záběr, náhodné seskupení několika osob, běžný turistický žánr. Je báječné počasí, slunce praží a sníh zaslepuje lyžaře jako nastavené zrcadlo. Zahlédli jsme tenkrát lepší časy? Někteří tvrdí, že ano. Martinovi se zdálo, že spatřil malou útulnou kavárničku s červenomodrobílými slunečníky. Každý další sjezd nám nabízel nové a nové vzrušení, ale odpoledne už značné pokročilo. Slunce začalo klesat za růžové obloučky kopců, krajinou zavanul chlad. Na sněhu se rozpíjely velké inkoustové skvrny, les na okraji zčernal. Po celodenním lyžařském výletu jsme vjížděli do modrého soumraku. 68 [pageend70]Hůlky zvonily a črtaly do sněhu poslední tečky čárky. Na tuto chvíli, na tento pozdní návrat dolů do údolí jsem se vždy nejvíce těšil. Sytě modré stíny prosvětlené velkými bílými plochami ubíhaly podle cesty. Dojížděli jsme už za tmy, za volání a pokřikování v úvozu, zkřehlí a nadšení. Ó pozdní návraty na běžkách Erotické klouzání v tmavomodrém soumraku Dravá melancholie osamělých jezdců Na bílé pláni pod lesem Velké zimní concerto grosso Jímavý svist - hluboký tah smyčce Ó táhlý sjezd po svahu dolů K malému hotýlku Ó věčná iluze našich spanilých jízd Sjezd obvykle končil u černé silnice posypané škvárou, která vedla do vesnice anebo k železniční zastávce. Vždycky jsme si přáli, aby náš dojezd končil u malého penziónu, horské chaty či soukromého hotýlku, ale byl to jen sen. Cestou jsme nanejvýše narazili na nevlídnou hospodu, kde u kamen s přidrá- tovanou rourou posedávalo několik místních otrapů. Vždycky si člověk připadal jako zeměměřič Josef K. v Kafkově Zámku. Teplé jídlo žádné, vyhýbavé odpovědi. Každý host, který chtěl něco jiného než pivo, byl podezřelou osobou. A přece to všechno mělo něco do sebe, i ta mizérie měla svůj zvláštní, jedinečný půvab. Doufali jsme, byli jsme mladí a nestěžovali jsme si na útrapy zimního putování. Víkend nám nabízel šanci - zábavu, radost z pohybu, přátelství, ba i lásku. Vyhlíželi jsme lepší časy, ale ty byly ještě dost daleko. Něco nás hřálo uvnitř a hnalo nás přes kopce a bílé stráně za vidinou štěstí. POKUS O NENUCENÝ SLOH V doslovu k Poupatům doporučuje Bohumil Hrabal začínajícím literátům, aby „nikdy neztráceli odvahu, aby pořád psali diletantský a amatérsky pro sebe, pro svých pár přátel...“. Jinak to tenkrát ani nešlo, žili jsme jen sami pro sebe, jeden pro druhého, bavili jsme se a zábavou bylo i mé psaní. Moji přátelé byli mými nejbližšími čtenáři a posluchači a já jsem psal především pro né, jen tak z potřeby přirozené družnosti. Supové jsou mojí filosofií, poetikou, morálkou, i když je třeba tato filosofie jen sofistikou a morálka morálkou dost nemorální. Mezi Supy nevládla nikdy nějaká přehnaná ohleduplnost, Supové byli i nelítostní, a přece to byli ti nejopravdovější a nejobětavější přátelé. I když se mně náhodou podařilo napsat několik slov, která měla hlavu a patu, nemohl jsem očekávat od Supů nic jiného než ironické poznámky. Zpočátku se mě poznámky nemile dotýkaly, ale pak jsem se naučil používat psaní jako zvláštní lest. Pochopil jsem, že 69 [pageend71]psaní pro přátele je néco jiného než psaní pro literární časopis, což se nakonec i vyplatilo. Hlavně jsem nesměl nudit, poučovat a musel jsem se vždy snažit o nenucený sloh. Petr mně dobře radil, abych se hned nenutil do literatury a nepsal povídky usilující o pointu za každou cenu. A tak jsem si psal jen deník, ale možná, že to ani deník nebyl, jen takový tlustý sešit v zelených deskách. V životě někdy rozhodují maličkosti a také tentokrát rozhodla sytě zelená, smaragdová barva desek. Byla to barva husté a svěží trávy, kterou jsem vytrvale spásal den za dnem tak, že jsem zapisoval, co jsem viděl, slyšel a co se právě dělo. Když dnes listuji v deníku, vidím, kolik času jsem nadobro prolenošil a promarnil klábosením s přáteli. Jednou jsme zase seděli večer ve vinárně za Národním divadlem a bavili jsme se o všem možném a také o literatuře a čtení. U stolu s námi seděla krásná zrzavá holka, a když se jí někdo zeptal, jak se jmenuje, tak odpověděla, že Anna Kareninová. Vypadalo to na malý žert a každý z nás také tu odpověď jako takovou vzal. Moc se nám ta holka líbila, říkali jsme jí „rusovlasá kouzelnice“, ale pak se už vícekráte ve vinárně neukázala, jako by se do země propadla. Po mnoha letech, ale to už jsem téměř doopravdy psal a pokoušel se o něco jiného než deník, hledal jsem kohosi v jednom domě v Dlouhé ulici. Věděl jsem, že ten člověk tam sice bydlí, ale nevěděl jsem přesně kde, takže jsem chodil ode dveří ke dveřím a pročítal vizitky nájemníků. Zůstal jsem překvapením stát a nemohl jsem uvěřit svým očím! Na vizitce byla vytištěna dvě jména, která mně nic neříkala a pod nimi bylo ještě rukou připsáno jméno dalšího nájemníka - Anny Kareninové. Mohl to být další žert, ale s největší pravděpodobností to byla pravda. Tehdy jsem pochopil, že literatura není jen fikce, a že její postavy a příběhy se navracejí zpět do reality. S příchodem jara do Prahy jsem vybíhal do ulic, abych se loudal městem a nadbíhal událostem, přátelům a známým. Vždycky jsem nakonec někoho potkal, prohodil s ním pár slov a zase pokračoval dál. Tak se šířily historky a fámy, ba dokonce i literární mýty, aniž by se někdo mohl veřejně hlásit k jejich autorství. Klábosilo se a postávalo na rozích, filosofovalo se a politi- zovalo, ach to byly krásné zlaté časy! Dodnes neznám nic lepšího než potkat přítele na Národní třídé a zajít s ním na skleničku fernetu. Ta krátká a pomíjivá setkání vstupovala i do mého psaní, neboť jsem se snažil podobným způsobem řadit k sobě slova a věty. Opravdu, o nic víc mně ani nešlo než jen o to zachytit ve vzduchu poselství a zase ho předat dál. Od řeky táhlo jaro, vůně se šířila městem a život byl zase plný příslibů a nadšení, i když u moci byli stále komunisté. Měl jsem pocit, že není třeba ještě spěchat a že to nejkrásnější teprve přijde. Jaro mě pokoušelo a slibovalo nové večírky, krásné přítelkyně a nová a nová dobrodružství. Několik metrů od stolečků v kavárně Slávia tekla Vltava a po ní plul Střelecký ostrov, následován Žofínem. Hora Petřín se teprve probouzela k životu, pokrývala se hráškově zelenou plísní. Na křižovatce duněla auta a hrkaly tram70 [pageend72]vaje, až se otřásal celý roh kavárny. Seděl jsem u okna a sem tam jsem zahlédl někoho známého a dal mu znamení. Do malého sešitku jsem zaznamenal několik slov a to bylo vlastně za celý den všechno, co jsem udělal. To ostatní se ztrácelo, míjelo z mého dohledu, plynulo jako řeka, jako lidé na ulici, šumělo jako hovory lidí v kavárně. Jako bych celý den čekal na příchod večera, na tu prodlouženou chvíli na sklonku dne před příchodem noci. Oči žen zkrásněly a také fernet dostával lahodnější chuť. Navečer jsem možná leccos viděl jasněji než v denním světle, jakási tíha ze mě spadla a já chytal druhý dech. Na holém Petříně se rozsvítila světla lamp, vyskočila tam světýlka, elektrické bludičky nad Prahou. Když jsem odcházel ze Slávie, sbíhali se k Národnímu divadlu už první nedočkaví diváci. S rozepnutým kabátem jsem vyšel na nábřeží, přešel jsem most a začal jsem courat večerem. Kaštany na Kampě ještě nerozkvetly, ale něco už bylo ve vzduchu, šimralo pod nosem a vábilo k toulkám. Byl jsem neklidný, předbíhal jsem se jako mizerné hodinky a vdechoval jsem vůně a pachy města. Byla to typická pražská atmosféra, směs opilosti, zamilovanosti, únavy a literárních nálad. Praha mě fascinovala, glosoval jsem ji v příčných průhledech a ironicky komentoval. Psaní mě těšilo a já mu propadal jako neřesti, bez níž už jsem nemohl být. Praha byla tenkrát zapomenuté a ztracené město bez cizinců, její náměstí zela prázdnotou a nudou. Velká epocha komunismu nezadržitelně spěla ke svému konci, ale ten konec byl ještě v nedohlednu. Hesla vybízela k vyšším výkonům, noviny lhaly, lidé mlčeli a Státní bezpečnost honila disidenty. Blížilo se Pražské jaro a už teď bylo slyšet ladění nástrojů. Komunismus se tiše hroutil. Jako správný Sup jsem cítil mršinu, dýchal jsem zhluboka a nabíral sílu. Moji přátelé, přátelé starých nepořádků, si nedovedli představit konec epochy jinak než jako velkolepý, báječný večírek. Ale když ten konec přišel, ani trochu se nepodobal lampiónové slavnosti, našemu plesu v Čísovicích na začátku prázdnin. Ze čtyř ročních období si nakonec revoluce vybrala sychravý a nevlídný podzim. Dospěli jsme, ale i zestárli a naše lásky to odnesly s námi. Jsme trochu směšní hrdinové, když dnes vyprávím, jak jsme se bavili, jak jsme vzdorovali a vyhlíželi lepši časy. Supové jsou mýtem zlaté Prahy, legendou mužské ješitnosti. Byli jsme hrdinové a nebyli, jak se to vezme! Byli jsme nevinní jako padlí andělé, byli jsme zkaženými světáky a rádi jsme si na ně hráli. NEZNÁMÁ FRESKA Hle ženy Ne nepodobné Lučním kobylkám Nahé ženy S dlouhými stehny 71 [pageend73]>4 pevnými zadky Ó ženy Sestupující Z točitých schodů A kráčející Nám vstříc A hle Supové Unavení moudrostí Více než věkem Ó muži V nejlepších letech Tak promarněných Nekonečným žvaněním Supové Přesycení mršinami A ztěžklí už Pro boj a vzlet Vypravěči-dobyvatelé Muži-hrdinové Usínající V klínech žen Hle vznešená společnost Moji přátelé Koření lásky a neřesti Na staré fresce V pompejánském stylu Trochu demagogie A trochu dekorace Obraz doby? Ó krásný život Na konci léta Roku 1983 Hle nová mytologie Zrození a zánik Pompejí Obraz či spíše skvrna Ó dávná plíseň Rozkoše a smrti Která teď vyrazila Na holou zeď 72 [pageend74]ÚHEL ZAUJATOSTI (Esejistické črty) Rudolf Starý „Skutečnost není, jak známo, nikdy pouze taková, jaká je sama o sobě, nýbrž je vždy též taková, jak na ni nahlížíme” C. G. Jung Gentleman - pária Chování lidí nikdy zcela nepostrádá životní moudrosti. Není to ovšem životní moudrost toho druhu, aby snesla přísná měřítka, jež na ni kladou filosofové, ať už třeba starověcí stoikové nebo novodobí humanisté. Měřítkem této životní moudrosti tzv. průměrného, prostého či vlastně každého člověka je přežití. Tato nepříliš vznešená, avšak nesporně rozumná a účinná filosofie se zaměřuje k tomu, aby v dané situaci a za daných podmínek jedinec obstál při střetnutí s těmi silami, které ho do této situace v průběhů jeho života dostávají a které vždy představují jistou výzvu ve smyslu nároku a ohrožení. Můžeme z nějakých vyšších hledisek pohrdat lidmi za to, že se vesměs chovají opatrnicky, zbaběle, vypočítavě, pokrytecky, podlézavě a egoisticky - to však nic nemění na základní skutečnosti, že se jim právě díky těmto vlastnostem a tomuto chování daří úspěšně překonávat běžné krizové situace všedního dne, zatímco ti, kteří nejsou s to se této životní moudrosti podřídit a tvrdošíjné, bezděčné či ze setrvačnosti, uplatňují ve svém chování takové vrozené sklony, jako je smysl pro spravedlnost, pravdu a poctivost, narážejí na každém kroku na potíže, komplikují si život, vyvolávají v lidech kolem nevraživost a v konečném součtu pak vždy prohrávají. Když se zamýšlím nad tímto staronovým problémem, který jako by v našich podmínkách pouze nabýval na zvláštní ostrosti, nemohu se ubránit nutkavé představě typického románového gentlemana jako patrně jediného opravdu hlubokého řešeni tohoto problému. Gentleman představuje nejen dějinný lidský typ, jeden z mnoha, který se v průběhu kulturních dějin Evropy vytvořil a který podléhá módním proměnám stejně jako střih saka či tvar klobouku, nýbrž je ztělesněním trvalého životního postoje, představuje stále platnou politickou antropologii v každodenní životní praxi. V klasické podobě je gentleman příslušník zámožné společenské vrstvy s bohatou rodinnou tradicí, jehož povinností, snad jako „trest“ za toto skvělé společenské postavení, o něž se osobně nijak nezasloužil, je ztělesňovat všechny ty vlastnosti, které jsou jinak vždy opakem životní moudrosti a vedou nevy- 73 [pageend75]hnutelnè k životnímu nezdaru - takové, jako je víra v ideály, ve „fair play“, ve slušnost, důstojnost a nezávislost každého jedince. Skutečný gentleman je proto vždy tak trochu praštěný, je k smíchu svou bezelstnou samozřejmostí, s jakou například ve funkci ministerského předsedy přijíždí do Saharské pouště, kde již několik miliónů let ani nekráplo, s rozdrbaným deštníkem, aby se zde s touto komickou výbavou ujal řízení vojenských operací proti smrtelně nebezpečnému nepříteli. Skutečný gentleman je k smíchu, neboť se za všech okolností chová způsobem, který by ostatní přivedl zcela jistě když ne do záhuby, pak alespoň k naprostému nezdaru. On jediný si něco takového může dovolit: je zaštítěn svým majetkem, společenským postavením, rodinným zázemím, výchovou, sdílenou s ostatními příslušníky své společenské vrstvy. Nejlepším důkazem o vznešené praštěnosti pravého gentlemana a o jeho nenahraditelné sociální roli jsou anekdoty o lordech, neboť anekdoty nelžou. Na to by bylo možné namítnout, že Evropa, pokud stále ještě trvá „podle svého počátku“, se jako o základní antropologický typ po staletí opírala o „křesťana“, a nikoli o gentlemana. To je jistě pravda, ale gentleman sám je bez křesťanství (s jeho rytířstvím) nemyslitelný stejně jako bez antického stoicismu, nehledě na to, že i křesťan by měl být rovněž gentleman, ovšem bez oněch sociálních a majetkových atributů, které mu v zemi jeho původu příslušejí. Slabost řadového evropského člověka se však prokázala snad nejvíc právě v tomto ohledu. Být gentleman-pária bylo vždy nad jeho síly. A platí-li to pro minulé věky, o to víc je to pravda dnes, v našich dnešních podmínkách. Nepřátelský svět a ti druzí se zdají být stále silnější, zatímco poslední zbytky gentlemanů-páriů jsou stále zdeptanější, stávají se stále nápadnějším terčem pro každou nízkost a představují stále trapnější a směšnější exempla lidského ztroskotání, navíc bez špetky oné vznešenosti, jež kdysi zdobila jejich klasické předchůdce. Hudební obětina Koupil jsem jako dárek jedné své přítelkyni Bachovu Hudební obětinu. Napadlo mě přitom, jak asi tato zvláštní skladba může působit na někoho, kdo ji slyší vůbec poprvé. Když o tom tak uvažuji, vnucuje se mi otázka, zda tato skladba, na rozdíl od všech ostatních, není určena k něčemu jinému než jen k obvyklému poslechu. Zda její jedinečný smysl není v tom, aby v nás probouzela zcela jinou hudbu, totiž tu, kterou lze slyšet jen vnitřním uchem a která není hudbou v obvyklém smyslu slova, nýbrž zvláštním druhem dění pod povrchem věcí viditelných a slyšitelných, něčím, co bychom velmi váhavě nazvali „plynutím pra- řádu světa“. Při poslechu této skladby bychom tedy měli nejspíš zapomenout na to, co slyšíme, a zaposlouchat se hlouběji do sebe. Nastražit své vnitřní ucho a pokoušet se zaslechnout, co starověcí filosofové nazývali Logos, Tao či Spiritus. 74 [pageend76]V parafrázi apoštola Pavla se nám tak muže začít zdát, že Duch tu inspiruje a vyjevuje sám sebe a na dobu vyměřenou trváním této skladby se stává slyšitelným a vnímatelným na nejčistší a nejoproštěnéjší zpüsob. Ostatně ve smyslu téže myšlenky je pravá modlitba, a tedy i pravá hudební obětina ta, kterou inspiruje sám Duch a adresuje ji takříkajíc sám sobě. Co je na této skladbě zvlášť pozoruhodné, je její strohá formální, téměř matematická struktura, nápadná zejména v notovém záznamu a připomínající jako celek zábavnou hříčku. A tato hudba, zdánlivě sestrojená pomocí pouhé důmyslné logiky, je zdrojem požitku, k němuž máme chuť se neustále vracet, jako bychom měli pocit, že jsme jej nedokázali plně vychutnat, nebo proto, abychom se pokusili opětně vypátrat, v čem je vlastně při vší prostotě její podmanivé kouzlo. Bachova Hudební obětina je nejnázornějším a nejpřesvědčivějším důkazem toho - pokud je takového důkazu vůbec zapotřebí -, co v podobě Logu bylo v antice základním prvkem výstavby vesmíru. Tato skladba vypovídá, že svět je Řád, Smysl a Duch a že stačí jen otevřít své vnitřní ucho, odpoutat se na předem stanovenou vzdálenost od všeho Neřádu, Nesmyslu a Bezduchosti - a naslouchat. Nasloucháme-li dobře, ocitneme se rovnou před otázkou všech otázek: působí tento Logos na způsob přírodního zákona, tj. razí si cestu vytrvale a nepozorovaně bez ohledu na to, jaký postoj k němu lidé zaujmou, nebo je jeho působení ve světě lidí závislé na tom, zda bude každým přijat a skrze individuální život teprve přiveden ke své platnosti? Kdykoli přemýšlím o paradoxech tohoto věčného problému, vždy se mi dříve nebo později vybaví - jako daleko nejnápadnější, i když ne přísně filosofický, spíše „imaginativní“ argument-vyprávění Martina Bubera z doby jeho dětství. Jako chlapec četl kdysi krátký anekdotický příběh, který zněl: „U bran města sedí malomocný žebrák a čeká. Je to Spasitel.“ Protože příběhu nerozuměl, běžel za svým dědečkem, který kromě toho, že byl statkářem, byl i vynikajícím znalcem talmudu, a zeptal se ho: „Na koho čeká?“ A dědeček mu odpověděl: „Na tebe!“ Pokud je nějaká religiózní představa, která ve mně dokáže vzbudit nejhlubší úctu, je to představa něčeho mocného a vznešeného, co samo ze své převahy upouští od toho, aby se ve svété prosadilo přímo, okamžitě a navzdory všem námitkám, a co takto dovede ve své zdánlivé ubohosti s nejhlubší vnitřní jistotou a klidem čekat, až bude jako takové rozpoznáno a přijato. Neměl-li vesmír usnout věčným spánkem nebo se roztříštit ve zběsilém a nesmyslném hemžení, bylo třeba pro něj vymyslet hru, která by jej dokázala udržet ve stavu bdělosti pokud možno tím nejzábavnějším způsobem. Logos (resp. Spiritus) je název jedné takové „královské hry“. Jejím základním pravidlem je dobrovolné upuštění od přímého vstřelení branky. Silnější má v této hře dát zásadně přednost nahrávce spoluhráči. V kanadském hokejovém bodování se ostatně zcela správně hodnotí nahrávka stejně vysoko jako sama vstřelená branka. 75 [pageend77]Spřízněné duše Dříve se často hovořilo o „spřízněných duších“. Dnes už sice nevíme, co se za tímto poněkud zprofanovaným označením skrývá, nicméně potřeba navázat vztah tohoto druhu v nás nepřestává trvat. Místo abych pátral po důmyslných psychologických definicích, posloužil jsem si jedním Jungovým dopisem, v němž se podává překrásný příklad takového vztahu, a to nikoli na základě teoretického výkladu, ale pomocí legendy. Tato legenda vypravuje, že když Ludvík I. Pobožný, syn Karla Velikého, navštívil v přestrojení svátého Jiljí a když tito dva stanuli tváří v tvář, aniž se vzájemně znali, poklekli před sebou na kolena, objali se a políbili - a to vše bez jediného slova. Tato příhoda, kterou si dnes dovedeme představit leda jako důsledek prudkého hnutí mysli nebo jako chvilkové citové vzplanutí, nejspíš pod vlivem alkoholu, byla myslitelná jen proto, že ti dva, kteří se tu setkali, spolu sdíleli stejné světonázorové stanovisko, pokud jde o první a poslední věci člověka. Jejich bytosti měly společné duchovní kořeny, a jakkoli tyto kořeny zůstávaly skryty pod povrchem vědomí, bylo možné je rozpoznat už z pouhých rysů tváře a z výrazu očí. To, co dva jedince spojuje, aniž by je to spoutávalo a rušilo jejich nezávislost a odlišnost, musí být zřejmě dostatečně hluboké a universální. Žádný mocenský, politický nebo národní zájem není nikdy s to takové „catholicum“ vytvořit. Pravé „catholicum“ je vždy duchovní povahy. Moderní doba pokládá za takový obecný základ buď úzce skupinové zájmy, nebo za ně prohlašuje údajně prosté a všemi intuitivně chápané „člověčenství", vyjadřované rčením, že „všichni jsme koneckonců lidé“, tj. všichni jsme v podstatě stejní, neboť všichni máme přece ruce, nohy, mozky a sdílíme tytéž starosti a zájmy, a je tudíž jen přirozené, když se všichni budeme mít rádi. Je třeba říci, že výsledky této nejlacinější „katolicity“ tomu plně odpovídají. Snad nejostřeji je dokázal vystihnout M. Buber, když označil „existenciální nedůvěru všech vůči všem“ za jeden z hlavních důvodů, proč se současná existenciální krize zdá beznadějná. Právě tato nedůvěra všech vůči všem brání „jakékoli smysluplné diskusi o skutečných rozdílných zájmech“. Z hlediska Buberova přísného monoteismu je tato roztříštěnost a z ní plynoucí vzájemná nedůvěra zvláště názorná. Vyznává-li dnes každý zcela odlišné „bohy“, resp. modly, je spřízněnost mezi lidmi možná vždy jen v okruhu platnosti té či oné modly. Opravdová spřízněnost může přijít ke slovu jen tam, kde tímto obecným základem je láska k jedné jediné věci, myšlence nebo k jedné jediné Osobě. Nezdá-li se dnes něco takového z různých důvodů možné (a to dokonce ani v politické oblasti, kde se veškerá propagandistická a utlačovatelská moc zaměřuje k tomuto cíli), v čem pak ještě zbývá hledat takový hluboký společný základ pro opravdovou lidskou pospolitost? Není dnes právě tento obecně pociťovaný nedostatek takového základu, ztráta toho dosavadního a hledání nového tím, co ještě může mezi lidmi rozdílných povah a zájmů vytvořit pevnější pouto? 76 [pageend78]Kdo by však byl ochoten dnes, kdy se každý stébla chytá, vyhlásit svůj „duchovní bankrot“, a přiznat svou „nekonečnou bídu“, a žádat o smilování třeba samého Satana, tak jak to už dávno před námi učinil Baudelaire?: Ty, který všechno víš, ty pane hlubin, králi, jsi lékař úzkostí a utišuješ žaly, Satane, smiluj se nad dlouhou mojí bídou! Ty, jenž znáš každý kout, máš moc nad temnotami, kam nepřející Bůh skryl svoje drahokamy, Satane, smiluj se nad dlouhou mojí bídou! Ty otče sirotků, jež v hněvu proklínaje Bůh otec vypudil z bran pozemského ráje, Satane, smiluj se nad dlouhou moji bídou! Vykastrovaná duše Když se zamýšlím nad osudy naší generace (čtyřicátníků), nemohu se ubránit dojmu, že žalostný obraz, jaký dnes skýtá, je důsledkem toho, že jsme až příliš snadno podlehli pokušení a mámení doby. Nechci tím říci, že jsme svou kůži prodali příliš lacino - že jsme neprojevili dost odvahy a ochoty obětovat své osobní zájmy ve prospěch nějakého vyššího cíle nebo podobně. Myslím si spíš, že jsme se nechali odzbrojit ještě dřív, než vůbec k nějakému střetnutí mohlo dojít, a co je nejhorší, že jsme tak učinili dobrovolně, dokonce s pocity pýchy a hrdosti - že se zbavujeme veteše, jež tížila předcházející generace, a že teprve my se konečně můžeme stát tím, po čem lidstvo (údajně) vždy toužilo a co nám (šťastným!) naše doba nabízela jako nejvyšší hodnoty, přístupné všem, kdo jsou ochotni zbavit se „starého člověka“ v sobě a odhodit pouta minulosti. Těmito masově dostupnými nejvyššími hodnotami doby byly vědeckost, pokrokovost, účast na přetváření světa, pravá pospolitost, zlidštělý a všestranně se rozvíjející člověk. Jestliže si duch doby chce připravit celé generace pro své světodějné účely, učiní tak nejlépe tím, že jim ponechá možnost, aby si sami nasadili ohlávku, a to v radostné obluzenosti představou, že se tím vysvobozují z pout minulosti a rodí se k novému životu. Předpokladem tohoto dějinného úskoku doby (jenž se pak obětem jeví jako krutý „žert“) je přesvědčit své současníky, že to, z čeho jako z kořenů žijí, je veteš, jíž je třeba se co nejrychleji a nejdúkladněji 77 [pageend79]zbavit. Důležité je přitom vyvolat dojem, že odhodit starou veteš a obléknout některý z připravených konfekčních svršků je otázka překonání zaostalosti a předsudků našich dědů a babiček, jedním slovem všeho toho balastu předcházejících věků nevědomosti a úzkoprsosti. Volba, kterou každá doba svým současníkům nabízí, nezní: „Žít v pravdě, anebo ve lži“, nýbrž spíš: „Žít na úrovni doby, anebo být trapným zaostalcem.“ Jenže žít na úrovni doby zároveň vždy znamená být k dispozici pro všechny dobové výkyvy, iluze, zmatky, módy a krátkodeché programy. Odhodit údajnou veteš zaostalých světonázorových představ minulosti znamená zbavit se jediné možnosti, jak zachovat svou kontinuitu, totožnost a paměť čili jak se ve svém individuálním životě opírat o něco věčně platného a hodnotného, trvalého, prověřeného a pevného. Tak se stalo, že v rámci odhazování veteše jsme se dokázali zbavit všeho, na čem byl po tisíciletí založen náš život. Tak se také mohlo stát, že při svlékání kůže „starého člověka“ jsme si nechali vykastrovat i svou duši. Stali se z nás duševní eunuchové. V důsledku toho jsme ztratili smysl pro celou duchovní polovinu světa, která není nasnadě a nelze ji vidět očima a hmatat rukama, ale která je přístupná jen vnitřnímu zraku duše. Svět pro nás pozbyl hloubky, barvy a vůně a stal se plochým a bezútěšným, protože ony známé „jákobovské studně“, z nichž čerpá svou vláhu, byly při tom zasypány. Stali se z nás vědecky objektivní (střízliví) a realisticky uvažující (přízemní) tvorové bez fantazie, o to víc pěstující své malé osobní ješitnosti a zakrývající svými konfekčními životními úspěchy svou trapnou prázdnotu. Duševní eunuch již nedokáže pochopit, kolik mužné odvahy a bláznovství je zapotřebí k takovým duchovním činům, jako je víra, naděje a láska (tři věci, na nichž kdysi spočíval život). Jestliže člověk uvěří, že duše je výmysl šamanů a duchovní svět patologická chiméra určená k ovládání slabomyslných, je ztracen. Od té chvíle je vydán napospas biologickým, mechanickým a mocenským procesům a prodělává proměnu v nového tvora, jakého svět dosud nepoznal: choval jej pouze jako jednu ze svých nejhorších nočních můr; totiž jako představu jakéhosi umělého homunkula, oduševnělého vykonavatele a uživatele, novodobého jeskynního člověka, vybaveného civilizačními prostředky a ovládaného nečistými démony. Není-li svébytného duchovního světa, jsou všechny nejvýznamnější hodnoty tradiční evropské kultury pouhé produkty měnících se materiálních poměrů. Filosofické soustavy, náboženské představy stejně jako umělecká díla nejsou pak ničím jiným než výtvorem hospodářských poměrů a jejich nejdynamičtější složky - výrobních sil. Pascalovy Myšlenky jsou v logice této šílené fantazie, vydávající se za pozitivní védu, koneckonců stejným „výliskem“ jako třeba levý přední blatník osobního vozu. A Beethovenova Mondscheinsonate vznikla buďto jako derivát sociálního pohybu majetných vídeňských krupičkářú a plá- teníkú na počátku 19. století, nebo jako důsledek přetlaku pudového života skladatele a z toho vyplývající nutnosti „náhradního ukojení libida sublimací“ (srozumitelně řečeno: jako důsledek toho, že baronka Guicciardiová jednoho 78 [pageend80]krásného letního večera Ludvíka „nepřipustila“; jistě netušila, jaký záslužný čin tím pro světovou kulturu vykonala!). Má-li naše generace nějaký úkol, pak tento úkol spočívá v tom, aby se vymanila z tíživého balastu dobové oblbenosti a pokusila se - nechce-li být už zaživa počítána k oněm mrtvým, kteří pohřbívají své mrtvé - znovuobjevit zasypané „jákobovské studně“ věčně živých symbolických obrazů, vizí a myšlenek, bez nichž život na každé lidské poušti hyne, i kdyby se tato poušť vydávala za sebepokrokovější, sebevědečtější a dějinami sebeposvěcenější. Úhel zaujatosti Vezmu-li v potaz autory, jejichž knihy právě pokrývají v obvyklém nepořádku můj stolek -Junga, Baudelaira, Henryho Millera, Prousta, T. S. Eliota, Bubera -všichni se přes veškeré rozdílnosti shodují v jednom: poznat skutečnost lze jen na způsob vlastní zaujatosti, jinak řečeno, žít ve skutečném, nikoli pouze iluzorním světě od nás nevyžaduje co nejdůkladnější zřeknutí sebe, nýbrž naopak co nejúplnější přiznání k sobě. V obecné formulaci by tento názor zněl takto: skutečnost mohu poznat a vstoupit do ní jen cestou své zaujatosti; aby se však tato zaujatost nestala zaslepeností, musím znát nejprve sám sebe a svůj „příběh“, pomocí něhož se pokouším „převyprávět“ svůj život. Nechci-li tedy žít ve vzduchoprázdnu či na písku, nýbrž ve skutečnosti, nesmím přestat uhadovattento svůj „příběh“, svůj úhel zaujatosti, nebo jak by řekl Jung, svou „osobní rovnici“. Toto stanovisko vychází z faktu, že co vidíme jako skutečnost, je neodluči- telně spojeno s tím, z jakého hlediska se díváme. Co vidíme, závisí na tom, kdo jsme a jaký vzor vidění jsme vtiskli svému životu. Jen na tento zaujatý způsob můžeme vůbec dospět ke skutečnosti, která na nás sice není nikdy zcela nezávislá, ale která nás nekonečné přesahuje a jejíž majestát pro nás zůstává provždy nejvyšším kritériem. Nikdo nedokázal vyjádřit tento základní existenciální problém lépe než Baudelaire, který ve sporu s „realisty“ označil jejich stanovisko za „pozitivistické“ a formuloval je takto: „Chci předvádět věci takové, jaké jsou nebo jaké by byly za předpokladu, že já neexistuji.“ (Estetické zajímavosti) Žijeme-li dnes ve snovém světě, který povážlivou měrou ztrácí styk se skutečností a vnucuje nám o sobě své vlastní schizofrenní představy, ukazuje Baudelairův spor s „pozitivisty“ na jeden z významných milníků na cestě, jež vedla k tomuto výsledku. Svědčí o tom, že již před celým stoletím byla doba zralá k tomu, aby specifický úhel zaujatosti moderní přírodovědy, koncipující se jako „objektivnost“, pronikl i do takových hájemství intimnosti, jako je umění. Tím padla poslední bašta „subjektivnosti“, a cesta k despocii unifikovaného světonázoru byla definitivně otevřena. Usilovat o svůj vlastní úhel zaujatosti bylo od tohoto okamžiku spojeno s pocitem vyděděnosti a prokletí (viz Bau- delairovo Žehnání na začátku jeho Květů zla). „Pozitivistický" svět si jej pohotově vyložil jako pózu zneuznaného uměleckého dandyho. Úhel zaujatosti 79 [pageend81]moderní přírodovědy, kladoucí důraz na disponovatelnost, zužitkovatelnost a předpovéditelnost, s sebou nutně nese, kromě skvělých technických triumfů, i zúžení toho, co se chápe jako skutečnost. Vzpoura intelektuálů Baudelairovy doby proti „měšťáckému světu“ byla protestem proti zúženému, jednostrannému a ve svých důsledcích deformujícímu pojetí skutečnosti, podle něhož bylo možné skutečnost jednoduše učinit objektem zkoumání, ovládnout ji, disponovat jí, zužitkovat ji, propočíst a předem odhadnout. Tato vzpoura byla, a dodnes je nesena představou skutečnosti, která tento „pozitivistický“, nebo jak se ještě dlouho potom říkalo, „měšťácký svět“ nekonečně přesahuje, a nelze ji na něj ani redukovat, ani jím trvale spoutat. Dívat se na svět jenom z tohoto „pozitivistického“ úhlu by znamenalo katastrofálně degradovat skutečnost a zploštit celý lidský život, který se o ni musí opírat, a vydat člověka napospas uvolněným procesům, v nichž bude napříště pokládán za pouhou látku k disponování, zužitkování a propočítání. Na počátku neblahých konců, k nimž současné století v zacházení s lidmi dospělo, je tedy přijetí specifického úhlu zaujatosti moderní přírodovědy za jediný případ nezaujatosti. Všechno ostatní bylo od tohoto okamžiku pokládáno za zaujaté, tj. neobjektivní, zavádějící a scestné. Skutečnost jako něco, co daleko přesahuje každý specifický úhel zaujatosti a čeká na to, aby bylo člověkem objeveno, otevřeno, kultivováno, a aby na tom člověk založil svůj život, tu od tohoto okamžiku leží ladem, je něčím nadbytečným, ba zbytečným, zatímco lidé umírají ještě zaživa na nedostatek právě této skutečnosti. Tato situace vznikla tedy již dávno předtím, než se vyskytly moderní politické des- pocie, které si nakonec uzurpovaly i právo rozhodovat o tom, co je a co není vědecké, tj. jedině správně zaujaté, a tedy i jedině skutečné. Prorazit si cestu k plné, nedeformované a nezredukované skutečnosti by tedy nejprve předpokládalo překonat dobový předsudek subjektivnosti, nevě- deckosti, neobjektivnosti, individualismu, zpátečnictví, neodbornosti, odcize- nosti a výlučnosti. Oč je ve srovnání s tím jednodušší přehlušit úzkost z širého světa skutečnosti a z vlastní odpovědnosti v něm touhou mít ji „pod palcem“, mít za všech okolností „vrch“, nejlépe pomocí některých zaručeně úspěšných dobových vědeckých disciplín, jež nám umožní dosáhnout všeobecně uznávaného sociálního postavení! Teprve na pozadí této situace „moderního člověka“ můžeme začít chápat a oceňovat pokusy těch, kteří se odvážili prorazit si cestu ke skutečnosti na svůj vlastní, nejistý, tisíckrát zpochybněný a nesmírně namáhavý způsob; pokusy zrozené ze zoufalé potřeby vymanit se z nedýchatelného světa, v němž „tout est suffocant et blěme“, a „velkými, širými, mocnými perutěmi / k těm světlým krajinám / se / svobodné rozletět“; pokusy, které „pozitivní“ svět přezíravě označuje za projevy nezralosti, za důkaz neschopnosti přizpůsobit se nárokům dospělého a rozumného světa (pozitivistické vysvětlení v podobě nějakého traumatického zážitku z dětství se vždy najde), za neurotický únik ze skutečnosti, (tj. ze sobě „střižené“ skutečnosti) a za idealistickou (tj. im- potentní) touhu po zásvětnu. 80 [pageend82]Jako by se chtěl vyhnout takovým a podobným obviněním, rozhodl se jeden z posledních těchto velkých neurotiků, Henry Miller, že si cestu do skutečnosti, s prominutím, „prošoustá“. Byl to jeho vlastní, osobní způsob, jak se k ní dostat, a měl dost odvahy, aby na této cestě vytrval, i kdyby ho celý civilizovaný svět měl pokládat za pouhého „prasáka“. Lépe než kdo jiný tak svým dílem i svým životem, které splývají vjedno, dosvědčuje obtížnost dnešní situace, kdy proces omezování, zužování a krácení toho, co je Svrchovaná Skutečnost, ohrožuje životaschopnost člověka v původním rozvrhu vyjádřeném slovy „crea- tura Dei" a hrozí přeměnit ho v tvora, jehož život se rozpadá na dvě vzájemně nesouvisející části: na jedné straně život mechanického předvádění, fungování, vykonávání a předstírání z vnějšího příkazu, na druhé straně instinktivní koloběh ve vleku primitivních sklonů a potřeb. Proto je také Henry Miller první, kdo nám může na naši vlastní cestě za „skutečnějším světem" dodat odvahy, a to bez ohledu na všechny zvláštnosti a osobitosti, jimiž se vyznačovala jeho cesta. (Ostatně sám se v pozdějším věku díval na obscénnost svého díla - své životní kalvárie - se směsicí rozpaků a shovívavosti; byl by jistě poslední, kdo by z ní chtěl dělat obecný program.) (1981) Sháníte PROSTOR? Vždy jej dostanete v těchto prodejnách: Praha Knihkupectví Fišer, Kaprova ul., Praha 1 Knihkupectví Orbis, Václavské nám., Praha 1 Knihkupectví Kalich, Jungmannova ul., Praha 1 Knihkupectví Růžička, Pasáž banky, Příkopy, Praha I Bratislava Knihkupectví ARTFÓRUM Bratislava Brno Knihkupectví Atlantis a v dalších vybraných prodejnách nebo na Stáncích PNS 81 [pageend83]Pro nový věk novou filosofii! ALEISTER CROWLEY KNIHA ZÁKONA Nejzávažnější magicko-alchymicko-mysticko-kabbalistický dokument tohoto století přináší poselství vyšších inteligencí a nabízí kromě ohromujících individuálních zákonů pro každého překvapivě jednoduchou filosofii bez rozumování a sofistik. Výpravný dvoubarevný tisk na dobrém papíře v rakouském 300g kartónu ALPINE na 96 stranách. Cena 44,- Kčs. Přímý prodej: Knihkupectví Fišer, Kaprova — Praha Československý spisovatel - Brno Ženíškovo knihkupectví - Brno MARTIN MRSKOŠ nakladatelství HORUS Úvoz 54, 60200 Brno [pageend84]esej POSTDËJINNÉ ELITY KRITIKA MOCI Vilém Flusser (Psáno pro PROSTOR, Praha) Profesor Vilém Flusser vyslovuje ve svém eseji názory, které již svou vyhro- ceností a důsledným domýšlením závěrů ze zvolených předpokladů nemohou nevyvolat ostrou polemickou reakci. Takovou polemiku bychom pokládali za nanejvýš žádoucí. V. Flusser hovoří o vývojových trendech současné teorie rozhodování, které se již podle všeho mohly prakticky uplatnit například při vedení války v Perském zálivu. Nelze nad nimi jednoduše mávnout rukou. V konfrontaci s těmito ideovými trendy je třeba naopak ještě usilovněji hledat naši vlastní identitu v současném prudce se vyvíjejícím světě, opírajíce se přitom především o zkušenosti se snahou totalitarismu o tzv. vědecké řízení společnosti. Součástí této konfrontace je především otázka, kde končí relativní hranice užitečného využívání moderních počítačových strojů a kde začíná ne- překročitelná, a hlavně neposunovatelná mez odpovědného rozhodování člověka, na němž se podílejí nejen jeho rozumové schopnosti (do značné míry jistě lépe simulovatelné strojem), ale celá jeho osobnost. V úsilí o větší svobodu nestojí tedy volba mezi strojem a člověkem, nýbrž vždy jen - zůstaneme-li na úrovni politického rozhodování - mezi člověkem svobodným a člověkem nesvobodným. První bude svobodu pokládat za přirozenou součást sebe i světa, druhý bude se svobodou na štíru - a připraví o ni i ostatní. Míra využití počítačových nebo rozhodovacích strojů na této základní situaci nemůže nic změnit. Ledaže bychom za svobodu pokládali volný čas získaný tím, že bychom své právo na politická a občanská rozhodnuti přenechali strojům (a ovšem jejich uživatelům). * * * Moc má dva horizonty: všemoc a bezmoc. Přijmeme-li je za zorné úhly, získá tím pojem moci zvláštní nádech, jehož jsme si při obvyklých úvahách o moci nepovšimli. Může být někdo všemocný? Pokud ano, pak ne v tom smyslu, že by mohl dělat, co jej napadne. Neboť pro to máme jiné slovo, totiž svévole. Co máme na mysli, když o někom říkáme, že je všemocný, je schopnost proměnit všechna učiněná rozhodnutí ve skutek. Moc tedy předpokládá, že se přijmou nějaká rozhodnutí. A rozhodnutí opět předpokládají, že se posoudí 83 [pageend85]různé alternativy a provede se z nich kritický výběr. A co tím máme vlastně na mysli, když o někom řekneme, že je bezmocný (ne-mocný)? Nechceme tím vyjádřit, že se stal předmětem, s nímž lze volně disponovat. Neboť pro to máme vhodnější slovo, totiž „mrtvý“. Chceme tím říci, že není schopen posoudit různé alternativy, kriticky je zhodnotit a učinit nějaké rozhodnutí. Podle toho je moc pojem vyjadřující schopnost uvést ve skutek učiněná rozhodnutí. Tohoto pojmu se však obvykle používá v poněkud užším smyslu. Jestliže se rozhodnu, že si dám ke snídani rohlíky, a také tak učiním, odporovalo by jazykovým zvyklostem, kdybych řekl, že mám moc nad svou snídaní - a kdybych pak tuto moc podrobil kritice. Nicméně způsob, jakým někteří dietetikové hovoří o zdravé a výživné snídani, by bylo docela dobře možné označit za kritiku toho, jak snídáme, i když podle mínění autora tohoto eseje si tato oblast „moci“ bude muset na svého Machiavelliho ještě nějaký čas počkat. Co máme na mysli pod obecným pojmem moci, je schopnost člověka nebo skupiny lidí uskutečnit přijatá rozhodnutí, jež se dotýkají ostatních lidí a jejich zájmů. Jde tedy o politická rozhodnutí v nejširším smyslu slova. Zde je třeba upozornit na jednu důležitou okolnost. Mohlo by se zdát, že rozhodnutí dát si ke snídani vejce na měkko či nikoli, je soukromou záležitostí, kdežto rozhodnutí kontrolovat ceny je záležitostí veřejnou. Podíváme-li se však na problém blíže, hranice se stírají. Jestliže se větší množství lidí rozhodne, že si ke snídani nedá vejce na měkko, a to z přehnaných obav před cholesterolem, bude to mít za následek, že klesne cena vajec. A jestliže se nějaký úřad rozhodne, že bude udržovat cenu vajec na dosavadní úrovni, pak se mu to může podařit jen za předpokladu, že bude pokládat za disponovatelné objekty nejen vejce a slepice, ale i výrobce vajec a jejich spotřebitele, i všechny zprostředkující články mezi výrobou a spotřebou. V prvním případě má soukromé rozhodnutí politické důsledky, v druhém se zdá, že rozhodnutí má politický charakter, ve skutečnosti však má depolitizační účinky. A to nás staví před otázku: Nemá každé uskutečněné rozhodnutí ve veřejné sféře ipso facto depolitizační účinky, protože proměňuje lidi ve věci, takže „politická moc“ se stává kvadraturou kruhu? Z této otázky chceme v naší úvaze vycházet. * * * Jestliže se totiž pojem moci nebude vztahovat na oblast politiky, pak obsah toho, co pokládáme za politické vědomí, se z velké části vytratí a pozbude smyslu. Neboť to, oč jde v politice, je právě otázka, kdo má moc, kdo ji má mít a jak ji držitelé moci vykonávají. Politické vědomí nelze oddělit od kritiky moci. Jestliže si však uvědomíme, že moc není politický pojem, nýbrž pojem funkční, a tudíž formalizovatelný, a ozřejmíme si, že moc je schopnost uskutečňovat rozhodnutí, přijatá podle určitých kritérií, a to v kterékoli oblasti společenského života, pak jsme díky tomuto uvědomění překonali politické vědomí ve prospěch formálního. V současné době jsme nuceni k takové proměně vědomí z konvergujících důvodů. A pokud se ještě někdo zabývá kritikou moci 84 [pageend86]v politickém smyslu, svédči to o tom, že není dobře informován. A jedním z nejvýznamnějších faktorů podmiňujících tuto proměnu vědomí jsou nové poznatky o tom, jak probíhá rozhodovací proces. Teorie rozhodování nás poučuje, že v každém okamžiku stojíme před množstvím alternativ, z nichž si zvolíme na základě kritérií, vesměs jen napůl vědomých, jen jednu alternativu, přičemž všechny ostatní odmítneme; že tato zvolená alternativa v sobě obsahuje nový „vějíř“ možností, z nichž si stejnou metodou opět zvolíme pouze jednu alternativu, a tak to pokračuje dál až do smrti. To znamená: Teorie nám ukazuje, že dokud žijeme, jsme nuceni se stále znovu rozhodovat, stále odmítat nabízející se možnosti ve prospěch jen jedné z nich. Že pod tímto tlakem pokračujeme v uskutečňování svých rozhodnutí, dokud nás smrt nevysvobodí z této trýznivé volby. Takto by tedy vypadala kritika moci, kritika trvající nutnosti volit, rozhodovat se a tato rozhodnutí uskutečňovat. Není divu, že se pokoušíme tuto trýzeň přesunout na stroje - na stroje, které jsou s to rozhodovat a svá rozhodnutí uskutečňovat. Není divu, že chceme moc přenést, stejně jako mnoho dalších životních nepříjemností, na stroje. To, co jsme právě řekli, musí v uších politicky vědomých lidí znít absurdně a vyvolat v nich pobouření. A to ze dvou důvodů. Za prvé proto, že rozhodování je přece důležitým aspektem toho, co nazýváme svobodou. Cožpak máme svou svobodu přenechat strojům? Rozbíječi strojů jednali právě z takového pobouření. A za druhé, i když většina rozhodnutí se učiní na základě jen napůl vědomých motivů, přesto jsou to motivované, a proto i smysluplné momenty. Řekneme-li „motiv“, říkáme „hodnota“. Měli bychom tedy přenechat hodnocení a určování smyslu strojům? Většinu argumentů proti umělé inteligenci lze vysvětlit tím, že je vztáhneme k tomuto pobouření. Avšak co zní tak absurdně v uších politicky vědomých lidí a co je tak pobuřuje, neodporuje bezpředsu- dečné analýze. Svoboda rozhodování a svoboda volby se nedotýkají jádra svobody. A kdyby měly v budoucnu místo nás volit a rozhodovat stroje, byla by naše svoboda větší, a nikoli menší. A motivy, na jejichž základě se rozhodujeme, nejsou obsaženy v rozhodovacím aktu, nýbrž jej transcendují, a proto je lze naprogramovat. Teprve v okamžiku, kdy to již nejsme my, kdo rozhoduje, teprve v tomto okamžiku jsme nuceni se zamyslet nad motivy tohoto rozhodování a uvědomit si hodnoty, o něž při tom jde, abychom je pak mohli do strojů naprogramovat. To je třeba trochu rozvést. Jsou analýzy, jež se pokoušejí ukázat, že skutečně svobodní jsou jenom ti, kteří se rozhodli (Sartre). Tedy například mniši nebo političtí radikálové. To není zrovna povzbudivý názor na svobodu, a to už proto, že jak mniši, tak i teroristé se musí stále znovu rozhodovat. Nikoli volit a rozhodovat, nýbrž přijít s něčím nepravděpodobným, co by bylo možné postavit proti entropické tendenci světa - to je svoboda. Nerozlišovat, nýbrž tvořit. Neuskutečňovat rozhodnutí, nýbrž otevírat budoucí, dosud netušené oblasti rozhodování. Teprve kdybychom přenesli nutnost rozhodování na stroje, získali bychom svobodu vytvářet něco, co tu dosud nebylo, včetně programovatelných rozhodovacích strojů. 85 [pageend87]Kritéria, podle nichž se jedné alternativě dává přednost před druhou, sledují určitý cíl. Přijaté rozhodnutí má směřovat, jestliže se promění ve skutek, k dosažení tohoto cíle. Tak volí šachista nebo stroj hrající šachy určitý tah z množství nabízejících se možností s cílem porazit protivníka. Cíl je výrazem hodnocení. Vítězství ve hře se pokládá za hodnotné. Hodnocení je funkcí hodnotové škály, kterou má ten, kdo se rozhoduje, před očima. U většiny šachistů je hodnota vítězství ve hře poměrně nízká. Dávají přednost vyšším hodnotám. Ve výjimečných případech, například na šachovém mistrovství světa, může být tato hodnota velmi vysoká, možná že dokonce vyšší než hodnota vlastního života. Kdo programuje stroje hrající šachy, musí tuto hodnotu - vítězství ve hře -zcela jasně a zřetelně vložit do počítačového kódu. Stroj pak tuto hodnotu neúchylně sleduje, aniž by se nechal svést z cesty ostatními hodnotami. Proto je strojové rozhodování zaměřeno zřetelněji než rozhodování lidské na jednu hodnotu. To však není jediný důvod, proč stroje dokáží hrát šachy lépe než lidé, totiž že neúchylně sledují jeden cíl. Druhým důvodem je mechanická metoda volby. V každé herní situaci se rozevírá „vějíř“ nesčetných alternativ. Šachista se pokouší všechny tyto možnosti vidět a volí na základě tohoto celkového přehledu takový tah, který se mu jeví jako nejnadějnější. Naproti tomu stroj zaznamenává všechny alternativy, a to dva, tři nebo i více tahů předem (podle stupně své konstrukční dokonalosti), a zvolí tah, který se v rámci scénáře této zkušební hry ukáže jako nejúspěšnější. Stroje hrají, tj. rozhodují se, lépe než lidé, protože se neopírají o pouhý přehled nabízejících se možností, nýbrž jsou s to vyvinout nadlidskou rychlost při rozhodování. Tyto úvahy jsou svou povahou argumenty zaměřené proti politickému vědomí. Jestliže politika je onou oblastí, v níž jde o svobodu, pak bychom byli o to svobodnější, oč více strojů by místo nás dělalo politiku. Jestliže politika je onou oblastí, v níž jde o hodnoty, pak jsou dobře naprogramované stroje lepšími politiky než lidé. A jestliže je politika onou oblastí, v níž se činí rozhodnutí a vykonává se moc, pak jsou stroje lepšími politiky než lidé, protože se rozhodují na základě jasnějších hodnot, a tedy lépe než my. Politiku je třeba napříště ponechat strojům. To nás bude nutit, abychom jasněji než dříve artikulovali hodnoty, jež nás motivují, a abychom funkčněji formulovali rozhodnutí, jež na jejich základě přijímáme. Jinými slovy, kdo programuje rozhodovací stroje, musí nejprve provést exaktní kritiku moci. Tím by se vlastně tyto úvahy mohly spokojit: Kritiku moci bude v nejbližší budoucnosti provádět ona elita, která programuje rozhodovací stroje, aby je pak díky automatizovaným strojům převedla ve skutek. Jak bude taková post- dějinná elita postupovat, bylo možné v hrubých rysech sledovat na nedávné válce v Perském zálivu, a je to možné v zásadě pozorovat i na každém zasedání soukromého nebo veřejného velkopodniku. Jisté obavy nás však nicméně vedou k tomu, abychom zde upozornili, že věc má čertovo kopýtko. Vše, o čem jsme tu hovořili, zvláště pak onen přechod od lidského ke strojovému rozhodování, předpokládá, že stroje zůstanou pod kontrolou postdějinných elit, které je programují. Stroje však projevují tendenci 86 [pageend88]vyvíjet se smérem ke strukturálně stále jednodušším a funkčně stále složitějším, vymykat se tím programovaným lidským zásahům a nabývat autonomního postavení. V takovýchto případech, které bylo možné již v mnoha situacích pozorovat, se stroje rozhodují nikoli podle lidského předpisu, nýbrž ze setrvačnosti, jež je vlastní všem věcem. Neúchylnost, vlastní všem strojům, vede pak k rozhodnutím a jednáním postrádajícím motiv, jsou to rozhodnutí automatická, a tedy hloupá. Tato poněkud ďábelská perspektiva světa řízeného setrvačnými stroji bez motivů by nás však neměla děsit víc, než je třeba. Jestliže totiž uvážíme, jakým způsobem se politická moc uplatňovala například ve třicátých letech v Německu a Rusku, neubráníme se dojmu, že neúchylné a setrvačné stroje by rozhodovaly lidštěji. Touto nepříliš útěšnou myšlenkou můžeme náš pokus o kritiku moci uzavřít. 1991 (Přeložil R. S.) PIŠTE NÁM! • NÁZORY • NÁMĚTY • KRITIKY • STANOVISKA PROSTOR nakladatelství a vydavatelství U Prašné brány 3 Praha 1 11629 87 [pageend89]PROGLAS revue pro politiku a kulturu vychází od čísla 7/91 opět měsíčně cena pouhých 12 Kčs PROGLAS je moravský kulturně politický měsíčník konzervativní orientace. V pravidelných rubrikách Morava, Konzervativní myšlení, Podzemní univerzita, Střední Evropa, Panevropa, My a Němci a Cesty přináší: • filosofické studie • eseje z politické filosofie • politologicko-his- torické úvahy od předních domácích i zahraničních autorů. V rozsáhlé kulturní rubrice Vztahy navrací do literatury zamlčované autory, ale objevuje i nové, neboť si uvědomuje, že vztahy nejsou pouze vzájemnost, ale především kontinuita a kontext. V příštích číslech PROGLASU mimo jiné naleznete: • rozsáhlou studii Rio Preisnera Patnáct etud o lidských právech se závěrečnou kadencí • v každém čísle portrét jednoho významného myslitele, který ve svém díle rozvinul některý aspekt konzervativní filosofie • překlady starších i nejnovějších statí z předního britského konzervativního čtvrtletníku 7%e Salisbury Review • záznamy přednášek britských filosofů, politologů a umělců, přednesených v rámci tajných „bytových seminářů“, pořádaných v letech 1984-89 pod záštitou Vzdělávací nadace Jana Husa v Brně • řadu příspěvků s panevropskou tematikou • seriál Aleše Novotného Hvězdné hodiny Evropy, sledující originálním způsobem jedno a půl tisíciletí vývoje okcidentální Evropy • v kulturní části dosud nepublikované pokračování Teorie spolehlivosti Ivana Diviše, průřez tvorbou Vladimíra Vokolka, dosud nepublikovaný esej Timothea Vodičky o baroku, připomenutí autorů z okruhu revuí Řád a Akord, jako byli Rudolf Černý, Miloš Dvořák, Bedřich Fučík či Albert Vyskočil, i řadu autorů současných. Vydává nakladatelství PROGLAS, Merhautova 13/4, 613 00 Brno Objednávky zasílejte na adresu redakce [pageend90]MYŠLENKOVÉ PROUDY XX. STOLETÍ ZDRAVÍ VE VĚKU VODNÁŘE Radek Chlup V posledních letech je možno se na Západě stále častěji setkat s pojmem NEW AGE. Vydobyl si již stálé místo v tisku, v knihkupectvích mu byla vyhrazena zvláštní oddělení a ve svých rozmanitých konkrétních formách proniká prakticky do všech vrstev společnosti. Přes svou značnou pozoruhodnost je u nás toto hnutí zatím zcela neznámé, a proto se mu náš časopis rozhodl věnovat na svých stránkách trochu pozornosti. Co se skrývá za tak mnohoznačným sloganem, jako je NEW AGE? Definovat rozsah tohoto pojmu je prakticky nemožné. Spojuje se zde mnoho myšlenkových proudů a aktivit, které však mají vždy jedno společné - nespokojenost s jednostranné materialistickým charakterem naší civilizace a snahu nabídnout dnešnímu člověku takový způsob nahlížení na svět, který by mu umožnil překonat jeho mechanistickou strnulost a nalézt nové cesty k poznání sebe sama a svého místa v kosmu. Samotný název NEW AGE - tedy NOVÝ VĚK - souvisí s astrologií a její teorií zodiakálních věků. Je totiž známo, že v důsledku rušivého gravitačního působení těles naší sluneční soustavy se Země neotáčí kolem své osy zcela pravidelně, nýbrž opisuje touto osou plášť velkého kužele s periodou oběhu asi 25 700 let. V průběhu této periody se podle astrologů Země dostává do vlivu jednotlivých znamení zvérokruhu, která tak ovlivňují vývoj naší civilizace. Každých přibližně 2 100 let nastává tedy přechod do nového věku, vyznačující se většinou výraznými změnami v lidském myšlení. Poslední takovýto přechod se odehrál zhruba v době narození Ježíše Krista a znamenal začátek éry křesťanství - VĚKU RYB. Nyní se však toto období chýlí ke konci a již od poloviny našeho století se Země údajně dostává do vlivu dalšího znamení - VODNÁŘE - pro které mají být charakteristické takové rysy jako celistvost, harmonie či příklon k duchovnu. Ať už této, pro naše myšlení jistě neobvyklé, teorii věříme či nikoli, je jisté, že určité významné změny v lidském myšlení v tomto století skutečně nastávají, 89 [pageend91]a není tudíž divu, že se teorie zodiakálních věků mezi průkopníky poznání stala v průběhu sedmdesátých let značné populární a postupně se pod vod- nářským pláštíkem sjednotili s narůstajícím materialismem nespokojení jedinci ze všech koutů světa, aby tak vzniklo hnutí, o kterém se dnes tolik mluví - NEW AGE, VĚK VODNÁŘE. Co vše se za NEW AGE skrývá, neví mnohdy ani vodnáři sami. Najdeme zde tisíce let staré esoterické nauky, hovoří se o mysticismu a vyšších stavech vědomí, je tu záplava dálněvýchodních duchovních disciplín a nechybí ani takové oblasti jako moderní fyzika nebo hlubinná psychologie. Podrobnější výčet všech těchto aktivit však není pro charakteristiku celého hnutí vůbec podstatný. NEW AGE není organizací s pevnou ideologií; pohromadě jej drží spíše snaha umožňovat duchovní spojení mezi těmi, kdo našli odvahu překonat současný materialistický pohled na svět a rozhodli se vydat na cestu za vyšším smyslem. Kterým směrem se každý bude ubírat, záleží pochopitelně už jen na něm samém. Hnutí NEW AGE samozřejmě nelze přijímat nekriticky. Ze značné části se jistě jedná o módní záležitost a pro mnohé neznamená věnování se meditacím a esoterismu o nic více než návštěvy kin nebo fotbalových zápasů. Západ je zaplavován pradávnými duchovními naukami, aniž by byl schopen ztotožnit se s jejich skutečnými kořeny, a mnohdy tak člověk záplavou duchovna zvenčí pouze podvádí sebe sama a brání se skutečnému duchovnu - přicházejícímu vždy jen a jen zevnitř. Tato častá povrchnost však ještě není důvodem k tomu, abychom NEW AGE odsuzovali. Naopak, je jen na každém z nás, aby se těmto nebezpečím vyhnul a snažil se změnu sebe sama brát skutečně vážně. NEW AGE by pro nás nemělo být odpovědí, ale otázkou - skutečnou odpověď můžeme najít jen ve svém nitru. * * * * * * Jako typickou ukázku vodnářského přístupu ke světu jsem se rozhodl vybrat téma zdravotnictví. Nezávazným podkladem článku se stala jedna kapitola z knihy Marylin Fergusonové The Aquarian Conspiracy (Vodnářské spiknutí), která stála u zrodu NEW AGE a prakticky jako první se pokusila nabídnout souhrnný pohled na alternativní způsoby myšlení, vynořující se v nejrůznějších oblastech. Kniha vyšla poprvé v roce 1980 a znamenala naprosto zásadní průlom v literatuře svého druhu. Fergusonové se podařilo překonat strach z opuštění starého myšlení, tehdy tolik svazujícího celou americkou společnost, a poprvé se zde pokusila nahlas shrnout to, co v té době již začínaly prosazovat tisíce navzájem izolovaných jedinců po celé zeměkouli. Kniha slavila obrovský úspěch a odstartovala na americkém kontinentě celou lavinu zájmu o NEW AGE. Jako další prameny informací používám knihy Uncommon Wisdom Fritjofa Capry a Schicksal als Chance Thorwalda Dethlefsena. 90 [pageend92]Jako ve všech oblastech lidského působení i ve zdravotnictví se v posledních letech začínají uskutečňovat rapidní změny. Příčinou nejsou pochopitelně žádná vodnářská spiknutí, nýbrž něco neskonale prostšího - prohlubující se krize starého přístupu k léčení. Příznaky této krize vidíme všude kolem nás: Rostoucí specializace prakticky zbavila lékaře možnosti pohlížet na člověka jako na celek - pacient je namísto toho dnes rozdělen na jednotlivé části, spadající do oblasti příslušných odborníků. Člověk jakožto osobnost z tohoto procesu již dávno vypadl. Ani technický pokrok se neukázal být v oblasti zdravotnictví právě nejefektivnější. Denně jsme zaplavováni zprávami o chirurgických úspěších, nových lécích či dokonalejších lékařských přístrojích; jakmile však nahlédneme do statistických tabulek, ukáže se, že na zdravotním stavu naší civilizace nezanechaly tyto „úspěchy“ takřka žádné stopy. Nemoci drží se zdokonalováním technického vybavení spolehlivě krok a maratón technologického pokroku v lékařství, který se zcela evidentně naprosto míjí s povahou zdraví, se tak mnohdy stává spíše nákladnými růžovými brýlemi, bránícími nám zahlédnout pravou povahu reality. Kapitolou samou pro sebe je oblast citů a mezilidských vztahů. Emoce byly již dávno vědeckými „objektivními“ výzkumy zapovězeny a citová angažovanost u dnešního průměrného lékaře není o moc větší než u elektromontéra nebo automechanika. Fergusonová v této souvislosti zmiňuje židovského filosofa Martina Bubera, známého svou filosofií dialogu, vztahu mezi JÁ a TY. Protipólem k tomuto přístupu je monolog, vztah JÁ - ONO. Tyto dva přístupy se vzájemně doplňují a porušením jejich rovnováhy dochází k degeneraci. Je myslím na první pohled zjevné, že dnešní svět je z devadesáti procent světem monologu, světem typu JÁ - ONO; vyrovnat tento rozkol je jedním z hlavních úkolů naší doby a oblast zdravotnictví by jistě měla být jednou z prvních. Vše nasvědčuje tomu, že starý přístup k lékařství uvízl na mrtvém bodě a že je na čase začít hledat ke zdraví nové, dlouhodobě plodnější cesty. Naštěstí i ve zdravotnictví se v posledních letech mnoho událo - mnozí lékaři si opět všímají dávno zapomenutých duchovních aspektů zdraví, objevují se snahy o celistvý přístup k člověku, vedle klasických způsobů léčení se prosazuje mnoho alternativních cest. Nové paradigma zdraví se tedy již začíná vynořovat a tento článek by měl být pokusem o shrnutí jeho hlavních aspektů. V následující tabulce se M. Fergusonová pokusila zachytit základní rozdíly mezi starým a novým přístupem k lékařství: Zásady starého paradigmatu lékařství Zásady nového paradigmatu zdraví Hledání vzorů a příčin + léčba příznaků. Integrovanost, zaměření na celého pacienta. Zdůrazňování lidských hodnot. Odborníkova péče je důležitou složkou uzdravování. 91 Léčba příznaků. Specializace. Zdůrazňování účinnosti. Odborník by měl být emocionálně neutrální. [pageend93]Bolest a nemoc jsou viděny jednoznačné negativné. Základem je zasahování do organismu léky nebo chirurgií. Télo se bere jako stroj v dobrém, nebo špatném stavu. Na nemoc nebo neschopnost se nahlíží jako na véc, entitu. Důraz na odstranění příznaků a nemocí. Pacient je závislý. Odborník je autoritou. Tělo a duch jsou odděleny; psychosomatická onemocnění jsou mentálního charakteru, mohou být odkázána k psychiatrovi. Duch je při organických onemocněních druhotným faktorem. „Placebo-efekt" ukazuje sílu sugesce. Prvotně se spoléhá na kvantitativní informace (tabulky, testy, data). „Prevence“ souvisí většinou s prostředím: vitamíny, odpočinek, cvičení, zákaz kouření. Bolest a nemoc přenáší informaci o konfliktu, porušení harmonie. Minimální zasahování za použití „vhodné technologie", doplněno celou řadou nein- vazních technik (psychoterapie, diety, cvičení). Tělo se bere jako dynamický systém, pole energie v rámci dalších polí. Na nemoc nebo neschopnost se nahlíží jako na proces. Důraz na dosažení maxima zdraví člověka samotného, „meta-zdraví“. Pacient je (nebo by měl být) autonomní. Odborník je terapeutickým partnerem. Perspektiva spojení těla a ducha; psychosomatická onemocnění se týkají všech lékařů. Duch je rovnocenným faktorem při všech onemocněních. „Placebo-efekt“ ukazuje roli ducha v nemoci a uzdravování. Prvotně se spoléhá na kvalitativní informace, včetně pacientovy subjektivní výpovědi a odborníkovy intuice; kvantitativní data tvoří doplněk. „Prevence" je synonymem pro celistvost: práce, vztahy, cíle. Léčitel uvnitř Edward Carpenter, pozoruhodný vizionářský básník a sociolog konce 19. století, často odsuzoval lékaře své doby pro jejich jednostranné zaměření na nemoc. „Měli by se raději snažit pochopit zdraví,“ říkal. Zdraví bylo pro něj tou harmonickou silou, která nad námi vládne, stejně jako měsíc vládne nad přílivem a odlivem. Tělu můžeme pomoci zvnějšku asi tak dobře, jako můžeme příliv a odliv kontrolovat pomocí „organizovaného systému hadrů na vytírání podlahy“. Ani ta největší snaha nemůže dokázat to, „co centrální síla provádí hravě s neomylnou lehkostí a prozřetelností“. Na této kritice není třeba dnes - celé století po jejím napsání - změnit ani slovo. Lékaři si stále ještě neuvědomili, že člověk je přece jen více než pouhé spojení tkání a orgánů tvořících jeho tělo - že skutečná podstata člověka je ukryta mnohem hlouběji, v rovině duchovní. Teprve zde nalézáme onu centrální sílu, která umožňuje jinak jen zmatenému shluku chemikálií tvořit lidskou bytost, a jen na této rovině můžeme již skutečně začít mluvit o zdraví. Základním kamenem celého dnešního lékařství je popírání této duchovní vrstvy. Lékaři jsou si samozřejmě vědomi potřeby harmonie lidského organismu, ale snaží se ji hledat na zcela opačné straně - nikoli uvnitř, nýbrž vně člověka. Jakákoli nerovnováha tohoto organismu se pak vyvažuje intervencí 92 [pageend94]zvenčí - vitamínovými tabletkami počínaje a připojením našeho těla na složitá zařízení suplující funkci jednotlivých orgánů konče. Dokonalost těchto vnějších zásahů se neustále zvyšuje a těžiště péče o zdraví se tak postupem času přesunulo do laboratoří a továrních hal, zatímco člověk samotný se stal v tomto procesu takřka nepodstatným. Jenže právě u něj je třeba hledat zdroj oné harmonie, kterou se mu tak houževnatě snažíme dodávat z našich laboratoří. Zdraví nelze člověku naordinovat zvenčí - ono pramení z něho samého. Jak řekl jeden známý anatom, „náš léčitel uvnitř je tou nejmoudřejší a nejkomplexnější silou ve vesmíru“. Skutečné zdraví se tak stává věcí již našeho přístupu k životu, schopnosti vypořádávat se se stresy a nejistotou, uspokojivějších mezilidských vztahů, hledání celkového smyslu. Přestože změna přístupu k léčení zevnitř je ještě daleko, začínají si již dnes mnozí lékaři všímat některých nových aspektů zdraví, které je nutí revidovat svůj postoj. Hlavu nejednoho z nich například již po mnoho let trápí známý „placebo-efekt", kdy po podání naprosto neutrální látky označené za zaručeně účinný lék nastává často zlepšení v pacientově stavu způsobené zcela evidentně nikoli lékem, nýbrž pacientem samým. Efekty tohoto druhu samozřejmě neznamenají, že bychom nyní namísto složitými léky měli lidský organismus podvádět placeby nebo podobnými triky. Chtějí nás spíše upozornit na to, že naše pojetí nemocí má k jejich skutečnému charakteru značně daleko. Každá nemoc má ve skutečnosti duchovní základ, není selháním těla, nýbrž člověka jako takového - a pouze u něj je tedy třeba hledat opětné uzdravení. Jako nám knihy nemohou prozradit nejvyšší pravdu o tomto světě, ale pouze nám pomoci „rozpomenout“ se na ni ve svém nitru, stejně tak lékař nemůže navrátit člověku jeho ztracené zdraví, nýbrž může jen pomáhat mu je nalézt v sobě samém. Ne nadarmo zdůrazňují šamanští léčitelé, že dokáží změnit příznaky nemoci, ale nemohou ovlivnit onen vnitřní proces, který ji vyvolal - toho je schopen pouze pacient samotný. To, co se na první pohled zdá být výpadkem lidského organismu, je vždy pouhou fyzickou manifestací výpadku lidské duše. Naším úkolem v takovém případě není naučit se ovládat pouze naše tělo, ale i celý náš život, být schopen přehodnotit své názory a víru, nalézt znovu svůj smysl pro harmonii s vesmírem. Konečným cílem není vyléčení nemoci, ale sebe sama. Nemoc a osobní změna Asi nejtěžším úkolem, který nás v souvislosti s novým paradigmatem zdraví čeká, je změna celkového pojetí nemoci. Takřka v každém z nás je zakořeněn jednoznačně negativní přístup k nemoci. Je pro nás zlem, poruchou lidského organismu, kterou je třeba co nejdříve odstranit, aby tělo mohlo opět fungovat bez závady. Asi žádného nemocného by dnes nenapadlo hledat ve svých potížích nějaký smysl - nemoc je zkrátka brána jako náhodný, zvenčí přicházející výpadek, který může postihnout kdykoli kohokoli z nás. 93 [pageend95]Souvisí to ostatnè s naším celkovým pojetím světa - jakýkoli smysl se nám z něj dávno vytratil a celý náš život je dnes brán prakticky jen jako náhodný proud zážitků a událostí přicházejících k nám odkudsi zvenčí. Takovýto přístup je pochopitelně značně výhodný - zbavuje nás odpovědnosti za sebe sama a umožňuje nám-svalit veškerou vinu za naše problémy na své okolí. Skutečný život však funguje zcela opačné - neproudí totiž zvenčí k nám, nýbrž od nás ven. To, co se nám stává, má skutečný původ v nás samých a my se v tom můžeme také zahlédnout. Události našeho života k nám zdaleka nepřicházejí náhodně; jsou spíše důmyslnými zrcadly, která nám osud nastavuje, aby nám tak pomohl nalézt sebe sama. Z tohoto hlediska je i nemoc pouhým zrcadlem snažícím se nám ukázat onu skutečnou „nemoc o sobě“, skrývající se v našem nitru. Pro klasického lékaře je rakovinový nádor zcela autonomní a to, zda je jeho nositelem pan X nebo pan Y, je už jen druhotným problémem, majícím význam většinou jen na administrativní rovině. Tím se však lékař nestará o člověka, nýbrž jen o jeho nádor - tj. o zrcadlo, které má člověku pomoci vyřešit jeho vnitřní problém. Jestliže toto zrcadlo odstraníme, pak to ovšem ještě neznamená, že s ním zmizel i problém. Vždyť ani zamračeného obličeje, který se na nás ráno dívá z našeho zrcadla, se nezbavíme tak, že zrcadlo rozbijeme - a pokud se o to přesto pokusíme, budeme se z našeho úspěchu radovat jen do té chvíle, kdy narazíme na další zrcadlo. Jediným skutečným způsobem, jak se v takovém případě svého zamračeného pohledu zbavit, je začít se sám usmívat... To, co na první pohled vypadá jako nemoc, je tedy pouhým příznakem skutečné nemoci - té, která sídlí v našem nitru. Odstranění tohoto příznaku ještě neznamená, že byl vyléčen i samotný člověk. Německý lékař Hans Blůher k tomu říká: „Jestliže lékař vyléčí nějakého nemocného, pak tím neodstraní jeho nemoc ze světa, stejně jako by hmotu nezničil spálením, nýbrž odejme člověku jeho individuální podíl na nemoci a naloží mu jiný, aniž by o tom věděl.“ Smyslem lékařství není léčit nemoci, nýbrž právě člověka samotného. Jako je celý materiální svět pouze projevem svého skutečného duchovního základu, tak je i nemoc pouhou nositelkou informace o konfliktu v nás samých. Léčit znamená vysvobodit tuto informaci ze zajetí nemoci - která tedy nejen že člověku neškodí, ale snaží se mu naopak pomoci tím, že mu ukazuje cestu k meta-zdraví celé jeho osobnosti. Poukazování na duchovní původ nemoci musí na první pohled působit jako holý nesmysl - většina z nás vidí samozřejmě prvotní příčinu nemoci pouze ve virech a mikrobech. Základní omyl tohoto přístupu spočívá však v záměně dvojic VŽDY KDYŽ - PAK TAKÉ a PROTO - PROTOŽE. To, že výskyt rakovinového nádoru je vždy spojen s přítomností karcinogenních buněk, ještě neznamená, že tyto buňky jsou i bezprostřední příčinou nemoci. Takto například hovoří americký lékař Carl Simonton: „Většina z náš si rakovinu představuje jako mocného vetřelce, který napadá naše tělo zvenčí. Karcinogenní buňky jsou však ve skutečnosti velice slabé; jsou sice velké, ale jsou netečné a zmatené. ... Rakovina není útokem zvenčí, ale nehodou uvnitř. Klíčová otázka tedy 94 [pageend96]je: Co brání v příslušném okamžiku našemu ochrannému systému v tom, aby rozeznal a zneškodnil abnormální buňky a tak jim zabránil vyvinout se do života nebezpečného rakovinového nádoru?“ Prvotní příčina každé nemoci nevězí ve virech a bacilech, nýbrž v nás samých. Fergusonová v této souvislosti cituje samotného Louise Pasteura, který na smrtelném loži připustil, že nemoc není způsobena ani tak mikrobem jako spíš zvláštním chováním organismu při setkání s tímto mikrobem. Zabývat se vnějšími příčinami nemocí je ve skutečnosti zcela zbytečné. Člověk od svého osudu dostává pouze to, co si zaslouží, a pokud je touto zásluhou nemoc, pakje mnohem užitečnější zamýšlet se nad sebou samým než nad mikroby, které v celé záležitosti plní vlastně jen jakousi zprostředkovatelskou funkci. Teprve tehdy, když pochopíme smysl svého osudu a budeme schopni dostát svému poslání na tomto světě, můžeme skutečně začít hovořit o zdraví. Takovéto pojetí je samozřejmě značně radikální a těžko bude v nejbližší době v našich silách mu skutečně dostát. Přesto si dnes stále větší množství lidí uvědomuje souvislost mezi péčí o zdraví a růstem své osobnosti, začínáme objevovat pozitivní smysl nemoci. Mnozí stoupenci NEW AGE otevřeně přiznávají, že právě zdravotní problémy byly jedním z faktorů, který napomohl jejich „probuzení“. Takto například hovoří prominentní advokát, který uvěřil, že za jeho pokročilou ztrátou zraku se skrýval vyšší účel: „Necítil jsem se vyzván k tomu, abych proti náhlému zhoršení zraku bojoval, ale abych s ním spolupracoval a tak dal větší hodnotu celému svému životu. Když se teď dívám zpět na těch uplynulých patnáct měsíců mého života, jsem přesvědčen, že by to pro mne byla velká ztráta, kdyby se nějakým zázrakem, náhodou nebo silou vůle podařilo tento proces náhle zvrátit.“ Nemoc často pomáhá vyplavovat na povrch nevědomé nebo potlačené konflikty z našeho nitra. V mnohých případech teprve touto násilnou formou dostává člověk možnost uvědomit si nutnost osobní změny. Jeden známý lékař vyjádřil přesvědčení, že by se pacientům nemělo říkat „Budete zdráv jako dříve.“ „Oni často už vůbec nechtějí být jako dříve, dělat to, co dělávali. Moje snacha, která měla nedávno mrtvici, přiznává, že delší dobu odmítala změnit svůj život. Tak jí ho změnila ta mrtvice...“ Opět se ukazuje to, na co se zde již několikrát naráželo - péče o zdraví by v poslední instanci neměla být ani tak věcí lékaře jako spíše člověka samotného. Není zřejmě náhodou, že v dobách, kdy ještě neexistovalo lékařství v té formě, v jaké jej známe dnes, bylo léčení převážně věcí duchovních. Nepožadujeme samozřejmě přeškolení lékařů na kněze. Domníváme se pouze, že duchovní stránka je neoddělitelnou částí lékařské péče, že bychom se měli pokusit chápat nemoc jako výzvu ke změně, jako výstrahu mající pevné místo v našem individuálním osudu. „Historici se jistě budou podivovat nad kacířstvím, jemuž jsme propadli, když jsme v posledních desetiletích znevažovali ducha při našich snahách vyléčit tělo,“ uzavírá své pojednání Fergusonová. „Nyní však s nalézáním zdraví nalézáme i sebe sama.“ 95 [pageend97]Ludvík Kundera 4 Ztráty a nálezy Poezie 1971-1979 výtvarný doprovod Josef Istler Kniha vyjde v prosinci 1991 Vydává: Nakladatelství ROVINA Na Zlaté stezce 138, 38302 Prachatice [pageend98]EXCERPTA Demokracie v Americe Alexis de Tocqueville Alexis de Tocqueville (1805—1859), ačkoli původem aristokrat, byl první, kdo pochopil a oslavil zrod a vývoj demokracie jako nezadržitelné tendence moderních dějin. Jeho rozsáhlé dílo Demokracie v Americe, napsané na základě vlastní důvěrné zkušenosti a pečlivého studia, je klasickým sociologicko-po- litologickým dílem, které je až do našich dnů vzorem analytické práce, stejně prosté a srozumitelné svou esejistickou formou jako hluboké svým chápáním povahy člověka, společnosti a dějin. Tocqueville dokázal rozpoznat už při zrodu demokracie všechny podstatné rysy, nenahraditelné přednosti i fatální nebezpečí demokratické formy vlády, založené na místní samosprávě. Bystrá vnímavost, nezaujatý přístup, jasnozřivost úsudku a hodnocení, to všechno činí i dnes z Tocquevillova díla navýsost zajímavou a aktuální četbu. České vydání knihy Demokracie v Americe, která vyšla poprvé ve Francii v roce 1835 (1. část) a 1840 (2. část), připravuje nakladatelství Lidové noviny. * * * * Alexis de Tocqueville, De la démocratie en Amérique, Paris, Gamier-Flam- marion 1981. Přeložil Z. Jochman. Kniha, kterou začínáte číst, byla napsána pod dojmem jakési posvátné hrůzy, kterou v autorové duši vzbudil pohled na tuto nezadržitelnou revoluci (k demokracii a rovnosti podmínek - pozn. red.) prosazující se už tolik století přes všechny překážky; i dnes vidíme, jak si razí cestu mezi troskami, které po ní zůstávají. Není nezbytné, aby promluvil sám Bůh, má-li se nám dostat nepochybného znamení jeho vůle; stačí sledovat, kam směřuje vývoj přírody a jaká je setrvalá tendence událostí; aniž Stvořitel pozvedne svůj hlas, vím, že hvézdy sledují v prostoru křivky vyznačené jeho prstem. Jestliže dlouhá pozorování a nepředpojaté úvahy dovedly naše současníky k poznání, že pozvolné a stále silnější prosazování rovnosti je zároveň minu97 [pageend99]lostí i budoucností jejich dějin, pak už sám tento objev stačí, aby dal tomuto vývoji posvátný charakter vůle Nejvyššího. Chtít zastavit demokracii by tedy znamenalo postavit se proti samému Bohu... * * * ... V lůně této neznámé demokracie, která ještě nezplodila ani generály, ani filosofy, ani velké spisovatele, mohl povstat jeden ze svobodných lidí a za bouřlivého souhlasu všech přítomných podat tuto krásnou definici svobody: „Nemylme se v tom, co lze považovat za naši nezávislost. Existuje totiž jistý druh zkažené svobody, společné jak zvířatům, tak i člověku a spočívající ve volnosti dělat, cokoli se komu zlíbí. Tato svoboda je nepřítelem každé autority; jen s netrpělivostí snáší jakákoli pravidla; všichni se s ní stáváme horšími, než doopravdy jsme; je nepřítelem pravdy a pokoje a sám Bůh pokládal za nutné pozvednout se proti ní! Ale je občanská a mravní svoboda, která čerpá svou sílu z jednoty a kterou chránit je vlastním posláním moci: je to svoboda činit bez obav vše, co je spravedlivé a dobré. Tuto posvátnou svobodu musíme bránit proti každému nebezpečí a položit za ni, bude-li třeba, svůj život.“ * * * Existuje totiž mužná a oprávněná vášnivá touha po rovnosti, která pudí lidi k tomu, aby každý z nich chtěl být mocný a vážený. Tato touha se snaží povznést malé na úroveň velkých; ale v lidském srdci tkví rovněž zvrhlá touha po rovnosti, která pudí slabé k tomu, aby usilovali strhnout silné na svou úroveň, a která vede lidi k tomu, aby dávali přednost rovnosti v otroctví před nerovností ve svobodě. Národy, jejichž společenské zřízení je demokratické, ve skutečnosti nijak nepohrdají svobodou, mají k ní naopak instinktivní sklon. Ale svoboda není hlavním a trvalým cílem jejich snažení; to, k čemu chovají nepomíjející lásku, je rovnost podmínek. Usilují o svobodu a vrhají se k ní s prudkou impulsivitou a velkým náporem; nedosáhnou-li cíle, rezignují; nic by je však nemohlo uspokojit bez rovnosti a spíše by byli ochotni zahynout než se jí vzdát. Na druhé straně, jsou-li si všichni občané téměř úplně rovni, začíná pro ně být nesnadné bránit svou nezávislost proti moci. Protože žádný z nich není natolik silný, aby mohl vést úspěšný boj, může být svoboda zaručena pouze spojenými silami všech. To však není ani jednoduché, ani obvyklé... Angloameričané, vystaveni jako první této hrozné alternativě, kterou jsem právě popsal, měli dost štěstí, aby unikli absolutní moci. Okolnosti, původ, vzdělání, a především mravy jim umožnily nastolit a udržet svrchovanost lidu. * * * Uznávám, že je nesnadné najít způsob, jak probudit národ, který dříme, a dodat mu energii a osvícenost, jichž se mu nedostává; přesvědčit lidi, aby 98 [pageend100]se začali zabývat svými záležitostmi, není opravdu nijak snadné. Často by bylo snadnější vzbudit jejich zájem o podrobnosti nějaké dvorské etikety než o opravu jejich společného domu. Na druhé straně se však domnívám, že když má ústřední administrativa tendenci zcela nahradit svobodnou spoluúčast na vládě těch, jichž se nejvíce týká, pak se buď mýlí, nebo nás chce oklamat. Ústřední moc, i ta sebeosvícenější a sebeobratnější, jakou si jen lze představit, nemůže sama obsáhnout všechny podrobnosti života velkého národa. Podobný úkol totiž přesahuje lidské síly. Když chce svým vlastním úsilím utvářet a udržovat v chodu tolik rozmanitých oborů, musí se spokojit velice nedostatečnými výsledky nebo se zbytečně vyčerpává podružnostmi. Centralizované moci se opravdu snadno daří vtisknout činnosti lidí jistou jednotnou formu, kterou mají lidé rádi pro ni samu, nezávisle na tom, kde je uplatňována; je to jako s pobožnými lidmi, kteří uctívají sochu a zapomínají na božstvo, jež socha představuje. Centralizovaná moc snadno dokáže dodat běžným záležitostem pravidelnost, odborně řídit jednotlivosti organizace společnosti, potlačovat drobné nepořádky a eliminovat malé přestupky; zachovávat ve společnosti status quo, který není ani opravdovým úpadkem, ani skutečným pokrokem; udržovat ve společenském těle jakousi netečnost, správní dřímotu, kterou administrátoři s oblibou nazývají veřejným klidem a pořádkem. Vyniká, stručně řečeno, v tom, jak něčemu zabránit, ne jak něco udělat. Když jde o to, rozhýbat společnost do hloubky nebo ji donutit k rychlému postupu, je v koncích. Jakmile její opatření vyžadují podporu lidí, jsou všichni najednou překvapeni slabostí této ohromné mašinérie a její bezmocností. Někdy se stává, že se centralizovaná moc v zoufalství pokouší dovolat se pomoci občanů, ale přitom jim říká: „Budete jednat tak, jak budu chtít, kdy budu chtít a přesně v mezích této mé vůle. Omezíte se na tyto podrobnosti a nebudete se starat o celek; budete pracovat v temnotách a teprve později budete moci posoudit mé dílo podle jeho výsledků.“ Za takových podmínek však je vyloučeno získat podporu lidské vůle. Ta potřebuje ke svému jednání svobodu a odpovědnost za své činy. Člověk je utvářen tak, že spíše zůstane v nečinnosti, než aby šel slepé k neznámému cíli. * * * V Evropě existuje tolik národů, kde se občan považuje za jakéhosi nájemce, lhostejného k osudům místa, ve kterém žije. I ty největší změny v jeho zemi probíhají bez jeho účasti; dokonce ani neví přesně, co se událo, či vůbec nic netuší a jen náhodou se o události doslechne. A nejen to, osud jeho obce, bezpečnost jeho ulice, úděl jeho církve a jeho farnosti jsou mu lhostejné; domnívá se, že toto vše se ho vůbec netýká, že to patří k nějaké cizí moci, kterou nazývá vládou. Pokud jde o něho, těší se ze svých statků jako nějaký uživatel, bez pocitu vlastnictví a bez pomyšlení na nějaká zdokonalení. Jeho lhostejnost k sobě samému jde tak daleko, že když je nakonec ohrožena jeho vlastní 99 [pageend101]bezpečnost nebo bezpečnost jeho dětí, pak namísto toho, aby se staral, jak nebezpečí odvrátit, založí si ruce a očekává, že mu všichni přijdou na pomoc. Takový člověk ostatně, ačkoli se tak naprosto vzdal své svobodné vůle, nemá v lásce ani poslušnost. Podřizuje se sice svévoli úředníka, ale přitom rád porušuje zákon, jako poražený nepřítel, jakmile moc ochabne. Tak vidíme, jak neustále kolísá mezi otroctvím a troufalostí. Když národy dospějí k tomuto bodu, je nezbytné, aby změnily své zákony a mravy, jinak zahynou, neboť v nich jako by vyschl zdroj politických ctností: nacházíme tu ještě poddané, ale už nevidíme občany. Tvrdím, že takové národy jsou nejsnadnější obětí agrese. Pokud nezmizí ze světové scény, pak jen proto, že jsou obklopeny národy podobnými nebo ještě horšími, než jsou samy; anebo proto, že v nich přece jen přetrvává jakýsi nedefinovatelný smysl pro vlast, bůhvíjaká podvědomá hrdost na své jméno, jakási nejasná vzpomínka na minulou slávu, která se sice nepojí k ničemu určitému, ale přesto stačí, aby v něm v případě potřeby vyburcovala sebezá- chovný impuls. * * * Při sebevětší snaze nenajdeme v lidech mocnější sílu, než je svobodné střetání jejich vůlí. A neexistuje nic jiného než vlastenectví nebo náboženství, co dokáže po dlouhou dobu udržovat všechny občany na cestě za týmž cílem. Zákony nemohou oživit víru, která vyhasíná; mohou však v občanech probudit zájem o osud jejich země. Zákony mohou znovuoživit a formovat ten nejasný pocit vlasti, který nikdy nevymizí z lidského srdce, mohou z něj tím, že jej spojí s každodenními myšlenkami, vášněmi, zvyky, učinit cit uvědomělý a trvalý. A neříkejme, že je příliš pozdě se o to pokusit; národy nestárnou stejným způsobem jako lidé. Každá generace, která se v nich narodí, je jakoby nový národ, který se nabízí působení zákonodárce. Co obdivuji na Americe nejvíce, to nejsou administrativní důsledky decentralizace, to jsou její důsledky politické. Ve Spojených státech můžete vlast cítit ve všem a všude. Je předmětem velké péče počínaje každou vesnicí a konče celou Unií. Občan věnuje všem zájmům své země stejnou pozornost jako zájmům vlastním. Pyšní se slávou státu, v jeho úspěších vidí své vlastní dílo a cítí se jimi povznesen; raduje se z všeobecné prosperity, z níž má i sám užitek. Cítí ke své vlasti něco podobného jako k vlastní rodině a jeho zájem o stát vyvěrá dokonce z jakéhosi egoismu. Evropan často vidí ve veřejném činiteli pouze ztělesnění moci; Američan v něm vidí právo. V Americe člověk nikdy není poslušen člověka, ale spravedlnosti nebo zákona. Tak má sám o sobě mínění často přehnané, ale vždycky zdravé. Spoléhá bez obav na vlastní síly, o nichž věří, že stačí na vše. Když chce například soukromník založit nějaký podnik, a to i takový, z něhož bude mít přímý prospěch společnost, nenapadne ho obrátit se s žádostí o podporu na nějakou 100 [pageend102]veřejnou instituci. Uvede svůj plán ve známost, nabídne se, že ho uskuteční, vítá každou individuální pomoc a bojuje sám proti všem překážkám. Často se mu bezpochyby nedaří tak, jako kdyby se na jeho věci podílel stát; ale v dlouhé perspektivě přesahuje celkový výsledek všech individuálních akcí daleko cokoli, čeho by mohla dosáhnout vláda. * * * * * * V Americe jsou prostředky, které má k dispozici veřejná moc k vypátrání a stíhání zločinců, velmi omezené. Správní policie neexistuje; osobní průkazy jsou neznámá véc. Soudní policie se ve Spojených státech nemůže s naší srovnávat; agentů ministerstva vnitra je málo a nevyvíjejí při stíhání vždy patřičnou iniciativu; vyšetřování je krátké a vždy jen ústní. Nicméně pochybuji, že by v jakékoli jiné zemi unikl zločin tak zřídka trestu. Vysvětlení je v tom, že na dopadení delikventa a opatření důkazů mají zájem všichni. Během svého pobytu ve Spojených státech jsem viděl, jak obyvatelé jednoho hrabství, kde byl spáchán těžký zločin, spontánně organizovali výbory s cílem pronásledovat viníka a předat jej soudu. V Evropě je zločinec nešťastník, který bojuje o život s činiteli moci; obyvatelstvo tomuto boji vlastně pouze přihlíží. V Americe je zločinec nepřítel lidského rodu a má proti sobě celé lidstvo. * * * Ve Francouzské revoluci existovaly dva proudy, které bychom neměli zaměňovat: jeden z nich přál svobodě, kdežto druhý despotismu. Ve staré monarchii tvořil zákon sám král. Pod jeho suverénní mocí existovaly jakési napolo zničené zbytky provinciálních institucí. Tyto místní instituce byly nesourodé, špatně uspořádané, často nesmyslné. V rukou aristokracie byly mnohdy nástrojem útlaku. Revoluce se obrátila zároveň jak proti královské moci, tak proti provinciálním institucím. Zahrnovala stejnou nenávistí všechno, co jí předcházelo: absolutní moc, ale i to, co mohlo zmírňovat její tvrdost; byla současně republikánská i centralizátorská. Tento podvojný charakter revoluce je faktem, jehož se horlivě chopili zastánci absolutní moci. Domníváte se, že když hájili centralizaci správy, jednali ve prospěch despotismu? Nikoli, hájili velké vymoženosti revoluce. To je způsob, jak zůstat populární, a přitom být nepřítelem práv lidu; skrytým služebníkem tyranie i veřejným hlasatelem svobody. 101 [pageend103]Než rozhodneme otázku absolutní správnosti volebního systému, je vždy nutné posoudit předběžnou otázku, zda geografická poloha, zákony, zvyklosti, mravy a názory národa, u něhož má být zaveden, dovolují vytvořit výkonnou moc, která by byla slabá a závislá; neboť chtít, aby reprezentant státu byl vyzbrojen rozsáhlou pravomocí a zároveň byl volen, znamená podle mého názoru vyjadřovat dvě protichůdná přání. Já osobně znám pouze jediný prostředek, jak učinit z dědičného království zřízení s volitelnou mocí: je třeba nejprve zúžit jeho akční sféru, zmenšit postupně jeho pravomoci a navyknout poznenáhlu národ, aby se obešel bez jeho péče. Ale o to se evropští zastánci republikánského zřízení téměř nestarají. Mnozí z nich nenávidí totiž tyranii pouze z toho důvodu, že jsou vydáni napospas její tvrdosti, ale rozsah výkonné moci je vůbec nezajímá; napadají pouze její zdroj, aniž by postřehli těsnou souvislost mezi těmito dvěma věcmi. * * * V této době se slavný Alexander Hamilton, jeden z nejvlivnějších autorů ústavy, nebál uveřejnit v listu Federalist (č. 71) tento názor: „Vím, že jsou lidé, podle nichž nemůže být lepšího vysvědčení pro výkonnou moc, než když se poníženě sklání před přáními lidu nebo zákonodárného sboru, domnívám se však, že tito lidé mají jen velmi matnou představu o účelu každé vlády, právě tak jako o správných prostředcích, jak dosáhnout veřejného prospěchu. Pokud jsou názory lidu rozumné a zralé, mají se jimi ti, komu lid svěřil své záležitosti, samozřejmě řídit, což vyplývá z ustanovení republikánské ústavy; ale z republikánských zásad naprosto nevyplývá, že by měli vyhovět každému sebemenšímu rozmaru lidových vášní nebo spěchat uposlechnout všech okamžitých nápadů, které by mohly davu úskočné vnuknout lidé lichotící jeho předsudkům a zrazující jeho zájmy. Lid si většinou nepřeje nic jiného než dosažení veřejného blaha; ale často se ve svém snažení o ně mýlí. Kdyby mu někdo chtěl namluvit, že jeho úsudek a volba prostředků k dosažení tohoto blaha jsou vždy správné, zdravý rozum by mu napověděl, že je to opovrženíhodné lichocení, neboť ze zkušenosti ví, že se už víckrát mýlil; ostatně je s podivem, že se nemýlí častěji, když je neustále pronásledován úskoky parazitů a našeptávačů, obklopen léčkami, které mu strojí tolik lidí chtivých a ničeho se neštítících, denodenně důmyslně klamán těmi, kdo mají jeho důvěru, aniž si ji zasluhují, nebo kdo se snaží spíše ji získat než stát se jí hodni. Když jsou skutečné zájmy lidu v rozporu s jeho přáními, je povinností všech, koho lid ustanovil na ochranu svých zájmů, bojovat proti omylu, jehož se stal obětí, aby měl čas vzpamatovat se a s chladnou hlavou o věci uvažovat. Často se stalo, že lid, zachráněn takto před fatálními důsledky svých omylů, s radostí postavil pomník jako výraz své vděčnosti těm, kdo měli velkodušnou odvahu vystavit se jeho nelibosti, aby mu prospěli.“ (Vybrala a překlad upravila M. Arnautová) 102 [pageend104]Už žádné iluze (rozhovor s Irinou a Sergejem z Moskvy) Irina a Sergej z Moskvy, 32 a 34 let, učitelka hudby a redaktor malého nakladatelství, k nám přijeli jako turisté, na pozvání (jinak to ted ani nejde a zvací dopis naše orgány na hranici prý velmi pečlivě zkoumají). Dali jsme se do řeči náhodně, na ulici, ptali se mě na cosi a snažili se mluvit česky, ale samozřejmě bylo hned jasné, že jsou to Rusové. Vypadali sympaticky, slovo dalo slovo - zajímalo mě, co si myslí o situaci doma. Nemusela jsem se ani moc vyptávat - přímo překypovali potřebou sdělit své starosti, ohavy, rozhořčení a naděje. Zejména Sergej se vyjadřoval velice otevřeně a prudce. Hned na začátku rozhovoru se mě zeptal, jak dopadla Gorbačo- vova schůzka v Londýně s představiteli nejvyspělejších západních států: „Dostane peníze?“ „Ne, to ne.“ „Zaplaťpánhůh, já už jsem se bál, že je zase ukecá. To přece vůbec nemá cenu, strkat do nás peníze - má to asi stejný efekt, jako by je rovnou naházeli do moře.“ To mě zaujalo a začala jsem se ptát na konkrétní věci. * * * Red.: Kolik vyděláváte? A jaký je asi průměrný plat? Ser.: Já vydělávám na naše poměry hodně - 500 rublů hrubého, to je 420 čistého za měsíc. Průměrný plat - dneska těžko říci, ale asi tak 200 300. Irina bere v lidové škole umění 230 rublů hrubého. Red.: Mimochodem - když pracujete v nakladatelství - jak je to u vás s nakladatelskou krizí, která ted řádí tady? Kupují lidé knihy? Ser.: U nás jsou lidé pořád hladoví na každé pravdivé, opravdové slovo. A kníhaje také útěcha v té každodenní mizérii. Žádnou nakladatelskou krizi nepociťujeme, naopak. Vloni jsme si vzali od státu miliónový úvěr a už jsme ho splatili. 103 NÁŠ ROZHOVOR [pageend105]Red.: A jaké jsou životní náklady? Kolik vás stojí byt? Iři.: Byt máme malý, pokoj a kuchyň (21 m2 + 14 m2), jsme na to tři, máme desetiletého syna. Nájemné je pořád ještě nízké, 12 rublů, k tomu ještě plyn, elektřina a telefon (máme paušál) 20 rublů, takže dohromady 32 rublů. Ale prakticky všechno ostatní jde na jídlo. V dubnu loňského roku jsme měli veliké zvýšení cen, až o 400 %. Suchý salám například stával 5,50, pak 12, teď 40 rublů za kilo. To je víc, než platíme za byt! Existuje také měkký salám za 8-10 rublů, ale ten se nedá jíst. A dítěti bych si už vůbec netroufla ho dát. Red.: Jak je to vůbec se zásobováním? Slyšíme, že je to zlé, ale nemáme konkrétní představu. Ser.: Sehnat cokoli dá nepředstavitelnou námahu, počínaje hřebíky a žárovkami a konče třeba špendlíky nebo tužkami. S žárovkami si teď lidi pomáhají tak, že když vám nějaká doma doslouží, odnesete ji do práce a vyměníte za zdravou - v úřadech totiž vadné žárovky vyměňují, kdežto vy ji neseženete ani za nic. Iři.: Nebo zimní boty - teplé kozačky. U nás to bez pořádných teplých bot nejde, ale nejsou! Ser.: Ve státních obchodech je většinou prázdno. Ale doslova. Člověk musí vědět, kdy něco přivezou a včas se postavit do fronty. Já mám naštěstí volnější pracovní dobu, takže můžu přes den vystávat ve frontách. Jinak to většinou obstarávají důchodci, babičky, dědové. Stojí se většinou hodinu až dvě. Ale to víte, dozvědět se o dodávce včas, to taky není jen tak. Dá to starání, člověk musí vědět jak na to, mít kontakty. Iri.: Takové maso jako tady jsem neviděla už léta. U nás se prodává zásadně nečištěné, netříděné - sekají to, jak to přijde. A stojí bez rozdílu 7 rublů kilo. Lepší maso je za 20 rublů, ale to se prakticky nevyskytuje. Asi zůstává pod pultem. Zato jsou ryby - mnohem víc než tady. Základní potraviny máme na lístky. Na osobuje na měsíc příděl 1,5 kg masa, 1 kg salámu, 1,5 kg cukru, 0,5 kg mouky, 0,5 kg másla, 250 g oleje a 1 kg krup nebo těstovin. To ale zdaleka neznamená, že to všechno opravdu dostanete - musíte se naběhat a nashánět. Ještě tak nejčastěji seženete kroupy, jáhly nebo ovesné vločky. Na trhu samozřejmě existuje všechno, ale za příšerné ceny, to si ani my nemůžeme dovolit. Například kuře stojí 60 rublů, maso 70-90, kartáček na zuby 20-30, kousek mýdla 20 rublů (a to před časem mýdlo nebylo vůbec, dostávali jsme v práci jeden kousek na měsíc). Můžeme si také jednou týdně objednávat potraviny na pracovišti, přes 104 [pageend106]odbory, ale to si pak nesmíte vybírat - co přijde, to musíte vzít. Někdy jsou to úplně absurdní věci - například čtyřkilová plechovka rajského protlaku. Do lednice se to nevejde - tak se ho většina zkazila. Dříve měly tyhle objednávky alespoň tu výhodu, že potraviny tu byly za pevné státní ceny, kdežto teď jsou to ceny „smluvní“, no a to víte... Co teď neexistuje vůbec, jsou mycí a prací prostředky. A taky nádobí. Ser.: S nádobím je to tragikomedie. Jak zmizelo z obchodů, začalo samozřejmě mizet i ze Stánků s pivem a občerstvením - všechny talíře a sklenice rozkradli. Takže teď to vypadá tak, že pivo sice mají, ale musíte si přijít s vlastní nádobou - nebo vám to nalejou třeba do čepice. Notoričtí pivaři to dělají tak, že si vyhrabou v popelnici papírovou krabici od mlíka, jakž takž ji opláchnou, utrhnou vršek, a je to. Red.: A co takhle papírové kelímky? Ser.: Kelímky, u nás? To snad nemyslíte vážně. Iri.: Horší je, že taky vůbec nejsou léky. Už pomalu ani jód. O aspirinu nebo vitamínech nemluvě. Red.: A dostali jste při tom zvýšení cen nějakou kompenzaci od státu? Ser.: Jo, to jo - 60 rublů, na dítě 40 45, podle věku. Důchodci dostali 65. Ale co to je! K smíchu. Většina penzistů asi hladoví. Důchody vysokoškoláků jsou, pokud vím, kolem 130-140 rublů. Nikdy jsem v Moskvě neviděl tolik žebráků - prý snad za cara. A tuláků a bezdomovců, různých uprchlíků i pobudů... Iri.: Jedna naše známá, architektka, má penzi 200 rublů i s kompenzací. A lodičky z dovozu stojí až 400! Ty naše křápy za 60-80 se totiž nedají nosit. Kalhotky nebo punčocháče (které ostatně nejsou, každá ženská si je chrání jak oko v hlavě) 40 rublů. Ano, 40! Musela proto zase začít pracovat. Naštěstí se jí podařilo sehnat si projektantskou a kresličskou práci domů. Kromě toho si přivydělává tím, že vyrábí koženou bižuterii stříhá na ni staré kabelky a kozačky. V butikách takové věci berou do prodeje. Red.: A jaká je nálada mezi lidmi? Jak to snášejí? Ser.: No a co jim zbejvá? Snášejí. Zvykli si. Ale únava je to hrozná. Nic jiného už člověka nezajímá než jak obstarat nejnutnější živobytí. Žijeme jako za války, za obležení. Máme v kuchyni pytel hrachu, pytel krup. Při každém soustu chleba si člověk říká, že je to možná poslední. Chleba 105 [pageend107]někdy nebývá tři dny. Co myslíte, že děláme tady? Jíme. Jíme a jíme, je to naše hlavní náplň dne. Po tomhle přiznání jsem je pozvala na oběd. Zdráhali se sice, ale pak si dali říci. Bylo jim v podstatě jedno, co to bude, nevybírali si. Dokonce jsem měla pocit, že je moje dlouhé čtení jídelníčku lehce dráždi. Při jídle i po jídle jsme pokračovali v debatě. Ukázalo se, že Irina je vnučka českého komunisty, který těsně před válkou emigroval do SSSR, kde také zemřel. Její postoj i názory byly přece jen zdrženlivější a opatrnější než Sergejovy, což se projevilo, jakmile jsme přešli na obecnější otázky. Red.: Jak u vás lidé přijímají krach komunistické ideologie? Uvědomují si vůbec, že Rusko prohrálo třetí světovou válku, tu „studenou“, a že za to může komunismus? Mám dojem, že ruský člověk nedokáže žít bez nějaké velké vize, bez víry - jak se vyrovnají s tou ztrátou? Ser.: No, co se komunistické ideologie týká - ta už je mrtvá dávno. Já myslím, že už tomu nikdo nevěří. Teď už je to jen otázka holé moci. A přerozdělování. Jediné, co zbylo z idejí komunismu, je princip přerozdělování. Rozumíte? Každý se snaží dostat se na to nejvýhodnější místečko z hlediska přerozdělování. I inteligence se tím zabývá. Ještě tak nejživější jsou „šedesátníci“ - ti, co začali rozum brát v relativně liberálním ovzduší šedesátých let a už jim to zůstalo. Ostatní se starají o svá teplá místečka a teď o kšefty. Obyčejní lidé jsou zase úplně otupělí a vyčerpaní tím nedostatkem, věčným sháněním všeho. Myslím, že jim spousta věcí nedochází. Mládež je naprosto bezideová. Jejich obzor nepřesahuje vidinu nových džínsů nebo - na „vyšší“ úrovni - videa. Jsou úplně cyničtí. Nic je nezajímá. Každá ideologie nebo filosofie je jim k smíchu. Nevěří v nic a ničemu. Jen se mít dobře. A všichni chtějí na Západ. Red.: Na Západě se právě toho dost obávají. A už i my tady. Myslíte, že opravdu hrozí velká emigračni vlna? Ser.: To bych vůbec nevylučoval. Red.: Vy osobně byste dokázal emigrovat? Ser.: Já? Okamžitě. Bez rozmýšlení. Šel bych kamkoli, kde bych mohl své rodině, svému synovi zajistit slušný život. Vždyť si to představte představte si to reálně - třeba se vám roztrhají poslední ponožky - a v celém Svazu neseženete nové. Prostě nejsou! Copak takhle se dá žít ve dvacátém století? Copak tohle je důstojný život? lri.: J á ne. Ani za nic. Já mám z rodiny trochu představu, co je to emi- 106 [pageend108]grace. A pak, třeba hudební výchova, hudební školy, ty jsou u nás mnohem lepší než na Západě. Ser.: Stejně. Já vím, třeba bych toho potom i litoval, a určitě by to nebylo vůbec snadné, ale už jsem tak daleko, že bych to udělal. Asi ze zoufalství. Ono to totiž u nás podle mne nemá žádné vyhlídky. Takhle přešlapovat na místě a vést velkohubé řeči můžeme do nekonečna. Jakápak přestavba! Nic takového neexistuje. Je to jen heslo. Fráze. Co existuje, to je „glasnosť“. To ano, svoboda slova je velká. A existuje skutečně nezávislý tisk a odvážní, hodně kritičtí publicisté. Iři.: V tom jsme asi dál než vy - slyšeli jsme tu od lidí, že s nezávislostí tisku to u vás není valné. Red.: To máte bohužel pravdu. Takže podle vás se opravdu neděje nic? Jste pesimisté co do dalšího vývoje? Ser.: Já jsem pesimistický optimista. Říkám si, že horší už to snad být nemůže. Ale asi může. Opravdový hladomor jsme ještě nezažili, jako na Ukrajině ve třicátých letech. Nejhorší ale je, že u nás nikdo pořádně neví, kudy z toho ven. Vy máte jediné štěstí, že jste tu měli komunisty jen 40 let - ale u nás po 70 letech, to jsou tři generace, si už samozřejmě nikdo ani nevzpomíná, co je to normální život, normální hospodářství, normální stát. Gorbačov a Jelcin a vůbec všichni mluví o tržním hospodářství, jako by to byla houska na krámě - ale vždyť nemají ponětí, co to je! Iři.: Nejhorší je, že žijeme ve strachu, v nejistotě. Kriminalita je úděsná, zabíjí se na ulici za bílého dne. A pak mafie. A armáda. Jediné, čeho je v naší zemi dostatek, jsou tanky. Ty jsou všude. Kolem Moskvy se jich hemží jako kobylek. Red.: Nebojíte se, že by mohlo dojit k vojenskému puči? Ser.: To snad ani ne - to by myslím neprošlo. A ani by si to netroufli. Ne, na to už teď není doba. Spíš máme strach, že to dopadne jako v Jugoslávii, stát se bude postupně rozkládat, dojde k chaosu a armáda si začne dělat, co bude chtít, a nikdo nebude vědět, komu vlastně podléhá. Red.: Zdá se, že Gorbačovovi moc nevěříte. A co Jelcin? Ser.: Gorbačov je šikovný politik, ale jinak mluvka. Zato Jelcina si vážím už jen proto, že se vzdal všech těch partajních privilegií, kterých se soudruzi tak drží. 107 [pageend109]Red.: Myslela jsem, že už většina privilegií hýla odbourána, třeba ty speciální prodejny. Aspoň se to u nás psalo. Iři.: No jo, prodejny zrušili, ale ty extrapříděly existují pořád, akorát že jim to teď vozí rovnou domů. Ser.: To je taky věc, ze které se mi vaří krev - ta prolhanost, ta faleš! Pořád nám jen věší bulíky na nos a myslí si, že všechno spolkneme. Red.: A co potravinová pomoc ze zahraničí, třeba ze SRN? Dostane se to k lidem? Ser.: Jo, tak tu rozkradli. Prostě se vypařila. Takže se Němci naštvali a už nám nic nepošlou. A já se jim vůbec nedivím. Red.: A co soukromí zemědělci? Mají do toho lidé chuť? Ser.: Chuť by docela i měli, možná taky ze zoufalství, ale zatím je jich málo. Místní orgány to brzdí, jak mohou. V ničem jim nepomohou, spíš jim házejí klacky pod nohy. Stranické orgány jsou na vesnici a vůbec v provincii ještě pořád všemocné. Partajní tajemník, to je car a pánbůh v jedné osobě. Bohužel, jsme příliš velká země. Red.: A jak se díváte na soukromé podnikání? Nejsou to pro vás všechno spekulanti? Závidí jim lidé? Iři.: Závisti i nenávisti je hodně. V lidech se nahromadilo tolik hořkosti, zloby, pocitu křivdy a zklamání, a teď si to hledá východisko. Ale převládá apatie a pocit bezmocnosti. Ser.: Spekulantů je opravdu spousta. Překupníků, veksláků. Někteří lidé vydělávají závratné sumy. Například oblečení, zejména módní oblečení, je šíleně drahé. Ale lidé to kupují! Mezi lidmi je hodně peněz a hodně jejich špinavých. Ale myslím si, že k lidem, kteří jsou opravdu schopní, nikdo nenávist necítí. Máme třeba takového populárního milionáře, Ar- ťoma Tarasova. Zbohatl na odpadech. Tak to je úplný lidový hrdina. Kolikrát už se mu snažili přišít „nezákonné obohacování“ - naše vedení na tyhle lidi kouká skrz prsty. Já si ale myslím, že tenhle si své peníze vydělal opravdu právem - je šikovný, ví jak na to, má nápady. Takové podnikavce lidé spíš obdivují. A jestli se dokážeme smířit s tím, že budou bohatí a chudí? Ale vždyť to tak u nás bylo vždycky. Celou tu dobu. Vždyť si naše partajní špičky žily jak knížata, v přepychu a pohodlí. Na to jsme zvyklí. Hlavně aby to bohatství bylo zasloužené a ne vysloužené. 108 [pageend110]Red.: A co si myslíte o pobaltských státech, o jejich úsilí o samostatnost? Ser.: Já jsem pro. Jsem pro spravedlnost. Iri.: Jenže čemu říkáš spravedlnost. To není tak jednoduché. V Pobaltí je přece hodně Rusů, kteří se tam už narodili. A teď tam bují nacionalismus. V Litvě se na vedoucí místo prakticky nedostane nikdo, kdo není Litevec, Nelitevci jsou na podřadnou práci. A na vysokou školu taky berou jen lidi, co mají litevskou maturitu. Ser.: Prosím tě, tohle píše oficiální tisk - já jim nevěřím ani slovo! Iri.: Já to nemám z novin, byla jsem v Litvě, kdežto ty ne. Vím, že se tam lidé bojí něčeho jako apartheidu proti Rusům. Proto se brání. Red.: Já si zase myslím, že by se to po uznání jejich samostatnosti mohlo spíš zlepšit. Soudím podle nás. Dokud jsme byli okupovanou zemí a SSSR tu rozhodoval o všem, měli jsme Rusu plné zuby, pochopitelně. Kdežto ted jsme svobodní a i náš vztah k vám je svobodný - nezatížený bezmocnou nenávistí a ponížením. A víte přece, co se v baltských státech dělo po jejich okupaci ve čtyřicátých a padesátých letech. To se nedá zapomenout, ale dá se to vyvážit pocitem znovunabyté důstojnosti svobodných občanů svobodného státu. Iri.: Ale nikdo přece nemůže po těch lidech chtít, aby se ze dne na den naučili litevsky! A aby se najednou cítili ve městě, kde se narodili, jako druhořadí občané! Neřekla jsem na to, že až dosud se bohužel právě Litevci cítili ve svém státě jako druhořadí občané a že Rusové jen sklízejí plody dlouholeté nespravedlnosti, z níž bez zábran těžili. Ještě před rokem bych to asi řekla bez rozmýšleni a s chutí- ale dnes se mi nechtělo jitřit bolavá místa v mysli těch mladých lidí, razících si cestu k vlastnímu názoru horami zakořeněných předsudků. Neměla jsem žádný pocit škodolibosti nebo vítězoslávy. Asi jsem už opravdu svobodný občan svobodného státu. Místo toho jsem jim položila poslední otázku: Red.: Jak je vůbec možné Sovětskému svazu a Rusku pomoci? Může pro ně Západ nebo my něco udělat? Otázka v nich vyvolala rozpaky. Rusové nejsou zvyklí, aby jim někdo musel pomáhat. Vyrostli v přesvědčení, že to oni pomáhají všem svým „přátelům“ a spojencům a koneckonců i celému světu, když ne materiálně, tedy duchovně. Zajímavé, jak tyto podvědomé stereotypy přežívají, i když se už 109 [pageend111]vědomí od lecčeho oprostilo a přijalo novou orientaci. Pak připustili, že pomoc asi opravdu potřebují, sami to nezvládnou. Ale o její konkrétní podobě neměli představu. Snažila jsem se jim napovědět: Red.: Rusko je přeci tak bohatá země. Máte tolik surovin. Říkáte, že to bohatství nedokážete využít, díky dezorganizaci a neschopnosti řídicích vrstev. A co takhle pustit do Ruska cizí společnosti? Opět rozpaky. To je dosud nenapadlo. A zřejmě s touto myšlenkou zápasí. Je jim pudově proti mysli. Odporuje všemu - všemu, co jim vešlo do krve. Nakonec jsme se shodli na tom, že konkrétně, penězi, lze pomáhat pouze konkrétním spolkům nebo organizacím na konkrétní účely - velice adresně a kontrolované. Jen tak by se dalo například pomoci soukromému zemědělství. Ser.: Ať jim třeba pošlou lopaty, kosy, hrábě - vždyť ani to u nás není k sehnání. A zemědělské stroje, modernější než ty naše. Ale vládě ani dolar! Jinak všechno zmizí v té bezedné anonymní díře, v jakou se proměnilo to naše slavné plánovaně řízené hospodářství. Jejich nedůvěra ve schopnosti a poctivost vlastní vlády - zejména té svazové - je zcela „předpřestavbová “. Nebo vlastně ne - spíš naopak typicky „popřestavbová“. Dříve byli lidé naivnější, spoléhali se, že ti nahoře už vědí, co a jak. Ted nahlédli do celé té bídy a spouště a myslím, že jen vrozená ruská trpělivost a sklon k trpitelství je zachraňují před naprostým zoufalstvím. Náš rozhovor probíhal přesně týden před nezdařeným pokusem o puč v SSSR, v době, kdy se zdálo, že se tam s ničím nedá hnout, že situace je patová a čas se zastavil. Dnes se události zase daly do pohybu a snad vzniká nová šance na posun směrem k „normálnímu životu“, kterému se i my, natož národy Sovětského svazu, musíme klopotně učit. Rozmlouvala Maita Arnautová Změny vitální sensibility, které mají v dějinách rozhodující význam, se projevují v podobě generací... Generace, tento dynamický kompromis mezi masou a jedincem, je nejvýznamnější dějinný koncept, a abych tak řekl, stěžej, v níž historie vykonává svůj pohyb. Ortega y Gasset 110 [pageend112]REPORTÁŽ JEMNĚ PORANĚN LONDÝNEM, BRITÁNIÍ Cestovní diář Jiří Sirotek „When a man is tired of London he is tired of life; for there is in London all that life can afford.“ Samuel Johnson, 1709-1784 LET, PRVNÍ DOJMY Letadlo vás přijme na svou palubu, uchopí a vrhne do pohádkových zemí za devaterými řekami, horami, aniž byste měli čas pochopit zázrak té změny. Usměvavá a profesionální posádka se všemožně podílí na tomto moderním podvodu. Přesvědčují vás, že nikam neletíte, cpou do vás jídlo, pití, zboží, jen abyste si nevšimli, že se kamsi přemísťujete, a teprve, když zjistíte, že jste prošvihli nebe, jsou spokojeni. Nebe jsem naštěstí neprošvihl. Pod námi byla polární, nehybná, dokonale krásná krajina oblaků, krajina bez kazu a lidských špatností, krajina mimo čas a prostor, pohádka bez hrozeb proměn a bouří. Idyla, ráj. Letadlo jako by stálo. Naši předkové museli tuto ideální Platonovu krajinu dobře znát, když do ní s takovou jistotou umisťovali to nejlepší, co si uměli představit: anděly, bohy, bohyně, vše dokonalé. Chce se vám z letadla vystoupit, vykročit do té mléčné krajiny, usadit se a zůstat v nehybném světě krásy. Běda. Je to jen iluze. Skrze mraky poštěstilo se mi vidět moře: poprvé v životě. Lodě na La Manchi stály. Jako by se čas zastavil. Zářezy v mořské hladině se nehýbaly, podobně jako kouř z lodních komínů. I lodě byly zamrzlé díky tempu podniku na iluze jménem British Airways. Československo bylo kdesi daleko, malé, ztracené, nevýznamné. Potom jsem objevil břeh zastavěný nesčetnými škatulkami nejspíše lil [pageend113]přístavních skladů. Veliký záliv. Temže. Pohled z výšky vypadal jako záběr ze sei-fi filmu, z rakety sestupující na neznámou planetu zabydlenou vysoce rozvinutou civilizací. Lehce mne mrazilo, jak strašlivá civilizace to musí být, když má takové prostředky a takovou energii takto zpracovat obrovskou planetu - jako bych ji neznal. Dopad byl krátký a nevýznamný. Letadlo rolovalo. Obrovské letiště Heathrow. Jsme tady. Ubezpečil jsem se udiveně a připravil na věci nečekané. * * * Z Heathrow k našemu hotelu nedaleko Trafalgar Square to bylo podzemní dráhou, jedoucí většinu doby nad povrchem, snad půl hodiny. Vyklubali jsme se, již i s mými kolegy, z podzemky, z undergroundu, a vlekli své kufry, zahlceni mohutnou dopravou, traffic, neodmyslitelným syndromem bytí Londýna a Londýňanů. Doprava je zde ve srovnání s Prahou příšerná, zdá se vám, že se valí zcela nesmyslně, v nesčetných proudech a že veškerý Londýn se zbláznil a rozpoutal jakousi podivnou nesmyslnou automobilistickou štvanici, show, šílenství všeobecného pronásledování. Teprve později zjišťujete, že také doprava, jako vše v Londýně a bezpochyby i v celé Británii, má svá přesná pravidla. Ale především: Londýn není nepřátelský, vědom si své složitosti, nevhodnosti k žití, své přebu- jelosti dopravní, přebujelosti automobilismu, domů i lidí - je zde vše pečlivě směrováno, vysvětlováno, neustále a nesčetněkrát opakováno. Public relations. Veřejné vztahy, vztahy k veřejnosti. Něco nám o tom vyprávěli angličtí lektoři na našem kursu pro tiskové úředníky president- ských a vládních úřadů z východní i střední Evropy. Nebudu zde podávat přesnou definici žurnalisticko-sociologickou, zaujal mne filosofický význam toho pojmu. První, čeho si vyděšený Středoevropan a turistický greenhorn jako já všimne, je, že na každém přechodu - a je jich zde do tisíců - padnou jeho oči na velká bílá tiskací písmena, jimiž je na vozovce napsáno: LOOK TO THE LEFT, LOOK TO THE RIGHT. Je to varovné, přátelské, decentní, veskrze účelné a všudypřítomné: prostě britské. Na každém kroku jsem během našeho kursu narážel na public relations, ale jejich nejlepším produktem a symbolem je ono Look to the čili Tam se dívej, chceš-li u nás v United Kingdom, ve Spojeném království, přežít. Padl jsem vržen do City of London a to mne omráčilo hřmotem a ne- sčíslností vjemů. Zavřel jsem oči a podobně jako Karel Čapek před sedmdesáti lety jsem se spíše nechal přemisťovat, byl jsem pohlcen a smýkán jako ve ždímačce, jako v propasti blikající tisíci nejrůznějšími světly a hřmotícími sterými zvuky... 112 [pageend114]Po ráně palicí do hlavy, jíž byl výstup ze stanice undergroundu na Charing Cross, jsem udiven zíral na čtvrť před sebou. Bylo to večer, na mostě Waterloo Bridge. Panoráma té části Londýna směrem k Soho vypadalo jako by je splácala dohromady tlupa potrhlých individualis- tických architektů, kteří se nebyli schopni domluvit na jakémkoli základním souladu. Můj český či pražský smysl pro symetrii a jednoduchou linku a prosté spojitosti byl uražen. Ble, řekl jsem si, tak tohle ne. Londýňané nejenže neumějí žít, ničíce se sebevražedným tempem dopravy, ale ještě ke všemu nevkusně splácali dohromady slohy, které k sobě naprosto nepatří; viktoriánský sloh posadí klidně vedle modernistické stavby. * * * A Temže? Byla kalná, mohutná a dravá. Teprve ve dne jsem mohl vychutnávat její zvláštní ráz: není moc široká, tak 300 metrů v oblasti Westminsteru, ale je drsnější než Vltava, snad je to načichlostí mořem, které je nedaleko. Lodě zde kotví nikoli u břehů, ale asi v třetině šířky řeky u takových plovoucích mol. A na Temži je daleko živější provoz. * * * První, co vás neznalého Londýna vyděsí, je jeho rozlehlost a přehršle historických míst, které by bylo slušné a někdy přímo nezbytné navštívit. Všechny ty historické reminiscence. Tower, Westminster, královská tradice a já nevím co ještě - to není jenom atrakce pro turisty, touha po originalitě či dobrácký sentiment, staromilství a komický pokus o výjimečnost. Má to ještě jeden, hlubší smysl; lidé minulých století totiž mluví skrze tyto věci, ač mrtvi. Teprve za několik dní jsem pochopil, jak je naivní si myslet, že se dá po večerech a o volných víkendech, kdy jsme měli čas sami pro sebe, uvidět a v klidu si prohlédnout pouze to nejzákladnější ze základu, který nabízí Londýn k poznávání. Mé poznávání Londýna bylo proto jen ochutnáváním. Ochutnával jsem a má prvotní zaraženost z tohoto způsobu civilizace postupně tála a tála, až jsem asi tak po týdnu jí přišel na chuť. Zalahodila mi a ta lahodnost se snad den ze dne stupňovala... Dnes bych řekl, že Londýn je neuvěřitelné nakupení lidské civilizace, evropské civilizace. Snad každý centimetr tohoto města je zpracován s britskou důkladností a solidností. Všechno a všude je využito anebo byl alespoň učiněn pokus, aby to využito bylo. Londýn znamená nasazení, nasazení ideje, projektu, peněz a práce. 113 [pageend115]Cityje úřednické; ráno jsem potkával proud úředníků a úřednic řítících se v oblecích, s kravatamipovlávajícími v ostrém přímořském větru do svých kanceláří, a odpoledne totéž naopak. Ale za gigantem města se skrývá nezměrná práce miliónů dělníků, kteří ze City kamsi zmizeli. Londýn je tedy kumulací idejí a jejich uskutečněním prací Evropana; ale to je málo, mezi Londýňany je příliš mnoho černých lidí, nejsou zde opomíjeni, patří k městu, žijí s ním, pracují mlčky, pečlivě, spolehlivě; nedělají většinou žádnou skvělou práci, jsou to průvodčí, uklízečky, číšníci, prodavačky... Ale v tom, jak vedle sebe sedí v undergroundu, autobusech a všude jinde různé rasy, lze tušit, že Brit není uzavřený Evropan, ale je to člověk otevřený k světu. Hostilnía xenofobníčlověk by nevpustil na svůj ostrov statisíce lidí jiných ras, jiných kultur. Zájem Brita o svět lze hmatat v British museum. Také pomníky na každém kroku ve městě připomínají, kde všude vojáci různých epoch bojovali: v Evropě, Asii, Austrálii, Africe... Britské kosti leží roztroušené po všech pevninách, kontinentech a mořích. Brit je člověk světa. Asi proto vypadá Praha vedle Londýna jako klidná jihočeská vesnička, jen trochu překynutá, mírná, nevýbojná, vlastně spící, nic netušící o velikosti a výzvě oceánu i světa... PROCHÁZKA LONDÝNEM Zdá se mi, že každé místečko v Londýně - anebo alespoň v jeho centru má svou historii, svůj ráz, své památníky, pomníky, kouzlo, o každém by se dalo psát. Queen’s walk Tak třeba na pravém břehu Temže vede Queen 's walk-mezi Waterloo Bridgem a Hungerlord Foot Bridgem. Nejenže je tam výstava plastik Richarda Harrise pod názvem Passage pasing z roku 1983, ale cestou padne váš pohled na básně vytesané do dlažby snad na každých patnácti krocích. Ach, to může napadnout jen Brita, vytesat poezii do kamene na cestě, kterou nazve Královnina procházka. Jdete tedy královninou cestou a občas vás mine běžec, většinou poslouchající walkmana. Copak asi poslouchají tihle běžci? Vůbec poslech walkmanů je oblíbený sport Londýňanů. Míjíte turisty. Nejistý muž zchátralého vzhledu poprosí o change - drobné. Zeptal jsem se ho, kolik chce, vyvedlo ho to z míry a řekl, že je to jedno a že nemá kde bydlet. 114 [pageend116]Zci brousíte do parčíku. Všude jsou zde parčíky, všechny s kraťoučkým vzorným trávníčkem, pečlivě udržované, na noc zavírané. Bez psů a bez hovínck. Bloudíte parkem a jenom na jedné lavičce potkáte spáče. Tihle tuláci a žebráčci jsou neodmyslitelnou součástí bytí v Londýně. Nutno poznamenat, že o ně dost pozorně pečují charitativní organizace. Viděl jsem, jak jim přinášely jídlo a pití. Jeden Angličan mi řekl, že žebrání je prostě nejjednodušší způsob, jak získá t peníze bez práce. Je fakt, že kromě mladých lidí, kteří to snad berou jako hec či dobrodružství, je mezi nimi většina starých, zanedbaných lidí, skutečných chudáků. Mohou prý být v nějakých útulcích, kde by se o ně starali, ale volí raději svobodu spánku na chodníku a v parcích. Jednoho tuláka jsem viděl pod mostem, spal ve veliké krabici od pračky nebo od čeho. St. James’s park Ten se mi líbil z parků nejvíce. Najdete tam jeden pomník, vztyčený „by the officers and men of the Roayal Artillery in memory of their honoured deth“ V Jižní Africe 1899 až 1902. Heslo na pomníku: Quo fas et ubique gloria ducunt. Umíme vzdávat poctu svým padlým? Jdu do parku a letáček na nástěnce radí: Say no to the privatization in our royal parks. Tím se vysvětluje, snad, proč jsou ty parky tak krásné a ošetřované: prostě jsou královské. Mimochodem v královském erbu jsou dvě hesla: Dieu el mon droit - Bůh a mé právo a Honi soit qui mal y pense - Zlo na toho, kdo myslí zle Cítíte tu sílu? A vidím anglický park. Kraťoučký trávník s posedávajícími lidmi, rodinkami, dětmi a se spoustou dřevěných skládacích seslí s plátěnou zelenobílou sedačkou. Jsou jich tu desítky, snad stovky, většinou prázdné. Usedám rád na jednu z nich podstrom. Vytahuji Anglické listy, pohlednice, sešity, tužky, svačinu, fotoaparát a jsem blažený z pouhého bytí v anglickém parku za přítomnosti Karla Čapka, když vtom přichází záhy dobrý muž, asi čtyřicetiletý, a řekne Hello. „Helloj6 odpovím. Je celý nazelenalý, v slamáčku, v zeleňoučce pruhované vestě a tmavě zelených kalhotách, se zástěrou a podivným strojkem zavěšeným na popruhu na břiše, jako mají průvodčí v autobusech. „Fifty pence. “ „Ale. To jsem nevěděl," odtušil jsem, ale nezlobil jsem se, protože jsem byl znaven. „Jste cizinec,“ řekl výběrčí. „ Yes," odtušil jsem a vyhrabal konečně minci. Poděkoval a odešel se zeleným motýlkem a v bílé košili. 1 15 [pageend117]Londýnské parky jsou opečované a liší se od pražských především tím, že mají servis, všechno tu funguje, na rozdíl od opuštěných parků Prahy, které jako by nikomu nepatřily. To by Brit nepochopil a shledal by takový způsob úpadku asi velice zvláštním a podivínským. Zejména by těžko pochopil, proč neexistuje v Československu a okolí kapitalista, který by nechal v Královské oboře rychle opravit ideálně položenou a vcelku i po požáru pěknou stavbu restaurace, na které se dají vydělávat milióny. Četl jsem si na své, protože zaplacené sedačce Karla Čapka, jak on byl v Londýně, a zkoušeljsem po jeho vzoru namalovat park, ale výsledek je nepoužitelný. Bylo 21. září. Čtyřiatřicetiletý Čapek zde byl v roce 1924 dva měsíce, od konce května do konce července. Horse guards Ovšemže jsem se musel jít podívat na královskou jízdní gardu. Ne- prostudoval jsem si důkladně smysl a systém předvádění se těchto vojáků, ale jsou skvělí a stojí za podívanou. Budova Horse Guards stojí v půvabném a slavném místě nedaleko Temže. Z jedné strany má proslulé sídlo předsedy vlády. Downing Street No. 10, z druhé Trafalgarské náměstí a z další Park svátého Jakuba - St. James's Park. Již z dálky bylo vidět shluk turistů číhajících na atrakci a po ulici podél Jakubova parku přijížděla velebně jízdní jednotka svítící zlatém přileb a krunýřů. Červené a žluté chocholy, stříbrné šavle, všechno nablýskané, žluté šňůry, usazeni na kožešinách, jedni jezdci na bílých, druzí na černých. Ti vojáci byli tak pěkní, až v nich byla nějaká nevojenská koketérie. Proč?- ptá se moderní člověk, zvyklý na vojáka praktického, šedého to pěšáka, šedě vybaveného, aby nehezky zabíjel. Všechno, co ti vojáci dělali, dunělo významuplností, která byla tak nápadná, že se vše jevilo jako symbolické. Garda přijíždí v jedenáct hodin. Jednotky se zastaví a stojí proti sobě. Čekají. Beze spěchu. Slunce pálí do zlatých přileb, do krunýřů, do kožešin. Vše se děje jednotně, na povel. Pouze kůň vypustivší své koblihy narušil honosnou podobu Minulosti; ale to byl jen detail, byť přírodní, a sdělující, že řád života a přírody je jiný... Oxford street Poodešel jsem a dobloudil až do půl Oxford Street, strašlivě dlouhé, asi dvoukilometrové třídy s neuvěřitelným provozem, kde se nahromadí třeba deset double-deckerů za sebou, kde se neustále valí davy chodců 116 [pageend118]a kde obchodů, jako je Kotva nebo Bílá labuť, jsou stovky, ne-li více. Nepočítal jsem to. Neukojený československý konzument může na Oxford Street zešílet anebo spáchat hrdelní zločiny. Šel jsem znaven tou ulicí a v tom blázinci a vřícím davu jsem náhle uslyšel zalykající se dudáckou hudbu a vzápětí jsem uviděl Skota, který ji vyluzoval. Stál vedle honosné obrovité budovy s nápisem Selfridges. * * * Zastavil jsem a pozoroval ho, jak hraje. Hrát na dudy je pořádná dřina. Skot vypadal tak zaneprázdněné, až asi ani nestačil sledovat, jak se mu vrší v kufříku majetek. Byl to zvláštní starý muž, hubený, sporý, s dlouhými bílými vlasy. Měl jsem chvílemi pocit, že se na mě dívá, ale asi jsem se mýlil, protože strašně šilhal velice blízko u sebe položenýma očima, což je podle Bohumila Hrabala znak geniality. Hudba byla stejně podivná jako Skot. Hrál zvláštní melodii, svým způsobem veselou, ale zároveň rozbitou. Podivné - napadlo mne - a zmaten sedl jsem si na sklápěcí sedačky na stanici autobusové zastávky. Těch sedaček je málo, čtyři či pět, a jsou tak vysoko, že si tam člověk připadá jako na bidýlku. Vytáhl jsem poznámkový sešit... Ta divoká, rozbitá, zmatená hudba kvílící ze skotských dud na Oxford Street předznamenávala ducha Londýna 20. století. Londýna roztříštěného, řítícího se, hlučícího, Londýna podivně uzavřeného, i zároveň otevřeného do světa. V tom, jak ten hudec hrál, jak mačkal měchy, hnětl je, dusil, ladil, jak s nimi bojoval, bylo něco velice tvrdohlavého, tvrdošíjného a stejně tvrdošíjná byla i jeho mečící melodie, padající na hlavy tisíců proudících lidí, padající na kapoty automobilů, motocykly, autobusy a šílené cyklistické kaskadéry, kteří se vrhají do kalného toku s respirátory na ústech a v přilbách. Ten Skot měl červenozelenou pěknou sukýnku a kravatu. Vypadal nesmírně zaneprázdněné a jeho šilhající oči nevnímaly tento svět, ale dívaly se nějak do sebe a do minulosti dávnověkého Skotska. St. Martin im fields Nepodařilo se mi v Anglii dostat se do kostela na mši. Do St. Paula jsem přišel na závěr a důstojní gentlemani, kteří chrám střeží, mne nepustili dál. V kapli svátého Martina im Fields jsem byl sám, tak jsem alespoň zapálil svíčku. Zdá se mi, že Angličané kostely při svém praktickém způsobu života k životu moc nepotřebují, protože je často proměňují ve světské instituce. 117 [pageend119]Krypta kostela svátého Martina, nedaleko od Trafalgar Square, je čilé obchodní středisko, najdete v ní malý, ale typicky londýnsky neuvěřitelně bohatý sortiment všemožného zboží od japonského papíru přes metráky pohlednic, sešitů s pozlacenými vazbami, přes všeliká vydání biblí a svíčky až po vázičky a plakáty. Přitom každý jeden výrobek je tak dokonalý, půvabný, estetický až radost pohledět. Jako by si řemeslníci Británie, či odkud to zboží bylo, nevšimli, že je uspěchaný 20. věk, a žili ještě ve století minulém. Vedle obchůdku, za zdí je kavárna pod klenutým cihlovým stropem vzpíraným masívními metrovými sloupy. Usedám a povšimnu si, že podlaha je dlážděna tu a tam náhrobními deskami. Jdu si pro kávu po náhrobních deskách. Kavárnou pobíhají děti, hovory lidí se tříští v nízké klenbě, pije se tu, jí a k tomu vám hrají nevtíravé Bacha nebo Händela. Neuvěřitelná atmosféra. Na odchodu jsem se zarazil a zapsal si nápis na jednom náhrobním kameni hned u vchodu. Bylo na něm napsáno, že nedaleko toho místa odpočívají ostatky pana Andríse Barona, který zemřel 19. září 1777, stár třicet sedm let. Byl jsem dostatečně vyšinut podivností té krypty, že jsem oslovil lady, která snad nějak patřila k obsluze. A zeptal jsem se, kde jsou mrtvoly. Ubezpečovala mne vlídně a dosti dlouho, že mrtví jsou pohřbeni Jinde, kdesi na okraji Londýna, a že my chodíme jen po náhrobních deskách. Kdysi tu byla mrtvá těla lidí, kteří zemřeli na mor, ale teď už jsou dlouho pryč. Povzbuzen, poděkoval jsem a chtěl odejít. Noví příchozí prošli po Mr. Baronovi, aby požili svůj dopolední čaj s dortíkem, snad. Mše Byla barevná, televizní. Všechno v tom televizním kostele bylo pěkné a dokonalé: hnědé dřevo kombinované se zelení květin a žlutí, červení kvčtů. A květin a rostlinek bylo jako v malé botanické zahradě. Důstojní pánové z kostela v Longridge se střídali v kázání, jejich barvami byla bílá a zelená. Kostelní sbor měl krásné uniformy. Všichni byli v oblecích. Děti v bílých košilkách, děvčata měla červené mašle a kluci červené kravaty. Děti zpívaly v písni o tom, že svět je zahrada, kterou udělal Bůh, a že všechno svěřil lidem do jejich péče. „Help your people to care of your world, “ zpívaly v jedné písni - Pomoz svému lidu starat se o tvůj svět. Byla to píseň díkůvzdání za úrodu a já jsem vytušil, že jsem se opět dotkl jedné nitky v britské mentalitě. Tak proto je Anglie jedna zahrada, protože Britové se domnívali a stále ještě domnívají, že i celý svět je zahrada Páně, která jim byla svěřena 118 [pageend120]do péče, a proto se o tu svou zahradu tolik starají. V tom kostele vládla jednota. Trochu škrobená a neveselá. Parlament Westminster zná téměř každý a snad každý ví o jeho Big Bonu a pojem anglický parlament řekne něco komukoli, kdo se aspoň trochu zajímá o politiku. Ale psát o něm je marné, to by zvládl snad Karel Čapek nebo Victor Hugo. Stačí podívat se na malý obrázek té obrovité a úctyhodné gotické stavby, jemné jako krajkoví, stojící v těsném sousedství Temže. Nejvíce mne zarazilo ani ne tak to, že Westminster Abbey stojí od 7. století nebo že v něm byli korunováni všichni monarchové od roku 1066 či že v obrovitém westminsterském sále, což je spolu s kryptou kaple sv. Štěpána jediná ze středověku dochovaná původní stavba, byly vystavovány ostatky králů i Wins tona Church i 11a, ale zarazilo mne, že westminsterský parlament, zničený Němci za druhé světové války, Britové znovuvystavěli bez váhání do jeho letité krásy. Pozoruhodný respekt a láska k minulosti a její tíži. Zato my v Praze dodnes váháme, zda máme dostavět radnici na Staroměstském náměstí. Praktičtí Angličané si parlament ještě zvětšili a rozšířili blíže k Temži, aby měli víc místa na politiku. To také stojí za pozornost. Šéf tiskového oddělení parlamentu, který se ujal našeho kursu a provedl nás po úvodní přednášce o parlamentu jeho vnitřkem, by! halasící blondýn, decentní a neanglicky sladce se usmívající, oděn v tmavě modrý oblek, růžovou košilku, tmavě červené ponožky a elegantní kravatu s proužky. Tiskové oddělení parlamentu odpovídá permanentně na telefonické dotazy, ať přicházejí odkudkoli, a ročně prý jich úředníci vyřídí na devět set tisíc. Anglický parlament zasedá sedm set let a dnešní poslanci, na rozdíl od našich, mají tedy na co navazovat, a prý nedělají při své práci vlastně nic jiného, než že sledují nitky a kořeny této dech zarážející archetypální tradice. * * * Jak známo, skládá se parlament z Horní a Dolní sněmovny. The House of Lords - sněmovna lordů - je laděna do červena - a to proto, že ve středověku byla červená barva pro svou vzácnost barvou bohatství a království. The House of Commons - sněmovna dolní - je střízlivě zelená. Procházeli jsme útrobami, v nichž byla počata anglická a vlastně i světová demokracie, a snažili jsme se tento div pochopit. 119 [pageend121]Ve foyer, jimž se říká lobby, stojí sochy význačných politiků. Zapamatoval jsem si, znal a zaznamenal pouze oblíbeného Winstona. Jeho socha byla, jak má být - břichatá, nasupená, výhružná, rozkročená. Až tam přijdete, sáhněte si pro štěstí na levou botu, je tak zlatá, protože je ošoupaná rukama návštěvníků. Samozřejmě jsem si sáhl. Hned za touto sochou za rohem je telefon reprezentantů: ale jaký - ve výklenku ve zdi je polstrované zelené křeslo. Je tam intimno téměř jak ve zpovědnici a je jasné, že usazený reprezentant z něj jen tak snadno nevstane. * * * Kráčíme chodbou ke vchodu do zelené sněmovny. Všude je dřevo, tmavé a zklidňující, věkovité a spolehlivé, žádná moderna, která je sice estetická, efektní, ale povrchně neosobní a studená. Po levé straně chodby naproti lavicím jsou veliké knihovny. V nich jsou uložené hansardy, záznamy parlamentních řečí. Jsou také barevně odlišené na červené a zelené. Čtu jeden nápis - Official report. Číslo série. „Parlamcntary debates'6 Commons. Volume. Signature. Datum: 1981-82. 15. února až 26. února. Vytáhnete si tlustospis a čtete doslova, co v té době kdo kdy zde řekl. Vše je s neúprosnou jistotou zachyceno, zaznamenáno na věky věkův, nebo spíše do té doby, dokud bude stát Westminster, fungovat britský parlament a Británie, nebo do té doby, než přijdou nějací marxističtí anebo jiní demokracieborci. Náš decentní průvodce nám ukázal, jak angličtí poslanci hlasují. Procházejí kolem dvou takových dřevěných turniketů, za nimiž sedí jako králové úředníci sčítající průchozí. Poslanci mají dvanáct minut na to, aby prošli svými vrátky - jedny jsou ano, druhé znamenají ne. Kolega Slovák Ivan usedl poté již ve sněmovně samé na zelenou lavici a byl napomenut hlídkujícím strážníkem. Ne, nesedat. Zde mohou sedět jen poslanci - vysvětluje průvodce s úsměvem. Kolem chodí i další výpravy, starší turisté snad z Německa, ale i mladí studenti v barevných tričkách. Jak červenou, tak zelenou sněmovnu střeží s vážnými tvářemi strážci i strážkyně. Postavil jsem se přímo do epicentra zelené sněmovny, do epicentra anglické demokracie. Po mé levé straně sedí vládnoucí strana, nyní to- ryové s panem Majorem, ze kterého si neustále média tropí žerty, že je strašlivě nudný, a naproti - pouhé snad tři metry od ní - opozice, Labour party pana Kinnocka, kterému noviny pro změnu přezdívají „Mad dog“ - bláznivý pes. Mezi rivaly stojí pouze stůl a mezi nimi tak sedí Speaker, jakýsi nad- stranický předseda sněmovny, snad by se dalo říci rozhodčí. 120 [pageend122]Je výborné, že dvě soupeřící strany sedí tak blízko sebe a že se musí dívat navzájem do očí Parlament začíná pracovat odpoledne a končí někdy až časného rána. Rozhodnutí o posmrtném vystavení ostatků Churchilla ve Westmin- steru padlo prý ve třičtvrtě na tři ráno. Třicet šest týdnů v roce zde tepou poslanci demokracii a politiku. Klepou, vyklepávají ji již sedm set let. Měli by to již umět. Když jsem si začal do poznámkového sešitu kreslit House of Com- mens, došel ke mně decentně strážník a řekl: No. No? Udiviljsem se a sklapl sešit. Dostalo se mi vysvětlení. Ve sněmovně se nesmí psát - je to nepsaný zákon zavedený ve středověku, aby nikdo nemohl z parlamentu vynést žádné informace. Ani já jsem tedy nevynesl špionážní kresbu lavic a stolu. Vzpomínám si však, že ta sněmovna je velice malá na to, co se v ní děje, a lidé v ní tedy mají k sobě velice blízko. Ve stole uprostřed mezi stranami je uložena bible. Přísahalo se na ni. Další věc, kterou asi také ve Federálním shromáždění postrádají. Asi sedmdesát let prý platí usnesení o zrušení sněmovny lordů, která byla tehdy považována za zbytečnou. Nikdo ji však zatím nezrušil. Začínám Angličany chápat. Doporučil bych jim, aby váhali ještě sedmdesát let, třeba se mezitím ukáže, že lordy přece jen potřebují. MIMO LONDÝN ANEB O OVCÍCH, KRAVÁCH, KONÍCH, TRÁVĚ A ATOMOVÉ ELEKTRÁRNĚ Naši pečovatelé a přátelé z Central Office of Informations nás vyvezli z Londýna a to bylo veskrze moudré. Nasměrovali nás na severozápad ke skotským hranicím, abychom se podívali na jadernou elektrárnu na zpracování použitého paliva v Sel- lafíeldu. Vyjeli jsme vlakem Intercity. Ty vlaky vypadají tak trochu jako letadla, zvenku i zevnitř. Jsou elegantní a pěkné. * * * Vyjeli jsme z obrovského Viktoriina nádraží. U nás, když se řekne nádraží, naskočí člověku husí kůže a kopřivka z ušmudlanosti, nehostinnosti, z nesrozumitelných plechových hlasů a z představy jízdy, párků a piva. Nádraží v Londýně jsou, bez nadsázky řečeno, krásná. Jejím věnována podobná péče jako letištím; mimo pokladny je na nádraží zaručeně obchodní středisko, kde si můžete koupit cokoliv. 121 [pageend123]Mramorové podlahy jsou tak vycíděné, že se na nich mladí i starší tuláci mohou nejen v pohodě válet, ale klidně z nich jíst. Hlavní pražské nádraží, naše chlouba, je vlastně jen zakřiknutou popelkou vedle těchto krasavic. Nemluvě o perfektních informačních digitálních tabulích, obrazovkách s odjezdy vlaků a všeobecné informační přehlednosti. Škoda mluvit. Ne, je třeba o tom mluvit. * * * Vagóny jsou příjemné. Po dvou dvojicích sedadel za sebou následují dvě dvojice obrácené k sobě a mezi nimi je stolek. Zavazadlový prostor je hned za dveřmi, které se před vámi samy otevírají. Průvodčí chodí ve dvojicích, senior a junior; vlak je dobře ozvučen reproduktory, takže průvodčí může v klidu pěstovat public relations. Sedět v takovém vlaku je pohoda a požitek. Britové využívají jízdu většinou k četbě a na rozdíl od undergroundu se zde čtou i knihy; na stolcích děti zuřivě kreslí, karbaníci mastí karty, popíjí se káva, čaj a další nápoje, zakoupitelné v restauračním voze. Mají tu zlepšovák: na kelímek s kávou nebo čajem dostanete dobře přiléhající víčko. Mířili jsme do Manchesteru. Kdybych neviděl venkov alespoň z rychlíku, věděl bych o Anglii jen polovinu pravdy anebo její třetinu. První, co vás zarazí, je, že neuvidíte téměř žádné pole. Jeli jsme stále kolem pastvin, zeleňoučkých, kraťoučkých trávníků, oddělených od sebe ploty živými, kamennými, ostnatými. A téměř všude se pasou ovce, s černými hlavami. A krávy, i ty jsou laděné do černobílá. A co víc, spatříte často volně se pasoucí koně. Něco mezi pohádkou a snem. Pořád se rozhlížíte, kde jsou nějací lidé, pastevci, zemědělci, traktoristé, hlídači, družstevníci... - neuvidíte je. Anglie to jsou pastviny, pastviny a ovce, kravky, koně. Drobnost pastvin vnukává pocit zahrady. A v té nezalidněnostije cosi přízračného. Dokonce i měst a vesnic se mi zdálo být na naší trase - daleko méně než u nás. Neuvidíte takřka lesy. Na jednom místě, asi tak v půli cesty, kde se začala země vinět kopečky, náhle zasvítila duha a nedaleko od ní druhá. Ty duhy byly nesmírně jasné. Reflektory slunce padaly ostře a kose na lysé oblé kopce, snad již od středověku spasené a vykácené, a krajina v té záři působila nepopsatelně zvláštním dojmem. Nic takového jsem v Čechách nikdy neviděl. Anglická krajina se mi velice zamlouvala. Zamiloval jsem se do ní. Představte si jen, kolik staletí tam třeba stojí ty kamenné ploty. V kraji 122 [pageend124]mých rodičů se jim říká tarasy. Generace po generaci je stavěly, sbíraly, udržovaly. Tak jako sedm set let zasedá parlament, tak podobně věkovitá je anglická krajina stvořená člověkem. A té volnosti! Záviděl jsem anglickým ovcím, kravkám a koním. Tak tady asi vznikl pojem anglické svobody a volnosti. Cožpak člověk, který dá volnost ovci a krávě, aby se celý rok pásly, může upírat právo na volnost člověku? Stěží. * * * Jeli jsme dál na sever, kde už šumělo nocí moře, nedaleko skotských hranic, a ubytovali jsme se v krásném venkovském hotýlku. Bylo mi tam tak dobře, že se mi chtělo spočinout, neodcházet, zůstat v té sladké pustině, neodolat lákání reklamy zvoucí na dovolenou a turistické túry. Běda, marné volání pro mou kapsu. Doporučuji však jiným šťastnějším. Večer jsem vyšel ven. Korunami stromů lomcoval silný syrový vítr; museli jsme být na skok od moře a asi nepříliš daleko za mořem kdesi spočívalo Irsko. Reflektory osvětlovaly malý hotelový parčík, vyzdobený kopiemi antických soch. Sen. * * * Ráno nás odvezli do Sellafieldu, kde sídlí British Nuclear Fuels pic BN FL. V Sellafieldu se již téměř čtyřicet let zpracovává použité jaderné palivo. BNFL má příkladné public relations. Po úvodní přednášce jsme byli spolu s jinými veřejnými zájemci umístěni do autobusu a ten nás vezl areálem jaderné elektrárny. Půvabná průvodkyně popisovala provoz a občas do pauzy šoupla videokazetu a my jsme na obrazovce pozorovali, co se děje v které budově. Na závěr nás vzali na exkurzi do nitra budovy, kde se zpracovávají palivové články z celého světa. Palivový článek je metrová tyčka vážící asi dvacet kilogramů a je sem dovážen v obalu vážícím několik desítek tun. Na videu jsme viděli lokomotivu řítící se rychlostí sto padesát kilometrů za hodinu do překážky. Lokomotiva byla zcela zničena, ale kontejner s radioaktivním článkem zůstal nepoškozený. Doprovázela nás vysoká štíhlá, trochu nervózní blondýna s širokým úsměvem. „Mám pět dětí,“ řekla nám, „a kdybych se bála, tak bych to nedělala. “ Hala uvnitř nepůsobí přes všechno uklidňování právě uklidňujícím 123 [pageend125]dojmem, všude vás provází monotónní pípání měřičů radioaktivity. Když pípání zrychlí, musíte prchat. Palivové články jsou vyluhovány ve vodě. Voda je zbavena radioaktivity pískem. Písek je lisován a uskladňován v podzemí. Co s panely dál, se zatím neví. Voda, již neškodná, je vypouštěna zpátky do moře. * * * Sellafieldský managing byl naší návštěvou potěšen a vyfotografoval si nás u kontejneru, symbolu elektrárny, který stojí před vstupní halou. Pršelo. Přišla jedna malá demonstrantka, asi čtyřicetiletá žena, a snažila se nás získat na chvilkový pohovor, aby nám vysvětlila, že všechno není tak růžové, jak nám to malují. Ale neměli jsme čas, odjížděli jsme a před hranou nám mávalo několik demonstrantek u svých stanů. * * * A zpátky do Londýna. Neřekl jsem, že jsme cestou na sever, ale i zpátky měli dvě hodinová zpoždění. Když jsme to vyprávěli Angličanům, kroutili nechápavě hlavami, to není obvyklé. Čekalo se nám docela dobře. Angličané se nerozčilovali, četli noviny, knihy, poslouchali walkmany. Já jsem pozoroval anglickou krajinu. Mám rád anglická zpoždění vlaků. LONDÝN NAPOSLEDY, BRIGHTON A MOŘE Čím více se blížil den našeho odjezdu, tím více mi bylo líto každé hodiny, každé minuty. Cítil jsem, jak mi čas neodvratně odplývá mezi prsty, a bylo mi, jako bych se měl loučit s někým, koho jsem si zamiloval. Po rozkoši prvního poznávání přicházely procházky opakovaně lehce vonící nostalgií nutného rozloučení. S nostalgií jsem pozoroval život City, nekonečné víření tisíců a tisíců taxíků, staromódních cabs a stovek doubl-dcckerů, do kterých se dá zezadu naskakovat a vyskakovat z nich při zpomalení dopravy, tak jako jsme to jako kluci dělali v pražských tramvajích. Poslední pracovní den po slavnostním loučení s našimi lektory a organizátory byl určen výletu do přístavu Brightonu, kde se konala konference Labour Party. Náš průvodce, starší, žoviální, bodrý gentleman Mr. Carmichael, 124 [pageend126]smírným bříškem a s komicky šikmo posazenými brejličkami, nás dovedl až k budově, kde se konference opoziční Kinnockovy strany konala. * * * Sto metrů od budovy bylo moře. Poprvé v životě jsem stál u moře - pomiň u-li doky v zálivu Liverpoolu. Byl jsem sto metrů od moře a šel jsem na konferenci politiků. Prošli jsme pečlivou bezpečnostní prohlídkou, kde nás probrali až do desetníku, a vstoupili do konferenčního sálu. Běda, byla to nuda jako u nás. Nevím, zda jenom pro mne nevládnoucího kloudně angličtinou, nebo i pro ostatní. Obávám se, že i pro ně. * * * Bez povšimnutí jsem byl vypuštěn. Moře bylo na dosah, za bariérou. Prošel jsem kolem ní a na konci toho zábradlí jsem viděl v rukou asi čtyřicetileté ženy brožurky s hlavou Marxe. Vzal jsem si od ní jednu, protože mne to udivilo. Byla viditelně povzbuzena mým zájmem. Brožurka se jmenovala nějak jako Marx v pozadí nebo Marx, jaký skutečně je. Prodavačka mi řekla, že je ta brožura velice zajímavá a že stojí dvě libry, tedy sto korun. Listoval jsem v ní a zdálo se, že ji napsal nějaký skalní fanda Marxe, který se nenechal odradit ani bídou v Rusku, ani desítkami miliónů mrtvých, kteří padli zbytečně na oltář jediného vědeckého světového názoru. „Víte,66 řekl jsem té paní, protože mi jí bylo trochu líto, „já jsem z Československa. Já znám marxismus z praxe.66 Neodradilo ji to. „Aha,66 řekla, „ale marxismus v praxi, to není skutečný marxismus. Tady v té knížce to máte, je opravdu velice zajímavá.66 Chtělo se mi smát, že prá vě tady na konci Anglie u moře, na konci světa, v zemi sedmisetletého parlamentu mi někdo vnucuje Marxe. Viděljsem ale v jejích očích za vil os t a v té tváři více mužských genů, než bylo namístě. Pochopil jsem, že mezijejími intimními problémy a politickou zavilostí je nějaká souvislost, a že to je tudíž věc iracionální, a že moje slovní zásoba na solidnější výklad mých názorů stejně nestačí, a tak jsem slušně odmítl Skutečného Marxe a šel k moři. * * * Vál chladný vítr. Moře bylo šedomodré, obrovité, nekonečné. Šel jsem k němu jako zhypnotizovaný a nohy se mi bořily do tisíců krásných 125 [pageend127]bílých, šedých, hnědých, namodralých oblázků, a jak jsem se blížil k vlnám, slyšel jsem jejich mohutnící dupot. Řev a bušení srdce oceánu. Jednolité a obrovské moře. Protiklad člověka. Za zádyjsem měl The Brighton Centre a labouristy sjejich Opportunity for Britain. Všechno vypadalo vedle moře směšné a zanedbatelné. * * * Sedl jsem si na bobek. Má cesta Británií byla u konce. Vybíral jsem oblázky a říkal si: Jsem tady, měl bych tady zůstat a nikdy už od něj neodcházet. Pochopil jsem, že moře je zkušenost, která ve mně spala. Rozuměl jsem mu a zamiloval si ho napohled. Cítil jsem slzy dojetí. Nejen kvůli sobě, z toho shledání, ale i kvůli svému tátovi a otci mé ženy, protože oni celý život snili o Británii a o oceánu, a nedostali se sem a asi už ani nedostanou. Myslel jsem na své děti, že musí co nejdříve vidět moře, aby o něm věděly, aby ta planetární neuvěřitelná skutečnost byla v nich. Jako hvězdy nad hlavou, jako polární krajina mraků. Dlouho jsem se nemohl od oceánu odtrhnout. A teprve když jsem si řekl, že to moře je ve mně a že půjde se mnou jako moje součást všude, kam se hnu, mohl jsem v klidu odejít. Šel jsem náměsíčně na vlak. A potom jsem se pohroužil do pramenů lidí v tom fantastickém městě. Uvědomil jsem si, že také lidstvo je moře. Každý sám o sobě jsme kapky velkého oceánu. Jenomže si toho většinou ve shonu a spěchu našich životů ani nevšimneme. říjen 1991 Jiří Sirotek Stává se však, že generace, stejně jako jednotlivci, mnohdy nedostojí svému úkolu a své poslání nesplní. Vyskytují se generace nevěrné samy sobě, které se zpronevěří dějinnému záměru, jenž je do nich vložen... Provinilá generace se vleče životem v neustálé neshodě se sebou samou, vitálně ztroskotalá. Ortega y Gasset 126 [pageend128]ANKETA Anketa na téma Generace Generace je tématem, k němuž se v našem časopise často vracíme. Mimo jiné i proto, že poskytuje možnost kritického pohledu na sebe sama. Naposled jsme položili otázky na toto téma v Prostoru č. 13 vybrané skupince generačních vrstevníků. Tentokrát jsme nebrali ohled na věkovou hranici a kladli jsme následující otázky: 1. 2. 3. Cítíte příslušnost k nějaké generaci? Čím se Vaše generace vyznačuje a čím se odlišuje od jiných? Má Vaše generace nějaký svůj vlastní úkol? Kdo nebo co vyjadřuje nejlépe Vaše generační pocity? Mottem ankety je úryvek ze Zpovědi dítěte svého věku Alfréda de Musset. Dílo je jakýmsi povahopisem generace romantiků předčasně zbavené iluzí a ideálů. „Život, který se tenkrát nabízel mladým lidem, skládal se tedy ze tří prvků: za nimi ležela minulost, navždy zničená a zmítající se ještě na svých troskách, se všemi zkamenělinami ze století absolutismu, před nimi jitřní červánky na nesmírném obzoru, první záblesk budoucnosti, a mezi těmito dvěma světy - ... něco neurčitého a rozkolísaného, rozbouřené moře plné vraků, po němž čas od času plula nějaká vzdálená bílá plachta nebo loď vydechující těžký oblak páry, zkrátka současné století, které odděluje minulost od budoucnosti, které není tím ani oním a které připomíná obojí zároveň a kde člověk při žádném kroku neví, kráčí-li po osetém poli, nebo po sutinách“ * * * 127 [pageend129]František Pavlíček, 67 let, dramatik 1. Bývalo zvykem podle okamžité potřeby zdůrazňovat nebo naopak bagatelizovat napětí na hraniční čáře mezi generacemi, charakterizovanými při takové příležitosti povrchně a účelově. Já bych stěží dokázal definovat charakteristické rysy mé věkové vrstvy společným jmenovatelem nebo přesvědčivým znakem její odlišnosti od jiných skupin. Nikdy jsem necítil generační příslušnost tak zřetelně, či dokonce intenzívně, abych ji dokázal určit. Přitom samozřejmě vidím, jak mezi generačními skupinami rozdílné existenční podmínky, nestejná historická zkušenost (a chcetc-li i tzv. „fluidum doby“) i různé fáze životní a tvůrčí vitality (spojené s jistými nároky), jak to vše živí ustavičnou polarizaci. Vidím taky, jak se napětí mezi generacemi ventiluje spíš v rovině proklamací než v životní praxi. Produktivita této polarizace nezávisí však myslím ani tak na pregnantní formulaci rozdílů jako spíš na schopnosti objektivně si navzájem ozřejmit její kořeny a přistoupit na nezbytnost „mírové koexistence“ mezi generacemi. 2. Datcm narození patřím k lidem, kterým v roce 1938 bylo kolem patnácti let. Dnes se blížíme k sedmdesátce. Naše životní zkušenosti po známých etapách společenského vývoje kulminují v těchto letech pokusem o společenskou transformaci, jejíž tempo a dimenze předvídaki pravděpodobně jen menší část mých vrstevníků. Pokus odvodit z tohoto faktu nějaký rezultát (teď myslím vysloveně osobní nikoli skupinový) vede k prostému zjištění. Důležitým příspěvkem do dalších let by mohla být naše objektivní analýza a náprava omylů i chyb a tolerantní spolupráce s následnými generacemi, které jsou rozhodujícími strůjci společenských přeměn. 3. Těžko říct, kdo nejspíš vyjadřoval mé „generační“ pocity, když jsem se právě přiznal k jejich možná povážlivé absenci. Milena Závadová, knihovnice 1. Cítím příslušnost ke generaci, která prožila dětství za války, jsem ročník 41. Pro nás je typické, že instinktivně vnímáme válku jako skutečné nebezpečí. Dalším charakteristickým rysem je absence poúnorového traumatu, protože naše autentické politické uvědomění se vytvářelo až v souvislosti s procesy padesátých let, s nástupem N. S. Chruščova a s maďarskými událostmi. 2. Generační úkol odvozuji právě ze specifických historických podmínek, v nichž jsme vyrostli. Moji vrstevníci si mohou lépe než dnešní mládež 128 [pageend130]představit, do jaké podoby by se měla přetvářet tato společnost, protože my ještě pamatujeme stavovskou solidnost a péči soukromých řemeslníků a obchodníků, pamatujeme se i na prospěšnou společenskou činnost všelijakých místních spolků a organizací. Dokonce jsme zažili - byťjiž v jednotné škole - řadu kantorských osobností, které nás trvale ovlivnily. Máme-li tedy nějaký úkol, pak je jím pomoc při navazování na dobré tradice. 3. V poslední době jsem se zcela ztotožnila se vzpomínkovými texty a úvahami Sylvie Richterové v její knize Slabikář otcovského jazyka. Daniela Kolářová, 45 let, herečka 1. Jsem ročník 1946. Patřím ke generaci, která bez úlev prošla oběma etapami budování socialismu. Spousta spolužáků a kamarádů přinejmenším více jak dvacet let žije v cizině. V roce, kdy jsme končili vysokoškolská studia, dostali jsme o prázdninách „dárek“ do života - okupaci Sověty a jejich „dočasný pobyt“ v naší zemi. Jsme nebezpečně poznamenaní nenávistí a ztrátou sebeúcty, myslím. 2. Kdybych řekla, že se mi splnilo mé velké přání, totiž že nastal den D (mimochodem, kdy se léta říkal vtip o Hurvínkovi: „Dneska by to nešlo“, a když byl krásný den bez jediného mráčku: „Dneska by to šlo...“), nevystihuje to zdaleka podstatu všeho, co bych chtěla říct. Mám totiž v poslední době nepříjemný pocit z inflace slov. Takže stručně: Těším se z každé maličkosti, která se povede... Snažím se vymezovat své cíle a přání pozitivně, nikoli naopak, s touhou po pomstě... (nenávist = zatmění mozku). Proto si netroufám tvrdit, že patřím do přesně vymezené generace, i když datem a cestou ano. Mé zkušenosti, traumata a odžité chvíle či roky beznaděje, nevíry, ale i zázračná setkání... jsou společnou zkušeností lidí v téhle zemi. 3. Imponují mi lidé, kteří zůstali normální a nepropadli hysterii a vy- znavačství pouze toho či onoho. Lidé, kteří myslí samostatně a nemusí pokřikovat, aby je bylo vidět a slyšet. Takoví, kteří se těší z nabyté svobody a vědí, co to stálo, a přes všechny momentální zmatky nefňukají, možná si tiše a s úzkostí kladou otázku, jestli to dokážeme. Ivan Medek, redaktor 1. Necítím. Vyrůstal jsem v první republice a za války. Veřejně jsem začal pracovat po roce 1945 a musel přestat po roce 1948. Pokud se mi 129 [pageend131]něco podařilo i později, pak jen navzdory okolnostem. Podobně na tom byla řada mých vrstevníků, ale rozhodně ne celá generace. Ta byla rozdělená svými postoji a z nich vyplývajícími možnostmi. 2. Každá generace by se měla pokusit pochopit generace předchozí a pomáhat mladším. A to platí i pro ty, kteří se k žádné generaci nepočítají. 3. Generační pocity nemám. Zuzana Kopečková, 32 let, dramaturg Československé televize 1. Ne, necítím. Z mé čistě osobní zkušenosti, ostatně jak jinak, jsme generací snad jen z demografického hlediska. Cítím jakousi bezprizornost té generace, kam podle data svého narození patřím. Nemáme žádné společné zážitky nebo prožitky, není nic, co by naši generaci spojovalo, ve zlém či dobrém, co by pozitivně ovlivnilo náš dosavadní život. Něco, co by bylo generačně naše, byť i jen společný zásadní úhel pohledu na určitou věc nebo události. Ve vakuu a bezprizornosti jsme se narodili, vzájemně si málo potřební, a ve vakuu a lhostejnosti naše generace dospívala. Chybí nám zásadní styčné body. Snad proto se cítím zcela osamocena, bez jakéhokoliv pocitu, nebo dokonce potřeby generační spřízněnosti. 2. Vlastní úkol - ne. Snad naději, že i v mé generaci existují jedinci, kteří neztratili navzdory okolnostem schopnost rozlišovat. Schopnost a potřebu rozlišit, co je lidské, svobodné, důstojné, správné a přirozené. Sama pochybuji, zda k nim patřím. 3. Ne. Milan Polák, 39 let, redaktor 1. Je-li všeobecně chápáno jako věkový rozdíl mezi dvěma generacemi dvacet let, pak moje generace téměř čtyřicátníků se nachází právě uprostřed řady 20, 40, 60. Příslušnost ke své generaci cítím velice intenzívně. Řekl bych, že právě naše generace je ta, které jednoho pánaboha vzali a druhého nedali. Osmašedesátý rok jsme zažili jako začínající pubescenti obzvlášť citlivě. Proto i období potom následující nás velmi zraňovalo každodenním ústrkem, lží a vlastní bezmocí. Tak jsme se stali nakonec netečnými, bez odvahy cokoli změnit - i sebe. Až na výjimky se v nás kloubí pohodlnost se strachem. 130 [pageend132]2. Na otázku, jaký úkol čeká naši generaci, by se dalo položertem odpovědět, že ve zdraví se stát generací šedesátníků, což ale vzhledem ke stavu naší medicíny a životního prostředí jako vtip nevyznívá... Pro mnoho lidí kolem čtyřicítky bude asi hlavním úkolem si uvčdomit, že naše generace nemá vystaráno. Ba naopak. Je potřeba tvrdě pracovat - a to především na sobě. Navzdory chybějícímu sebevědomí či přetrvávající lenosti se vzchopit, vyšoupnout z vedoucích míst důchodce slavící neslavné comebacky a připravit posty pro generaci nastupující. 3. V předvečer svých třicátých narozenin jsem vzal po vzoru Remar- quova Robbyho Lohkampa arch bílého papíru a k jednotlivým letopočtům připisoval mezníky života: první cigaretu, první pivo, první polibek, první dívku, maturitu, promoci, první svatbu... Dnes by papír zůstal nepopsaný. Letopočty a události minulé nejsou už vůbec důležité. Důležitá je přítomnost a budoucnost. Žijeme v neopakovatelné době, která by měla odvát z našich myslí páralovsky stereotypní postavičky a ustavičný strach. Strach ze všeho a ze všech, který kutá kdesi v hlubinách našich dušiček. Pocit, o kterém bezpečně víme, že je. Petr Holub, 33 let, dělník a student matematiky * 1. Považuji se docela intenzívně za příslušníka té generace, která dospívala během normalizace. Jedná se o lidi, kteří jsou dnes asi 25-40 let staří. Mám za to, že se vyznačujeme individualismem, malou sebedůvěrou, nevzdělaností, a pokud jsme si dokázali zachovat odstup od ideologie, pak i otevřeností světu. 2. Zkušenosti naší generace jsou politickou změnou znehodnoceny. Bezprostředním úkolem generace tedy je vybrat ze svých zkušeností to, co by platilo dnes. Tušíme, že víme něco úžasného, ale nedokážeme „to“ formulovat. 3. Mé generační pocity nejlépe vyjádří bezdůvodná veselost. Nemyslím si, že tyto pocity někdo kultivovaně vyjádřil, ani nečekám, že budou nějak kulturně prezentovány, když přestaly být aktuální. Každá generace má být tím, co Židé nazývali N EFTA LI, což znamená: - Vybojoval jsem své bitvy. - Ortega y Gasset 131 [pageend133]JIŘÍ LANGER EROTIKA KABBALY Deset skvostných esejů o pravé podstatě židovské mystiky od autora proslavených chasidských legend „Devět bran“. Vyjde na podzim roku 1991. Cena asi 44,- Kčs. Náklad 2000 výtisků. Přímý prodej: Knihkupectví Fišer, Kaprova — Praha Československý spisovatel - Brno Ženíškovo knihkupectví - Brno MARTIN MRSKOŠ nakladatelství HORUS Úvoz 54, 602 00 Brno [pageend134]KULTURA výročí R. M. Rilke: 4.12.1875-29.12.1926 „ V Rilkově filosofii, v jeho světovém názoru není nic, čeho bychom dnes mohli použit.“ Luis Fiirnberg RILKOVA DEVÁTÁ * * Z rukopisného výboru esejů z let 1976-1985 nazvaného Medúsa v novější době kamenné. Žijeme nejenom v „pokřesťanské epoše“, jak nás o tom ujišťují sami teologové (například J. L. Hromádka), ale i v době „porilkovské“, jak se o tom dovídáme od samých básníků. „Podhoubí rilkovštiny“ vzalo zasvé spolu s domnělými sociálně-ekonomickými determinantami duchovního života, takže rilkovština dnes již nikoho neohrožuje, ani ho nenutí, jako ještě před časem Josefa Kainara, aby se s ní vyrovnával („snaživě chápu podhoubí rilkovštiny...“). Po pouhém půlstoletí své nesmrtelnosti se tak Rilkovo básnické dílo zařadilo mezi ta díla světové kultury, u kterých se sice nepřestávají oceňovat odborné literární kvality, ale o jejichž umělecké hodnotě se soudí, že ideově zastarala, a tím pozbyla i větší část svého původního lesku, podobně jako je tomu u prastarých románských mešních rouch, chovaných dodnes s úctou v chrámových pokladech klášterních kostelů. U takových literárních děl uznávají dnes literární odborníci nesporné hodnoty básnického jazyka, umění poetického výrazu, oceňují - jako v případě Rilka - „vysokou školu veršového umění“, avšak poetické obrazy a ideje, jim připadají vývojově zastaralé, a tudíž i „ne- jež tato díl 133 [pageend135]použitelné“. Podobně jako se z knihy knih a její biblické kosmogonie stala sbírka anekdotických příběhů, z nichž některé jistě nepostrádají životní moudrost a poetičnost, stal se zde z básníka pouhý umný veršo- tepec, někdo na způsob vysokoškolského docenta poezie. O, weh - ó, běda, řekl by na to básník tiše a věcně, věren svému uměleckému krédu „Dinge machen“ - tvořit věci, třeba jen z obyčejných citoslovců, a to takové, které by byly stejně skutečné jako ostatní věci tohoto světa. Věčně živý smysl takového věcně pojatého básnického díla však není nasnadě, a už vůbec není k dispozici pro okamžité použití k užitečným účelům; ani nelze nahlédnout smysl takového díla pouze zvenčí. Předpokládá to vstoupit do jeho skutečnosti a prožívat ji jako svébytnou „věcnost“ tohoto světa. * * * Devátá Rilkova Duinská elegie, o jejíž smysl se zde chceme nyní hermeneuticky pokusit, začíná otázkou: Warum, wenn es angeht, also die Frist des Daseins hinzubringen, als Lorbeer, ein wenig dunkler als alles andere Grün, mit kleinen Wellen an jedem Blattrand (wie eines Windes Lächeln) warum dann Menschliches müssen - und, Schicksal vermeidend, sich sehnen nach Schicksal?... Dále překlad Pavla Eisnera: Proč, je-li možno, takto lhůtu tu žití trávit co vavřín, poněkud tmavší než všechna jiná je zeleň, s malými vlnkami v každém lístkovém kraji (jak úsměv ve vánku) a pročpak lidskost svou musit - a, míjeje osud, toužit zas po něm?... Otázka zní: „Warum Menschliches müssen?“ - proč je nutné pokoušet se během vyměřené lhůty lidského života („die Frist des Daseins“) o cosi po výtce lidského (Menschliches), co by pak bylo možné pokládat za jeho autentické naplnění a čím by se zároveň lidská existence odlišovala od všech ostatních jsoucen, třeba právě od uváděného vavřínu? I ten má sice své specifické rysy, jimiž se odlišuje od vší ostatní zeleně - je poněkud tmavší, a má dokonce jednu roztomilou zvláštnost: každý jeho list je po okraji lemován malými vlnkami, připomínajícími náznak lehkého úsměvu. A podobně by bylo možné objevit takové neopakovatelné zvláštnosti snad u všech věcí tohoto světa, ať už rostlinných nebo zvířecích. Jak se zdá, bylo by v zásadě možné, abychom svůj život strávili na tento způsob 134 [pageend136]specifického vegetování, asi tak, jak je to vlastní právě vavřínu. Proč se tedy vůbec pokoušet o cosi po výtce „lidského“, táže se básník, „wenn es angeht“ - když je docela dobře možné přijmout svůj život jako specifickou formu pouhého existování, oproštěného od všech beztak zprofanovaných vyšších účelů? I taková forma existence má přece své nesporné výhody, nehledě na to, že v jistých obdobích života se stává dokonce nezbytností. Proč tedy, „warum dann Menschliches müssen?“ proč má člověk usilovat o něco navíc, dokonce o něco zvláštního a jedinečného uprostřed veškerého jsoucna? A proč se na jedné straně pokouší uniknout svému osudu, vymanit se z jeho strašlivé a ponižující předurčenosti, a přitom na druhé straně po něm nepřestává toužit, jako by doufal, že ono nezastupitelně lidské je skryto právě v jeho neodhad- nutelném a drtivě lhostejném průběhu? Oh, nicht, weil Glück ist, dieser voreilige Vorteil eines nahen Verlusts. Nicht aus Neugier, oder zur Übung des Herzens, das auch im Lorbeer wäre... Ó, ne, že je štěstí, předčasná výhoda ta vždy blízké jen ztráty. Ze zvědavosti ne neb srdce své abys cvičil, jež by i vavřín jsouc, bylo... Hledaným důvodem nemůže být podle mínění básníka něco tak vrtkavého a pochybeného, jako je „štěstí“, ten všem známý fakt, že v průběhu svého života člověk zaznamenává občas i nečekaný zisk nebo se mu podaří v něčem uspět a dosáhnout zdánlivě nedosažitelného. Takové životní štěstí, o něž silou své přirozenosti všichni usilujeme, je jen „ukoptěná výhoda blízké ztráty“, a nelze na něm proto založit onen dostačující důvod, proč by lidská existence měla být něčím víc než jen pouhým existováním. Ani zvědavost sama nestačí, ačkoli představuje hybný motiv značné části lidské činnosti. Důvodem není ani vrozená schopnost vzdorovat nepříznivým okolnostem života, neboť tuto schopnost přetrvávat navzdory okolnostem, tuto „srdnatost“ má i vavřín. Hrdinský postoj k životu, jak se s ním můžeme setkat například ve stoické filosofii nebo jak na něj básník sám musel narážet téměř na každém kroku v typicky dobovém rakousko-němcckém prostředí, básníka neuspokojuje, nepokládá jej za existenciálně významný konstitutivní prvek lidského života. Důvod je třeba hledat jinde: Aber weil Hiersein viel ist, und weil uns scheinbar alles das Hiesige braucht, dieses Schwindende, das seltsam uns angeht. Uns, die Schwindendsten. 135 [pageend137]Ale že zde být je mnoho, a že nás, zdá se, všemu je zdejšímu třeba, tomu, co mizí a jež tak divně nás tkne se! Nás, nejmizivějších. „Aber weil Hiersein viel ist!“ - Pokud je člověk opravdu „zde a nyní“, pokud je plně přítomen a připraven otevřít se tornu, co v příštím okamžiku přijde (jak zní výklad tohoto „zde“ u Martina Bubera), pak již toto pouhé „zdcbytí“ může znamenat mnoho. Vše, co je zdejší (das Hiesige), co člověka obklopuje, ho potřebuje. Přesto, že člověk je nejpomíjivější v porovnání s ostatními jsoucny, která ho nakonec přetrvají, stojí tu jako nanejvýš „žádoucí“ bytost, kterou svět, „jenž se ho tak divně dotýká“ a tak zvláštním způsobem ho upoutává, potřebuje a očekává od něho zcela zvláštní službu. Ein Mal jedes, nur ein Mal. Ein Mal und nicht mehr. Und wir auch ein Mal. Nie wieder. Aber dieses ein Mal gewesen zu sein, wenn auch nur ein Mal: irdisch gewesen zu sein, scheint nicht widerrufbar. Jednou každé, jen jednou. Jednou a víc ne. A my též jednou. A víc ne. Však to zde, jednou žes byl, byť i pouze byls jednou; pozemsky že jsi byl, to, zdá se, odvolat nelze. Jak věci tohoto světa, tak i člověk sám je poznamenán časem, nachází se v jeho moci. Čas určuje nejenom dobu trvání všeho jsoucího, ale zvláštním způsobem spoluurčuje i jeho vztah k bytí, jeho bytostnost. Dokonalé jsoucno, blížící se plnosti bytí, je v této své plnosti možné „jen jednou", a to bez ohledu na dobu svého trvání v čase a bez ohledu na to, zda se vyskytuje opakovaně. Kromě toho určuje čas i tvar věcí: „ein Mal und nicht mehr“ - jednou, a dost; struktura každé věci je pevně stanovena, výraznost jejího tvaru závisí na přijaté časnosti. Dovršená forma se vyskytuje „jen jednou“, tj. právě teď, kdežto amorfnost znamená „kdykoli“. A totéž lze vztáhnout i na lidskou existenci. Vše, co děláme a čím jsme, má svou plnou skutečnost a pevný tvar jen tehdy, stane-li se to „jen jednou, a nikdy víc“. Toto „jen jednou“ zakládá pravou pozemskost, a to jako protiklad toho, co se může a nemusí stát a co může zůstat nejasné, rozplizlé a bez určitého cíle. Pravá pozemskost předpokládá, že vše, co člověk podniká a čím je, se děje v přijaté časnosti, tj. doopravdy, naplno a jako by se to mělo stát jen jedinkrát. Díky tomu to nabývá charakteru neodvolatelnosti („scheint nicht widerrufbar“). 136 [pageend138]Und so drängen wir uns und wollen es leisten, wollens entlud ten in unser n einfachen Händen, im üherfüllteren Blick und im sprachlosen Herzen. Wollen es werden. - Wem es gehen? Am liebsten alles behalten für immer... Ach, in den andern Bezug, wehe, was nimmt man hinüber? Nicht das Anschaun, das hier langsam erlernte, und kein hier Ereignetes. Keins. Also die Schmerzen. Also vor allem das Schwersein, also der Liebe lange Erfahrung, - also lauter Unsägliches. Aber später, unter den Sternen, was soils: die sind besser unsäglich. A tak se dereme zas a chceme to zmoci, obsáhnout chcem to ve svých těch prost ičkých rukou, v přeplněnějším zraku a v srdci, jež slova si nemá. Chceme se státi jim. A dát komu? To raděj podržet všechno již navždy... Ach, vztah onen druhý, běda, co vezmeme v něj? Ne zření, to zde tak pomalu naučené, a nic, co zde se událo. Nic. Tedy pak bolesti. Tedy pak především tíhu, tedy pak lásky tu zkušenost dlouhou, - tedy samou věc nevýslovnou. Však za to pozděj, pod hvězdami, co s tím: ty lépe jsou nevýslovné. Naše oprávněné snahy prosadit se ve světě, dokázat své schopnosti a dosáhnout toho či onoho se dějí způsobem, který jim vtiskuje pečeť marnosti. Hltáme svět očima, snažíme si z něj vzít co nejvíc do svých „jednoduchých“ rukou, které se nezatěžují starostmi o to, co zbude pro ostatní, a naše srdce při tom zůstává „sprachlos“, postrádá schopnost řeči, a tím i schopnost dávat věcem smysl. Zde poprvé narážíme na pojem, který se pak ještě mnohokrát a v různých obměnách v elegii objeví a který je pro pochopení jejího smyslu klíčový. „Sprachlos“, „unsäglich“, „das Sägliche“, „das Wort“, „sagen“ (neschopný slova, nevýslovný, to, co lze vyslovit, slovo, říci) - to jsou výrazy představující nosné pilíře významové stavby básně. Proto je nutné pokusit se ozřejmit si jejich význam, chceme-li si pootevřít možnost nahlédnout do svébytné skutečnosti tohoto básnického díla. Vše, co člověk ve světě získá „im sprachlosen Herzen“ - se srdcem postrádajícím slovo, je předem znehodnoceno, neboť beze „slova“ nelze dát věcem ani lidský, ani božský smysl. Ostatně co si s tím vůbec zde na zemi počít? „Wem es geben?“ - komu to věnovat? Nebo si to snad 137 [pageend139]ponechat navždy? Jestliže víme, že jednou budeme muset z tohoto svčta odejít, víme také, že ani tato možnost nedává plný smysl. Je tu však ještě „ein andrer Bezug“ - jiný vztah, jiné životní hledisko. Vše, čeho člověk dosáhl a čím vším byl, se poměřuje především ve vztahu k tomu, co je absolutní a věčné. A v tomto ohledu neobstojí nic z toho, co podle běžných lidských měřítek představuje zaručené hodnoty. Neobstojí dokonce ani naše utrpení, ačkoli by se mohlo zdát, že právě utrpení je nejjistější propustkou do věčnosti. Není to ani láska, lépe řečeno, naše lásky, ani nic z toho, co podle pozemských měřítek je pokládáno za závažné (das Schwersein). To vše představuje „lauter Unsägliches“ - patří to do kategorie nevýslovného, nebo spíše nevyřčeného, tj. toho, čemu od počátku chybí vyřčené slovo. A v tomto ohledu jsou hvězdy, naznačující směr, jímž jako by se člověk ubíral do věčnosti, „besser unsäglich“ jim samým chybí vyřčené slovo ještě citelněji než nám. Bylo by proto absurdní chtít přinášet do věčnosti věci nevyřčené, neoslovené, neobdařené lidským smyslem, když věčnost sama se touží zpřítomnit vším, co v sobě v podobě dosud skryté budoucnosti obsahuje; touží se vyslovit, vyřknout své slovo a nabýt tím živého, konkrétního smyslu, stát se „slovem“, a to takovým, které má člověk pro sebe teprve „erwerben“ - vydobýt, vyzískat, zasloužit se o ně. Bringt doch der Wanderer auch vom Hange des Bergrands nicht eine Hand voll Erde ins Tal, die Allen unsägliche, sondern ein erworbenes Wort, reines, den gelben und blaun Enzian. Sind wir vielleicht hier, um zu sagen: Haus, Brücke, Brunnen, Tor, Krug, Obstbaum, Fenster, höchstens: Säule, Turm... aber zu sagen, verstehs, oh zu sagen so, wze selber die Dinge niemals innig meinten zu sein. Ist nicht die heimliche List dieser verschwiegenen Erde, wenn sie die Liebenden drängt, daß sich in ihrem Gefühl jedes und jedes entzückt? Schwelle: was ists für zwei Liebende, daß sie die eigne ältere Schwelle der Tür ein wenig verbrauchen, auch sie, nach den vielen vorher und vor den Künftigen..., leicht. Přináší přec i pocestný ze svahu hory nikoliv hlíny hrst v nížinu, nevýslovné všem, nýbrž získané slovo jen, čisté, to žlutý a modrý hořec. Snad jsme tu jen, bychom řekli: Dům, most, studna, brána, džbán, strom ovocný, okno, - 138 [pageend140]dokonce: sloup a věž... ale rozuměj, řekli, ó, řekli to tak, jak samy věci ty nikdy nemyslily, že jsou. Není-li potajmou lstí této zamlklé země, když milence pudí, aby se, citem když žhnou, každý a každičký nádch? Práh: jak je lehko milencům, vlastní by starší práh dveří zhladili trochu, i oni, to po mnohých před tím a příští než přijdou... Pozemské poslání člověka tedy úzce souvisí s „vyzískaným slovem“, slovem vyřčeným tak, jak věci, jichž se to týká, samy ve své imanenci (innig) a ve své „Unsäglichkeit“, ve své nevyřčenosti, netuší. Jakje zřejmé, nejde tu o vyslovené slovo v jeho běžném, kognitivním či komunikativním významu, o slovo jako nástroj mluvení, dorozumívání a myšlení, nýbrž o slovo v jeho metaforickém, kosmogonickém významu, vyjádřeném nejprostším způsobem v biblické Genesi větou „1 Bůh řekl“. Člověkem „vydobyté“ a „zasloužené“ slovo nemůže být ovšem nikdy tímto Slovem, jež bylo na počátku a skrze něž vše povstalo, ani „Slovem, které se stalo tělem a přebývalo mezi námi“; má se však utvářet podle podoby tohoto svého biblického pravzoru. Skutečný význam slova jako kosmogonické události lze postihnout jen v jeho metaforickém významu. Slovo-vyřčené a „vydobyté“ - je nejnázornější a nejuniversálnější paralelou tvůrčího procesu vůbec. Tentýž proces by bylo možné vyjádřit i pomocí jiných prostředků, například tónů, barev nebo tvarů vytesaných do kamene. Slovo je však fenomenologicky nejnápadnější a nejsdělnější, v něm se obecný proces tvoření nejnázorněji manifestuje. Zaměňovat toto symbolické „slovo“ s běžným slovem mluvení a vyjadřování by bylo stejným nedorozuměním, jako kdybychom falos antických obrazů a soch, tento nejnázornější a nejsrozumitelnější symbol maskulinní životní síly a energie, krátkozrace ztotožnili s životní energií samou, a učinili z ní tak sexuální libido, jak je tomu ostatně ve Freudovč psychoanalytické nauce. Právě takováto záměna symbolu za věc samu je jedním z nejcharakterističtějších znaků soudobého konkretistického a doslovného myšlení. Je to typické myšlení „bez obrazu“, myšlení v reáliích, pokládající realitu, zvláště je-li empiricky podložena nebo mocensky podepřena, za skutečnost samu. Metafora „vyzískaného slova“ říká, že svět o sobě, všechny věci tohoto světa potřebují ve své přirozené imanenci člověka, a to k tomu, aby se mohly ze svého temného a mlčenlivého přetrvávání probudit k životu, aby byly svým způsobem teprve „stvořeny“, vyvolány k existenci, a to tak, jak by to samy o sobě, bez zásahu a zprostředkování člověka, nikdy nedokázaly. Ve smyslu této metafory jsou svět a jeho skutečná podoba 139 [pageend141]vždy zásadním způsobem závislé na člověku. Ve své nezávislosti mohou existovat jen potud, pokud byly člověkem „vysloveny“, a to na jeho vlastní, jedinečný a neodvolatelný způsob. Proto také na druhé straně platí, že myšlenka, která byla správným způsobem „vyslovena“ a „vydobyta“, je onticky plnohodnotné jsoueno, které již není třeba dále vylepšovat či jakkoli jinak dovršovat (například tím, že se bude realizovat, a to podobným způsobem, jakým se běžně realizují návody, projekty nebo programy); je skutečná stejně, jako je skutečné „vyřčené“ lidské gesto, úsměv nebo „vyzískaná“ socha či vypěstovaný strom. Snad jsme tu jen proto, říká básník, abychom takto „vyslovovali“, tj. tvořivě objevovali, vyvolávali v život a osvojovali si. Skutečná tvůrčí cesta je cestou metaforického biblického „I řekl“. Je to cesta napodobení, následování, paralelního probouzení téže vzorové skutečnosti zevnitř, z vnitřní odezvy, a to vždy jen na svůj vlastní, jedinečný způsob a ze své vlastní „země“, bez jakýchkoli cizích příměsí. Strom, na nějž se díváme z okna svého bytu, čeká ve své neprobuzenosti a trpné odevzdanosti na to, abychom jej „vyřkli“ k existenci a osvojili si jej (strom se tyčí, košatí, vrhá stín, zmítá se ve větru, je krásně ztepilý a přitom užitečný, je důstojně osamělý, je stromem poznání, stromem života atd.), a tím mu teprve propůjčili jsoucnost, kterou měl předtím jen latentně, jen ve stavu „nevyřčenosti“, nebo jak by se případně vyjádřil Marcel Proust, ve stavu zapomenutosti, ztracenosti a neosvětlenosti; v onom stavu, který Charles Baudelaire objevil se zamítavým gestem ve fantazii svých současníků - pozitivistů: ti si totiž stanovili za cíl zobrazovat svět takový, jaký by byl, kdyby jeho pozorovatel neexistoval. Nejde tu však jenom o gnoseologický problém ani o metodu uměleckého zobrazování skutečnosti. Jde o způsob, jak věci jsou, jak se utvářejí, dějí a nabývají své faktické nebo symbolické podoby. Vezmeme-li si jako příklad takový zdánlivě ryze pragmatický a funkční útvar, jakým je bezesporu stát, lze i jeho vesměs formální a mechanickou - skutečnost označit za výsledek metaforického procesu „vyslovování“. Je typickým moderním omylem, říká Jacob Burckhardt v souvislosti s rozborem po- litologických názorů italských renesančních myslitelů, „že stát lze zkonstruovat“. Stát evropského typu, jak o tom dostatečně svědčí dějiny raného středověku, nevznikl umělou konstrukcí, nýbrž byl výsledkem střetání individuální a kolektivní představivosti a vůle, a to s biblí v jedné a s mečem v druhé ruce. Nikoli však tak, že obrazy, vize a myšlenky obsažené ve Starém a Novém zákoně se jednoduše „zavedly“ do společenské praxe a že meče se při tom použilo jen jako nástroje na čtvrcení nepřátel, nýbrž především a v zásadě tak, že se k nim „přihlíželo“ při vytváření všech jednotlivých paralelních útvarů sociálního života. Tak se při formování státu mohly uplatnit jak představy o spravedlnosti, které byly „vysloveny“ v bibli a lidmi „osvojeny“ (například americký nejvyšší soud je moderní obdobou starozákonního synedria), tak při tom 140 [pageend142]mohla přijít ke slovu i symbolika meče (jsou pravidla společenského soužití a podnikání, která jsou ostrá jako meč, například zásada ekonomické efektivnosti, předpokládající přeměnu lidské práce ve výrobní faktor a umožňující tak vznik nezaměstnanosti). Hrst hlíny, kterou by poutník přinesl ze svahu hory, by sama o sobě byla „nevyřčená“ - němá a bez sdělitelného významu. Ve vztahu k tomu, co je „zamlklá země“ - a zemí je třeba v tomto případě rozumět vše, včetně naší vlastní přirozenosti, co ve své inertnosti čeká na vyřčení našeho „stvořitelského“ slova je člověk milencem, který je jí lákán a podněcován, protože zemi je zapotřebí jeho lidského zaujetí. Posláním člověka není jenom zemi ovládnout, nýbrž především si ji láskyplně získat, zasloužit si ji. Tam, kde tento milenecký vztah mezi člověkem a zemí trvá, nic jim nebrání, aby na cestě k sobě vždy znovu překračovali práh, jenž je od sebe dělí. Hier ist des Säglichen Zeit, hier seine Heimat. Sprich und bekenn. Mehr als je fallen die Dinge dahin, die erlebbaren, denn, was sie verdrängend ersetzt, ist ein Tun ohne Bild. Tun unter Krusten, die willig zerspringen, sobald innen das Handeln entwächst und sich anders begrenzt. Zde je pravitelného čas, zde jeho domov. Vyznej a mluv. Víc než kdy jindy padají věci ty tam, proživatelné, neboť náhrada, tlačíc je pryč, bez obrazu je čin. Konání pod korami, jež ochotně prasknou, uvnitř když odrostl čin a jinou si ukládá mez. Čas k „vyslovování“ je zde a nyní, zde je jeho domovské právo. Proto se máme vyslovit a vyznat: přihlásit se k něčemu, vyznat svou víru a přesvědčení, zaujmout stanovisko, přiznat svou barvu. Přestanemc-li si o věcech vytvářet zaujaté představy, přestaneme-li je reflektovat a promýšlet, ochabne-li naše imaginace a myšlení, bude výsledkem cosi hrůzného, totiž „ein Tun ohne Bild“ - čin bez obrazu, konání postrádající obraz, a v důsledku toho i tvar, jasné zaměření a nakonec i smysl. Věci, které jsou „erlebbar“ - které by bylo možné prožívat a učinit součástí žitého lidského světa, přicházejí tak nazmar. Jako „čin bez obrazu“ se mohou pouze dít, buď tupě mechanicky, nebo animálně - přírodně, bude jim však chybět cosi specificky lidského, co by je odlišilo od živelného dění nebo vegetování. Dát svým činům obraz však zároveň znamená nějakým způsobem je omezit, sevřít do určitých forem a mezí, nechat je jakoby obrůst kůrou. Tato kůra ochotně ustupuje nebo pod nátlakem praská, jakmile se smysl takto přesně vymezeného konání vyčerpá, takže si pak přirozeně hledá nové formy a meze. 141 [pageend143]Zwischen den Hämmern besteht unser Herz, wie die Zunge zwischen den Zähnen, die doch, dennoch, die preisende bleibt. Tak mezi kladivy je srdce nám, jakoby jazyk je mezi zuby, jenž přec, přece jen zdrojem je chval. Jako je jazyk nucen pohybovat se mezi dvčma řadami ostrých zubů, a přesto jej lze slyšet vyslovovat i slova chvály, nachází se lidské srdce mezi dvěma „kladivy“: mezi činem a obrazem, instinktem a myšlenkou, vírou a pochybností, logem a mýtem, nebem a zemí. Odstranímc-li ve falešné péči o blaho svého srdce napětí plynoucí z rozporné podvojnosti světa, v němž má srdce přebývat jakoby mezi dvěma kladivy, pak „fallen die Dinge dahin" - pak se věci zmarňují, přicházejí vniveč. Preise dem Engel die Welt, nicht die unsägliche, ihm kannst du nicht großtun mit herrlich Erfühltem; im Weltall, wo er fühlender fühlt, bist du ein Neuling. Drum zeigt ihm das Einfache, das, von Geschlecht zu Geschlechtern gestaltet, als ein Unsriges lebt, neben der Hand und im Blick. Sag ihm die Dinge. Er wird staunender stehn; wie du standest bei dem Seiler in Rom, oder beim Töpfer am Nil. Zeig ihm, wie glücklich ein Ding sein kann, wie schuldlos und unser, wie seihst das klagende Leid rein zur Gestalt sich entschließt, dient als ein Ding, oder stirbt in ein Ding -, und jenseits selig der Geige entgeht. Chval si andělu svět, nevýslovný ne, jemu nemůžeš chvástat se tím, cos nádherou cítil; vždyť v síru citlivěji kde cítí, jsi nováčkem, proto mu ukaž jednoduché to, co stvářeno od rodu k rodu, jakoby část sama nás při ruce, v oku má být. Pověz mu věci. Stát bude zdivenější; jak stávals, provazník římský kde plet a kde u Nilu hrnčíř měl kruh. Ukaž, jak šťastná věc může být, jak bez viny, naše, 142 [pageend144]jak i žalobný stesk čistě se odhodlá v tvar, slouží jak věc, nebo zemře do věcí, tam pak blažen z houslí se line. Obrátíme-li se se svou chválou světa k „andělu“, ztělesňujícímu v básnické fantazii Duinských elegií polohu „blíže nekonečnu“, stav „silnějšího bytí“, pak by bylo pošetilé činit předmětem této chvály věci, které nám samým připadají neobyčejné a vznešené, přesahující svou hodnotou a krásou každodenní život. Naopak, andělu je třeba ukázat „das Einfache“ - to, co je prosté a jednoduché, čím bezprostředně žijeme a co po generace žije vedle nás jako samozřejmá součást naší každodennosti. Jen taková věc dokáže anděla zaujmout. Říkej mu tyto věci, radí básník, a ukaž mu, jak to, co byla předtím zamlklá a v sobě samé spočívající „země“, se teprve v lidských rukou může stát plnohodnotnou věcí, dokonce „šťastnou a nevinnou“, a jak i nejobyčejnější projevy lidské přirozenosti, utrpení nebo žal, dokáží nabýt tvaru, a tím se vlastně rovněž stávají důstojnou „věcí“. V podobě věci pak člověku slouží, například jako tón houslí, v němž jako by blaženě umíraly, míjely. Anděla, který je věčný a neměnný, udiví ze všeho nejvíc právě tato schopnost a připravenost všeho pozemského nabýt konečných tvarů a stát se „věcí“ ve smyslu plnohodnotného fenoménu, stejně jako ho u člověka naplňuje úžasem a obdivem jeho ochota stát se smrtelníkem, přijmout konkrétní lidskou podobu a dílčí životní úkol. Andělu Duinských elegií je cizí romantická touha po rozbití pozemských pout a odstranění „zvěčnělých forem života“. Dokázal by možná tuto touhu pochopit jako výraz přirozeného tíhnutí k věčnosti, avšak v jeho očích je to nčco nelegitimního a člověku nebezpečného. Anděl Duinských elegií tedy není rozhodně platónská bytost, která by pozemšťany lákala k tomu, aby opustili nehostinné a člověku mnohdy nedůstojné prostředí pozemského života, a unikli tak nárokům tíživé „země“. A básníkova „věc“ není věcí zbavenou života a určenou pouze k provozování a užívání, nýbrž je to ta část původní panenské „země“, která zásahem člověka teprve nabývá výsostného postavení ztvárněné a smyslem obdařené skutečnosti. Člověk jako by jí vdechoval duši, pozvedal ji svou „chválou“ z prachu nebytí. Nicota v Ril- kově pojetí znamená zůstat neosloven a „nepochválen“, nebýt vyzván a požádán, zůstat „nevyřčený“ a beze slova - “sprachlos“. A v té míře, v jaké člověk slovem vládne, v jaké je mu přístupné (pokud se naučí „aus der Stille hören“ - ztišit se a naslouchat), v té míře je i schopen překonávat hrozbu této nicoty. Naproti tomu tam, kde člověk oněmí, kde je zbaven slova nebo se nechá ohlušit vřavou zaslepené činorodosti a přívalem mrtvého slovního balastu, stává se s celým svým dosud vydobytým lidským světem kultury kořistí nicoty. Žít v nicotě je pak totéž jako propadnout duchovní němotě, neslyšet hlas, kterým jsme z hloubi oslovováni, pozbýt schopnosti oslovovat ostatní, „vydobýt“ své slovo, 143 [pageend145]čili pozbýt možnosti ryze lidského dobrodružství objevování a tvorby sebe i světa; stát se místo toho ve své otupělé imanenci příhodným a bezbranným nástrojem cizích účelů. Und diese, von Hingang lebenden Dinge verstehn, daß du sie rühmst; vergänglich, traun sie ein Rettendes uns, den Vergänglichsten zu. Wollen, wir sollen sie ganz im unsichtbarn Herzen verwandeln in - o unendlich - in uns! Wer wir am Ende auch seien. Erde, ist es nicht dies, was du willst: unsichtbar in uns erstehn? - Ist es dein Traum nicht, einmal unsichtbar zu sein? - Erde! unsichtbar! A ty zde, ty živé rozchodem věci, ty vědí, že chválíš; pomíjejíce, spásného doufají cos od nás, již mizíme víc. Chtějí, abychom zcela je změnili v ne vidných srdcích - ó, nekonečnosti - v nás! nechť kdokoli po sléz i jsme. Země, není-li to, co chceš: neviditelně povstati v nás? - Není sen tvůj neviditelnou být jednou? - Země! neviditelnou! Věci tohoto světa, „žijící ze své pomíjivosti“, se právě v této své urče- nosti obracejí na nás, očekávajíce od nás, že je zachráníme před nicotou, a to právě my, kteří jsme sami přece nejpomíjivější. Ale nejenom to. Obracejí se na nás přímo se závratným požadavkem: „Chtějí, abychom je zúplna proměnili v neviditelných srdcích“, v něčem tak křehkém a pomíjivém ve srovnání s rozlehlostí toho, co nás obklopuje. Podmanit si zemi a učinit z ní svými činy, usměrňovanými obrazy, „věci“, pozvednout je tak z věčné dřímoty na úroveň žité a smysluplné skutečnosti, tím se, jak se zdá, vyčerpává lidský úděl na zemi jen z poloviny. Zemi je třeba si osvojit ještě najeden, mnohem obtížnější způsob, totiž její proměnou: co je vnější, má se stát vnitřním, viditelné neviditelným, co je nahoře, má být i dole, co je makrokosmos, má se stát mikrokosmem v lidském srdci. A to nikoli snad tak, že bychom vše vnější a viditelné introjektovali a zniternili, nýbrž tak, že to má v nás samo vzniknout, „povstat“ - “erstehn“. Nejen jako pouhý obtisk nebo odvozenina, ale jako od počátku nová skutečnost, jako svébytná paralela vnější viditelné skutečnosti. Poslání člověka se tak naplňuje v podvojném světě. Oba dva „světy“, vnitřní i vnější, jsou svébytné a rovnocenně sku144 [pageend146]tečné, a podceňovat, nebo dokonce odmítat uznat plnohodnotnost jednoho z nich by znamenalo narušit celistvost tohoto poslání, spočívajícího v dvojí proměně: na jedné straně v proměně beztvarého a inertního světa ve „věci“, na druhé v proměně téhož světa cestou niterného zrodu v lidském srdci. Was, wenn Verwandlung nicht, ist dein drängender Auftrag? Erde, du liehe, ich will. Oh glaub, es bedürfte nicht deiner Frühlinge mehr, mich dir zu gewinnen -, einer, ach, ein einziger ist schon dem Blute zu viel. Namenlos bin ich zu dir entschlossen, von weit her. Immer warst du im Recht, und dein heiliger Einfall ist der vertrauliche Tod. Siehe, ich lebe. Woraus? Weder Kindheit noch Zukunft werden weniger... Überzähliges Dasein entspringt mir im Herzen. Co, ne-li proměna, rci, je ten tvůj náhlící příkaz? Země, ty milá, já chci. Ó, věř, ne již třeba bylo by jar tvých, abys mne získala, jedno, jedno, ach, jediné už krvi je přílišná tíž. Nevýslovně k tobě jsem odhodlán, z dálek. Vždycky byla jsi v právu, a svátý tvůj nápad důvěrná družka je smrt. Viz jen, já žiji. A z čeho? Ni dětství ni zítřek nemenší se mi... Přespočetné tedbytí tryská mi v srdci. Básníkovo „Bekennung“ - vyznání tváří v tvář zemi, pod jedinečným úhlem tvořivého poslání člověka, zní: „Ich will“ - “chci“, „nevýslovně jsem k tobě odhodlán“; a protože prvním činem při uskutečňování tohoto odhodlání je slovo, které je třeba nejprve „vyslovit“, aby bylo možné je při setkání se zemí „vydobýt“, neznamená to ani v nejmenším, že „země“, tj. vše pozemské, tělesné, přírodní a hmotné, včetně lidské přirozenosti, je v očích básníka něčím nízkým nebo méněcenným, čím by bylo možné opovrhovat. Naopak - básník složí zemi hold, jakého by se snad neodvážil ani ten nejmaterialističtější z básníků: „Immer warst du im Recht, und dein heiliger Einfall / ist der vertrauliche Tod“ - “Vždy byla jsi v právu, a svátý tvůj nápad / je důvěrná smrt“. Slovo je věčné, a je-li správně slyšeno a „vyslovováno“, stává se zdrojem nevyčerpatelného proudu života. Tím, co člověka omezuje a klade meze jeho tužbám, je „země“. Ta je jeho tíhou, konečností a poslední metou, na ní nakonec vždy závisí, kolik z „vysloveného“ slova nám bude dáno „si zasloužit“ podle našich individuálních možností a podle okolností. Nebýt toho, že 145 [pageend147]„země“ nás omezuje v našem „slovním“ rozletu a láká nás k sobě dolů, hrozilo by nám, že se rozplyneme v bezbřehé a marnivé spirituálnosti. Proto i smrt, jíž člověk denně umírá v omezováních, překážkách a se- beuskrovňováních, je „blažený nápad“. Tak se smrti dostává spravedlivého podílu na tvořivém procesu, jehož počátek netkví nikdy v miriádách vyřčených slov, nýbrž vždy jen ve slově jediném, správným způsobem „vydobytém“. „Siehe, ich lebe“ - „Hle, já žiji,“ říká básník, a obsáhneme-li jediným pohledem všechny podmínky, které stanovil pro smysluplný lidský život na rozdíl od pouhého ozvláštněného vegetování vavřínu a setrvávání v nicotě, dolehne na nás toto prosté sdělení plnou vahou svého významu. Kdyby se básníka otázal ten, kdo sám denně svádí možná již ztracený zápas o život proti silám vegetování a nicoty, kde že se nachází zdroj jeho života, básník by mu odpověděl: Zdroj mého života se nachází v nekonečném a věčném Bytí, kde „neubývá ani dětství ani budoucnosti“ a odkud pramení slovo, jímž jsme oslovováni a jímž sami oslovujeme. Přemíra tohoto bytí mi nepřestává tryskat v mém srdci - “Überzähliges Dasein entspringt mir im Herzen“. * * * Jestliže ve smyslu podobenství o rozsévači (Mk 4,1-20) bude člověk nejprve sám onou „dobrou zemí“, do níž bude vloženo úrodné slovo, a jestliže je dokáže uchovat „v dobrém a upřímném srdci“, promění se v něm ve „vydobyté“ slovo, které přinese „třicetinásobnou i šedesátiná- sobnou, i stonásobnou úrodu“. Zvláštností moderního, pokřesťanského světonázoru je jednak ztráta někdejšího citlivého smyslu pro svébytnost a tvůrčí sílu slova, jednak víra v samoploditelnost „země“. Je to víra, že „země“ sama (rodná hrouda, zdravá pozemskost, tělesnost, lidovost, zemité češství atd.) je schopna ze sebe vydat plody, aniž bylo do ní předtím vloženo úrodné semeno - “logos spermatikos“ - výživné slovo. Jádrem této novodobé víry je nepochopení, že „země“ sama je naší smrtí, sice blahodárnou, jestliže v ní odumře zrno do ní vložené, avšak neblahou, jestliže zrno padne podél cesty nebo na kamenitou půdu nebo je udusí bující trní. * * * Říká-li se o politice, že je uměním možného, lze o umění obdobně říci, že je uměním skutečnějšího, vzácnou schopností dosáhnout plnější, hutnější („Dichtung“) a působivější skutečnosti nebo sejí alespoň letmým pohledem přiblížit, zahlédnout ji na několik vzrušených okamžiků, a to v té hloubce, kráse a přesvědčivosti, která tak ostře kontrastuje s běžnými a navyklými podobami, jakých nabývá v každodenním životě. „Velikost 146 [pageend148]opravdového umění,“ píše Marcel Proust, „je v tom, že znovu nalézá, znovu se zmocňuje, ukazuje nám onu skutečnost, od níž žijeme tak daleko, od níž se vzdalujeme víc a víc, jak houstne a stává se neproniknutelnější ono konvenční poznání, jež dosazujeme namísto ní...“ Proto je umění také vždy pravé „tremendum“: otevřeme-li se mu celou svou bytostí, vyvolá v nás kierkegaardovskou bázeň a chvění, neboť „Jeder Engel ist schrecklich“ každý anděl, tento „téměř smrtelný pták duše“, je strašný. Přiblížíme-li se mu na víc než bezpečnou vzdálenost, hrozí nám, že „zahyneme jeho silnějším bytím“. Avšak tento stav silnějšího bytí, jenž je cílem a vůdčím principem každého skutečného umění, je zároveň zdrojem krásy. Je to ta míra hrůzy, již jsme ještě s to s plným vědomím snést: Neb krása, to není než jen počátek hrůzy, jejž právě že sneseni. A náš podiv je proto, že se jí, poklidné, nechce zahubit nás. Vždyť je každý z andělů hrozný. ( První elegie) 1981 Rudolf Starý divadlo V závrati frašky - fortissimo Bezmála po osmdesáti letech se na pražském jevišti objevila revoluční komedie Lva Birinského Mumraj. Stalo se tak na prknech Činoherního klubu, zatímco pražskou premiéru si kus odbyl v roce 1912 na scéně Národního divadla. Dramaturgický objev zapomenuté hry komentuje v programu značka -vp- (dramaturg Vladimír Procházka) zajímavými informacemi. Dočteme se, že Birinskij se narodil v Kyjevě 1885, jako židovský eser musel emigrovat už v roce 1901, z Vídně se do vlasti vrátil za revoluce 1905. Poté prchá znovu do Vídně, do Mnichova, jeho další osud je opředen jistou dávkou tajemství, některé prameny uvádějí datum úmrtí 1918, Hollywood znal však úspěšného scenáristu Lea Birinského, který zemřel ve čtyřicátých letech. Birinskij je autorem tří divadelních her, jmenují se Moloch, Mumraj a Ples honorace. Jelikož není přístup k originálním verzím těchto kusů, současní inscenátoři museli použít 147 [pageend149]stařičký překlad Vincence Červinky. V programu je otištěno staré obsazení z „Národního“ s Karlem Želenským (dnes Petr Nárožný) v hlavní roli gubernátora Chabaroviče; režisér kusu Karel Hašler si zahrál revolucionáře Kozakova (dnes Jaromír Dulava), v menší roli paní Lapkinové účinkovala později slavná Růžena Nasková (dnes Nina Divíšková), gu- bernátorova syna Kolju hrála Liběna Odstrčilová (dnes Ondřej Vetchý). Zajímavá je rovněž přetištěná úvaha překladatele, psaná měsíc po tehdejší premiéře. Stojí v ní mimo jiné: „Naší oficiální divadelní kritice ovšem nelze ukládati povinnost, aby sledovala běžné politické události. Proto u ní téměř na celé čáře propadl Mumraj Birinského. Proto její většina odsoudila Mumraj jako dílo protislovanské, a dokonce židovsky tendenční. Kdo by se domníval, že umělecké dílo nepřísluší posuzovati podle rasové příslušnosti a náboženského vyznání autorova, zmýlil by se. Při příležitosti českého provozování Mumraje se ukázalo, že je to dosud možno v Čechách léta Páně 1912.“ Komedie, kterou upravil a režíroval Ladislav Smoček, vyvolává řadu politických reminiscencí a v divákovi postkomunistické země budí bouře smíchu. Jde v podstatě o příběh gubernátora, který dostává z vyšších míst prostředky na boj s revolucí, ta se však v oblasti nijak neprojevuje, neboť revoluční aktivisté se tu právě skrývají (jeden jako podnájemník i s archivem strany dokonce v gubernátorově domě) a nestojí příliš o publicitu. Kvůli „rozpumpování“ událostí zinscenuje gubernátor se svým tajemníkem nepodařený atentát na sebe sama (aniž by se mu cokoliv přihodilo). Revolucionáři jsou vyvedeni z míry, tohle se jim přece vůbec nehodí, a tak se podnájemník Kozakov, kterému nadbíhá gubernátorova manželka, rozhodne přiznat jako pachatel s milostným, nikoli politickým motivem. Do mumraje, který tato absurdní situace vyvolá, přijíždí nově jmenovaný gubernátor (scéna jak z Gogola), vzápětí je však dálnopisem degradován a novým je jmenován perfidní tajemník, který dává všechny revolucionáře, pár minut působícího gubernátora i toho původního (ne zcela neoprávněně jako provokatéra revolučních nálad) zatknout. Na poněkud bombastické a náladou dosti ruské scéně Luboše Hrůzy rozehrává Ladislav Smoček vypjatou a agresivní taškařici, při které místy mrzne úsměv na rtech. Hra byla režisérem přečtena mimo jiné i jako akční „feydeauovská“ féerie. V propracovaných aranžmá dostala řada herců souboru mimořádné příležitosti. V té největší (gubernátor Chaba- rovič) exceluje eruptivní herectví Petra Nárožného. Ten je v životní formě (a jeho neobsazení do role Peachuma ve filmové verzi Havlovy Žebrácké opery považuji při vší úctě k panu Hrušínskému za omyl Jiřího Menzela). Tento klasicky neškolený talent (strojní inženýr) chrlí pohybové i zvukové kadcnce kombinované s úspornou uštěpačnou mimikou. V momentech, kdy je gubernátor v úzkých a vypjatě prožívá, polyká a drmolí Nárožný bez pardonu text tak, jak by to asi jiní z profesionality neudělali, ale ví přesně, kdy je to možné, kdy pracuje se zvukomalbou, a kdy se sdělením. 148 [pageend150]Jeho tanečky a prostocviky, to je kapitola sama pro sebe. Kličkující uzurpátor, hravý jako dítě a zachovávající si vlastně permanentní intelektuální nadhled, se stává obětí svých vlastních intrik. Do poslední chvíle neztrácí trpký autoironický humor. I v dalších rolích, stylově mířených do vyhraněné grotesky, se blýská přesnými „guberniálními“ výkony. Or- dinárně roztoužená gubernátorová Zdeny Hadrbolcové, vodkou uhnětený terorista Vladimíra Kratiny, zupácký policajt Rudolfa Hrušínského mladšího, nadšeně naivní Kolja Ondřeje Vetchého, padoušsky kalkulující tajemník Oldřicha Víznera. Zvláštní postavou je revolucionář Kozakov, bránící se erotickým útokům paní gubernátorové, potom hrdinně rozhodnutý obětovat se proto, aby odvrátil pozornost od svých soudruhů, při přiznání-nepřiznání permanentně omdlévající a nakonec uvěřivší v gu- bernátorovu kryptorevolučnost. Jaromír Dulava roli obdařil (jistě ve shodě s režisérem) stylovými výkyvy, přesto má postava podivuhodný tah a považuji ji za velice pozoruhodnou kreaci. Poněkud problematičtěji dopadla čtveřice mladých aktivistů, jejichž rétorická grotesknost, týkající se např. nuancí mezi Marxem a Plechanovem, agrární, židovské i ženské otázky a v neposlední řadě revoluční taktiky, působí na jevišti až prvoplánově estrádně a připomíná některé klubové „politické odvazy“ minulých let. Ale viděl jsem i generálku, kdy se mi kvarteto jevilo méně násilně a životněji, takže se asi jedná o výkonnostní nevyrovnanost mladých jevištních harcovníků (Lucie Vorlová, Daniel Landa, Martin Sitta, Michal Suchánek). Rozhodně však nesdílím názor značky (zat) z recenze v Lidových novinách, že jejich „společné výstupy - zpěvy revolučních písní (nechybí ani teatrální trhání vězeňského řetězu), diskuse o otázce ženské, pozemkové, židovské atd. patří k vrcholům inscenace“. Hra je jistě dramaturgickým osvěžením v poněkud rozpačité divadelní realitě do Evropy o překot cválající Prahy. Náš smích je reakcí na šťastně překonanou politickou frázi (ale nerodí se další?), ozývá se v nás škodolibé potěšení, že ti nemožní revolucionáři jsou směšní a politováníhodní (kdoví však, jak můžeme působit my se svým politickým pinožením na eventuální diváky), jsme pobaveni bláznivou zašmodrchaností hry-živo- ta. Leccos je sice za námi, ale v lecčem jsme až po uši, tahle politická pikantnost není pasé. Ti nejlepší z herců se dotýkají našich současných problémů a prožitků; našeho domácího mumraje. Komedie sice nemá středoevropský odér, ale předvádějí ji pražští umělci, kteří reflektují (lhostejno zda racionálně či svou hereckou intuicí) počátek posledního desetiletí této éry. I my, co sedíme v publiku, kalkulujeme tak, až prohráváme (jako gubernátor), přízemně se vzpínáme (jako jeho panička), leckomu naletíme (jako jeho syn). A také to Rusko je přece jen pořád ještě trochu v nás. Jan Kerhr 149 [pageend151]film Zhroucená metafora (Několik poznámek k postmodernímu filmu) Hle, paradoxy doby: Ještě před časem jsme se mohli v dobré víře domnívat, že rozpadem uzavřené společnosti, jejímž hlavním znakem byly „završené dějiny“, nám bude dopřáno, abychom znovu vstoupili do dějin. Ukázalo se však, že dějiny byly mezitím prohlášeny ze zcela jiného než totalitního stanoviska - za skončené a že žijeme v takzvané postdčjinné společnosti. Mohli jsme si pod dojmem sociální a ekonomické zaostalosti, v níž jsme v posledních desetiletích žili, myslet, že jsme zpozdilí a nemoderní. Dnes se s překvapením dovídáme, že jsme naopak byli až přehnaně moderní a že skutečná modernost je pouze v postmodcrnosti. Mohli jsme se naivně domnívat, že v rámci celkové obnovy dnes budeme moci navázat na hlubší kořeny evropské kultury a takto se pokoušet čelit nihilistickým tendencím sekularismu dvacátého století. Dnes se dovídáme, že není žádných hlubších kořenů, že „nejsou žádné pevné, zaručené, podstatné struktury, ale v podstatě jen přizpůsobování a korigování“. Nietzsche se údajně mýlil ve svých předpovědích. Jak tvrdí francouzský sociolog G. Lipovetsky, naši dobu neovládla metafyzická úzkost, nýbrž znuděná lhostejnost. Když se Nietzsche před více než sto lety odvážil vyhlásit „smrt Boha“, zaplatil za tuto troufalost svým zdravým rozumem. Dnes tato záležitost již nikoho nevzrušuje: „Bůh je mrtev,“ říká Lipovetsky, „všechny vysoké cíle ztratily smysl, ale všem je to fuk.“ Ostatně není již ani místo, kde by se cokoli duchovního mohlo odehrávat. Neboť lidské nitro, jež bylo po staletí pokládáno za přirozené útočiště všech duchovních lidí, bylo jedním z předních hlasatelů ideologie postmodernismu se štítivým odporem přirovnáno k doupěti Kafkovy stejnojmenné povídky. Stejně tak není již rozdílu mezi tím, co antická filosofie označila jako „noumenon“, a tím, co označila jako „fainomenon“, mezi trvalým a proměnlivým, mezi archctypem a jeho vnější manifestací. Není rozdílu mezi světem pomíjivým a nepomíjivým, mezi jehož dva břehy umístil C. G. Jung svůj životní příběh (viz Prolog v minulém čísle Prostoru). Není hierarchie bytí: Rilkův pojem „silnějšího bytí“ je poetický nesmysl (viz Rilkova Devátá v tomto čísle Prostoru). Aby Rilkův anděl byl vskutku „strašný“, musel by v očích postmodernisty svírat samopal. Hölderlin, tvrdící, že „jen na okamžik snese člověk Boží plnost“, byl ovšem blázen. Psycholog A. Maslow, který hovořil o „vrcholných zá150 [pageend152]žitcích“, ve zjevné snaze odlišit je od těch banálních, byl zoufale moderní, a proto beznadějně zaostalý. * * * Přehlédneme-li všechna tato „není“ postmoderního, křečovitě rozjařeného nihilismu, můžeme začít odhadovat hloubku zklamání, kterou tato dobová ideologie pociťuje nad selháním velkých eschatologických programů minulé epochy. Zklamání tak agresivní, že dochází ukojení jen v neuvěřitelně dětinském zatracování všeho, z čeho by se ještě někdy mohla zrodit nějaká falešná naděje. Platónova filosofie se nesporně může stát docela dobrým zdůvodněním totalitního státu (jak to ukázal již K. R. Popper) - nuže, pryč s Platónem. Metalyzika je přesvědčení, že existuje svět přesahující povrchovou fenomenální podobu viditelného světa: pryč s ní, protože by se mohla stát zdrojem nebezpečných vznětů, které sice člověka inspirují a povznášejí, možná z něj vůbec teprve dělají člověka, ale můžou vést k nepříjemnému zklamání ve střetu s takzvanou tvrdou realitou. Poté, co Nietzsche vyhlásil koncem minulého století „smrt Boha“, ukázalo se, že dvacáté století se přece jen ještě nedokáže tak zcela bez Boha obejít, a proto si jej náhradním způsobem promítlo do dějin. Bůh již sice nesídlil na nebesích a zásvětno přestalo existovat, zato se však o to víc prosazovalo jako zásvětno dějinné, jako jakási konečná meta, časově a prostorově vymezená, k níž bylo třeba v průběhu dějin dorazit, aby bylo možné vstoupit do nového, „rajského věku“. Ideologie postmodernismu je reakcí na ztroskotání této sekularizované naděje na spásu vybudováním nových společností sociální nirvány, rovnosti a bratrství všech lidí, samozřejmě kromě těch nesprávných. Když pak tento „Bůh v dějinách“ selhal, bylo třeba jej odstranit ze světa tentokrát již se vší důsledností. Bylo nejenom třeba rozbořit jeho sekularizované svatyně a strhnout z podstavců sochy nových světců, ale nedat mu již vůbec příležitost, aby se mohl ještě někde uchytit. Bylo třeba rozbít a zesměšnit i samu soustavu pojmů, v nichž by mohl Bůh nalézt azyl samu hierarchii hodnot, z níž vyrůstají takové pojmy jako vyšší a nižší, hlubší a povrchnější, opravdový a falešný atd. Veškerou tuto zásvětní veteš bylo třeba jednou provždy vymýtit, aby infantilní zklamání zrazeného syna z jeho vlastních sekularizovaných, falešných nadějí bylo na Otci dokonale pomstěno. V rámci pročišťovací akce postmodernismu vzala zasvé i hlubinná psychologie. Přinejmenším jeden její poznatek si však podle mého názoru i nadále podržel svou platnost: bohové, kteří předtím obývali přírodu a nebesa, případně dějiny, se nyní, po konečném odstranění ze světa (také jedno takové „konečné řešení“, tentokrát postmoderní), usídlili jako běsi v člověku samém. Projevují se „zběsilostí v srdci“, jak zní název jednoho reprezentativního díla postmoderního filmu. Co tento druh zbě151 [pageend153]silosti dokáže s člověkem udělat, to jsme měli již možnost kolem sebc vidět; a důsledky této vyšší fáze nietzscheovského „odklizení Boha“ na sebe jistě nenechají dlouho čekat. Lze jen vyjádřit lehký údiv nad tím, že intelektuálové, kteří dnes v radostném opojení hlásají tuto novou ideologii, a to většinou s výslovnými kritickými poukazy na „ideologické“ selhání intelektuálů minulosti, se odmítají zamyslet - ve starém poctivém intelektuálském stylu - nad tím, co vlastně hlásají. * * * Co si má počít umění v tomto světě vykastrované a zploštělé imaginace? Jestliže nejsou věčné motivy, mýty a „velké příběhy“, jestliže tedy zmizela vertikální významová vazba mezi tím, co se zobrazuje, a tím, co je zobrazováno, jestliže nemá již smysl uvažovat o Goethově urfenoménu a jeho konkrétním znázornění, pak jediné, co ještě zbývá, jsou herní rekvizity, jak je za sebou zanechal film předcházejícího období - a nejrůznější varianty spojení a vazeb (čistě horizontálních) mezi nimi. Rozpad metafory, k němuž při tom dochází, se projevuje především tím, že v uměleckém obraze, například filmovém, se prosazuje stále víc doslovnost: obraz již není ničím víc, než čím právě je, nepoukazuje již k ničemu dalšímu, neskrývá v sobě již žádný další než právě jen kon- kretisticky předvedený význam. Jde o doslovnost ve vnímání a vyjadřování světa, o níž někteří současní psychologové prohlásili, že představuje nejvážnější duševní chorobu současnosti, že je projevem vyprázdněné duše „dutých lidí“, které v hrůze předvídal T. S. Eliot, duše, která ztratila styk se svými hlubšími kořeny, z nichž jedině může žít a čerpat z nich mízu imaginace a smysluplnosti. V horizontu takto vyprahlého, konkretistického vnímání není již hloubky v metafyzickém či symbolickém smyslu, například co do opravdovosti, podstatnosti a tajemství, nýbrž je jen DOSLOVNÁ hloubka, například hloubka moře, kterou lze přesně změřit a do níž se lze, tak jak to dělají hrdinové Luca Bessona v jeho filmu Magická hlubina, ponořit. Lze dokonce soutěžit v tom, kdo se ponoří nejhlouběji, jak o tom vypráví tento film, a použít k tomu složité potápěčské techniky. I tato doslovná hloubka moře má ovšem své nepopiratelné kouzlo - nakonec je to jediné místo, kam se lze doopravdy ještě ponořit, když ostatní oblasti lidského světa již nepřicházejí v úvahu: nořit se do čehokoli jiného je totiž možné jen metaforicky. Faktická hloubka mořské vody zůstala jedinou hloubkou, kterou lze brát v postmoderním filmu ještě vážně. Zhroucení umělecké metafory se projevuje dále tím, že zobrazovaná realita se stává stále víc HOLOU realitou. Napětí v goethovsky pojatém „reálném zdání“ jako základu estetického výrazu se vytrácí a výsledkem je obraz, který se již nepokouší budit „zdání vyšší skutečnosti“, protože již nechce nic předvádět nebo zobrazovat, nýbrž pouze ukazovat. Násilí 152 [pageend154]ukazované v Bessonovë filmu Brutální Nikita je holým násilím. Nikdy jsem ještě neviděl tak otřesnou scénu krutosti, jako byla ta, v níž Nikita přiloží policistovi, který se k ní přiblíží, aniž by tušil cokoli zlého, pistoli k jeho hrdlu a zmáčkne spoušť - ačkoli jsem zhlédl určitě již stovky podobných scén, v nichž se smrt líčila na nejrůznější způsob. Každá vražda je ovšem odpudivá a zavrženíhodná. Ale zobrazuje-li se v uměleckém díle neboť lidský sklon předvádět pomocí obrazů svět je neodolatelný - dostává se této smutné události zvláštního estetického významu, jehož konečným smyslem je, přinejmenším od antických dob, usmíření rozlícených Erínyí, bohyní trestajících každé porušení přirozeného řádu vesmíru. Hrdinka Bessonova filmu spáchá vraždu tak říkajíc „bez obalu“, je to čin, který by Rilke Duinských elegií označil jako „čin bez obrazu“ a bez významu; právě tak by mohla udělat cokoli jiného, stejně bezvýznamného, například policistu políbit. Tato scéna by však postrádala potřebnou efektnost, o niž režisérovi jde především. Třetí aspekt zhroucené filmové metafory souvisí se ztrátou významového napětí mezi tím, co je obraz, a tím, co tento obraz jenom symbolicky NAZNAČUJE, co lze za ním imaginativně tušit a co v sobě nese jako významové jádro příběhu rozvíjejícího se před našima očima. Shodou okolností jsem viděl Magickou hlubinu téhož dne, kdy televize (na OK 3) uváděla Viscontiho Vášeň, jeden z těch velkých filmů, které utvářely dnes již staromódní estetické cítění starších generací. Na Viscontim nebylo nikdy ani zbla modernosti, Visconti nic takového nepotřeboval, protože byl umělec. Vybavme si jeden takový typický viscontiovský výjev: krásná hraběnka uhánějící v kočáře válečnou krajinou za svým milencem dlouhé záběry na její tvář skrytou za závojem, Brucknerova hudba, neděje se nic, než že kočár stále jede, záběr stále trvá a divákova obrazotvornost dotváří celou tragiku příběhu i osudu svým prožitkem. Tento druh vnímání, tato s prominutím estetika je dnes postmodernímu divákovi k smíchu. Hrdina Magické hlubiny rovněž trpí vášní. Je to vášeň k moři, delfínům, k uhrančivému tichu mořských hlubin. 1 nad ním tato vášeň jednoho dne zvítězí. Neponoří se však do hloubky své neukojitelné touhy, hoře či šílenství - jako Viscontiho hrdinové ponoří se tam, kam se dnes ještě lze vůbec ponořit, totiž do vody. Filmový obraz bez metafory nemůže být nosným obrazem, protože bez nezbytné stylizace nedokáže v divákovi vyvolat umělecký dojem, a tím méně ho v závěru díla přivést ke skutečné katarzi. Aby postmoderní film na diváka přece jen působil - a pro tento cíl je ochoten režisér udělat všechno musí sáhnout ke stylizaci vycházející ve všem všudy z filosofie postmodernismu. Nelze-li rozvíjení filmových obrazů založit na hlubších souvislostech (vertikálního typu), pak již zbývá, ba vlastně se teprve nyní nabízí, obrovská škála filmových obrazů, které lze libovolným způsobem kombinovat, protože souvislost mezi nimi je více méně nezávazná, neví již nic o tíze osudových nutností. Tady se mohou uplatnit nejrůznější 153 [pageend155]stylizační postupy, jež se obvykle uvádějí v souvislosti s postmoderním filmem: parodie, výpůjčky, opakování, melodrama střídající se s hororem atd. Kde panuje nezávaznost, tam propuká nevázanost, dovoleno je tentokrát již úplně všechno. Tento druh stylizace, vysloveně úpadkový a nevýslovně nudný, a to pravděpodobně i pro takzvané zasvěcence, jimž je především určen, by však nedokázal „slepit“ a udržet pohromadě heterogenní koláž postmo- derního děje. O to se již musí postarat sama „holá realita“ zobrazovaných scén, která diváka svou syrovostí a „nezastřenou“, šokující krutostí sevře do kleští a nedá mu vydechnout. Přímý pohled na Gorgony postmoder- ního filmu vyvolává v divákovi stav strnulosti, naštěstí jen přechodný. Aby neměl možnost se z něj během promítání ani na okamžik vymanit, musí režisér umět a takoví režiséři jako Lynch nebo Besson opravdu umějí přicházet se stále novými efekty a stupňovat jejich účinnost mnohdy až do naprosté neúnosnosti. Pohybovat se neustále na hranici neúnosnosti je však podle všeho nejvyšší požitek a zábava postmoderního filmu. Dnes již pověstnou scénu z Lynchova filmu, v níž pes nese v zubech ustřelenou lidskou ruku, musí zasvěcenec ocenit jako úžasně originální a působivou vždyť přece nejde o nic víc než o aplikaci zajímavého obrazu, na jaký si dosud nikdo netroufl. A pokud si dnes ještě někdo uchoval vnímavost, kterou si vytříbil na Viscontiho filmech, má prostě smůlu. Protože moderní, vlastně postmoderní divák to „má rád horké“. Jinak by se totiž ukousal nudou. 799/ R. Starý literatura Úkol Německa ve střední Evropě? (Criticón. Konservativ heute, Nummer 126, Juli/August 1991, München) V srpnu vyšlo prázdninové číslo německého konzervativního dvou- mčsíčníku Criticón. Konzervativně dnes. Časopis začal vycházet před dvaceti jedna lety, v době konzervativní vlny, jež byla v Německu reakcí na levicovou politiku a studentské bouře šedesátých let. Zakladatelem a vydavatelem časopisu je Caspar von Schrenck-Notzing. Svoji domovskou půdu a redakci má v Mnichově, i když odkazuje i na redakci v Berlíně 154 [pageend156]a jeho přispívatelé sídlí na různých místech Německa. Revue je vydávána ve formátu A4 na více jak padesáti stranách. Cena jednotlivého čísla činí 10,50 marek. Časopis není orgánem žádné politické strany, nýbrž samostatným duchovním médiem. Jeho přispívateli jsou zejména zástupci společenských včd. Časopis není přísně teoretickým konzervativním periodikem (jako např. Salisbury Review), ale vyjadřuje se k aktuálnímu politickému dění z nadhledu a perspektivy jisté sady konzervativních postojů, přičemž se snaží o reflexi a o formulaci úkolů německé politiky. Jeho konzervatismus je charakterizován v jedné poloze především zájmem o národní identitu a o „silný“ národní stát (vlastně klade důraz jinam než nynější, rodící se konzervatismus náš, jenž se inspiruje „anglickou tradicí“, myšlenkami liberální ekonomie, občanským principem)-vystupuje proti národnostně lhostejnému eurokratismu a jeho ústředním zájmem je úloha Německa ve střední Evropě. Pouze jediný významný příspěvek se hlásí i k ideji cvropanství a cíli jednotné Evropy. V druhé poloze je charakterizován kritikou současné německé veřejnosti včetně politické reprezentace, jejího příklonu k „západnímu“ přehlížení národa, její amerikanizace, konzu- mentství a výzvou k větší ochotě k odříkání a solidaritě s novými spolkovými zeměmi s cílem ustavit i zde tržní hospodářství a klasické evropské hodnoty. Zajímavý je velký podíl autorů mladé generace - z osmi autorů, jejichž životopis je u jejich článků nastíněn, datum narození čtyř spadá na počátek šedesátých let. Pokud jde o postavení revue Criticón mezi ostatními konzervativními časopisy v Německu, zdá se, že není příliš známý ani citovaný, nicméně např. konzervativní filosof kultury Mikuláš Lobko- wicz jej prý považuje za nejlepší mezi všemi německými konzervativními časopisy. Časopis se v mnoha ohledech týká Československa. Jednak to vyplývá z jeho zájmu o střední Evropu a úkol Německa v ní, jednak v jeho zájmu o osud německých menšin na východě lze tušit alespoň určitou spřízněnost s některými názory sudetských organizací (nadto někteří autoři jsou s nimi ve spojení, aniž by ovšem nutně museli souhlasit s názory té nej- militantnější části). V žádném případě ovšem časopis (nebo přinejmenším toto číslo) výslovně sudetské požadavky nezmiňuje a Československo nenapadá (zato ostře kritizuje německo-polskou smlouvu za to, že nedostatečně zajišťuje práva německé menšiny v Polsku, která fakticky nemá ani vlastní časopis). Jeho autoři publikují i v Československu K. Hcissig ve Střední Evropě a Proglasu a dále J. Bahlckc, který pobývá dokonce nyní na naší akademii věd a zabývá se českými dějinami. Do Criticónu přispívá a také nyní přispěl i známý L. Pachmann. Přímo Československu je věnován v daném čísle článek o stavu a výuce němčiny u nás (od již zmíněného J. Bahlcka) a komentář L. Pachmanna k politické situaci u nás. Uveřejněný životopis hraběte Lva Thuna-Hohensteina, 155 [pageend157]rnístodržícího v Praze v revolučním roce 1848, podává zprávu o Čechách 19. století. Základní strukturu časopisu vytvářejí tři bloky - články, sloupce a informace o knihách. Myšlenkové jádro tvoří pochopitelně články. Zde je největší prostor věnován dvěma tématům, která jsou evidentně zajímavá i pro nás: jednak tématu střední Evropy, do níž sami patříme, a pak kritice ekonomické politiky německé vlády, pokud jde o transformaci hospodářství bývalé NDR, což nás pochopitelně bezprostředně upomíná na tentýž úkol v našich poměrech. * * * Téma střední Evropy formuje nejvýraznější část časopisu. Jsou mu věnovány tři příspěvky, jež se sice liší ve stupni, řekněme, radikality, ale jejich východiska jsou - alespoň u dvou prvních zcela zjevně - zcela shodná. Především jsou zajedno v jednoznačné obhajobě národa, národního principu, který vidí ztělesněný právě v národním vědomí národů střední Evropy. Dále, zatímco u nás se pojem střední Evropy často ztotožňuje s Rakousko-Uherskem, autoři těchto článků nepochybují o tom, že Německo je její legitimní součástí, a to snad dokonce jako celek, neboť nedělají rozdíl mezi jednotlivými německými oblastmi. Pak také reflektují zvláštní postavení Německa v tomto regionu, jež plyne jednak z jeho ekonomické a politické síly a jednak z jeho příslušnosti k „západnímu“ světu. Z konstatace tohoto faktu, jenž je zkombinován s tezí, že Západ, tj. země na západ od Německa, situaci ve střední Evropě vůbec nerozumí, pro ně vyplývá zvláštní úkol Německa ve střední Evropě, úkol stát se jejím mluvčím, či dokonce jejím politickým centrem. Souvisí to i s tím, že se na Západ dívají jako na neautentickou společnost, společnost v úpadku. Jsou zaměřeni zejména protiamericky, neboť tento stav úpadku podle nich přinášejí Spojené státy, a v Evropě ho v extrémní podobě zosobňují „eurokraté“. Tato stanoviska rozvíjejí autoři na pozadí aktuální politické situace v tomto regionu. Tak Kurt Hcissig ve svém příspěvku Eurokraté a národní vědomí. Středoevropský úkol Německa odsuzuje neochotu států Evropského společenství uznat samostatnost Slovinska a Chorvatska - jež je dnes už skutečně s podivem. Dochází k názoru, že příčinou této neochoty je zásadní neporozumění zájmu středo- a východoevropských národů o jejich nacionalitu, neporozumění, jež vyplývá z odlišného významu pojmu národ v obou částech Evropy. Odtud tedy specifikuje úkol Německa ve střední Evropě: Německo je jediným středoevropským státem, který je členem Evropského společenství, a proto by mělo hrát úlohu mostu mezi Západem a Východem, umožnit integrovat středoevropskou kulturu do evropské: „Německo má úkol vnést respekt k jednotlivým 156 [pageend158]kulturám jejich národů, kmenů a regionů do politické kultury Evropy a smířit západoevropské národy s odlišností středoevropského a jihoev- ropského pojmu národa.“ Avšak ještě neskonale razantnější v otázce úlohy Německa ve střední Evropě je Thomas Molnar. Ve svém příspěvku Co očekává střední Evropa od Německa. Madarský hlas hovoří jen s malými okolky o „legitimních imperiálních ambicích“ Německa. Tyto legitimní ambice odvozuje Molnar z příslušnosti Německa k tomuto regionu, z historie německé přítomnosti v jeho zemích a v neposlední řadě z jeho mocenského postavení z vůle hrát v této oblasti vůdčí roli. Odvaha k tak otevřené podpoře německé hegemonie může vyplývat jen z toho, že autor není Němec kdyby něco takového napsal Němec, sneslo by to označení bezostyšná nadutost, nebezpečná víra ve vlastní předurčenost... Rozehrává zde jistý typ konzervatismu, konzervativních názorů, a to ještě v takové síle, kterou by těžko našinec očekával. Především udivuje rozhodnost jeho kritiky západní společnosti, především Spojených států. Jednak Západ pro něj představuje úpadek: „ame- rikanizaci“, nevýraznost, ztrátu národní identity, vlastní kultury pod tlakem „multimédií“, odnárodněnou superstrukturu, pouhý zájem o zisk („Mohéroví mastičkáři“)..., dokonce absenci ideálů. Vinu za tento stav přičítá zejména neblahému „kulturnímu“ vlivu Spojených států. Přitom vazby západoevropských států se Spojenými státy hodnotí jako ponižující vztah podřízenosti. Jeho zášť vůči USA jde pak tak daleko, že překvapivým způsobem interpretuje vojenskou neúčast Německa v boji proti Iráku tak, že Německo (oproti jiným státům) se již vymaňuje zpod nadvlády Spojených států. A provokujícím způsobem to vyostřuje: „Arabský svět si vzpomene na německou zdrženlivost jako na první nezávislé evropské gesto. De Gaulle jen proklamoval, Kohl jednal.“ Nicméně ač jsou snahy vymanit západoevropskou politiku z vazby na Spojené státy jakkoli diskutabilní, stále je to ještě stanovisko, které se v té či oné míře v Evropě diskutuje. Ale chápat oblast východní a střední Evropy jako zcela výjimečnou oblast, jež se těší - oproti Západu - “relativnímu spirituálnímu zdraví“, již předpokládá být dosti vzdálen od „klasického“, tj. anglosaského pojetí demokracie. Ne nadarmo sám autor podotýká, že východní a střední Evropa nikdy nebyla a nebude demokratická v tom smyslu, jak tomuto pojmu rozumějí na Západě. - Tedy Německo má hrát vedoucí úlohu v regionu, jenž nikdy nebude demokratický. Jakým způsobem by tu tedy Německo chtělo vládnout? Podíváme-li se blíže, v čem spočívá „relativní spirituální zdraví“ střední Evropy, zjišťujeme, že v národní kultuře a národním vědomí, v identitě, duchovní svébytnosti jednotlivých národů, která vůbec umožňuje, aby spolu mohly komunikovat, spolupracovat: „Jiné regiony Západu touží po identitě, kultuře mimo provoz multimédií, po řadě pravd, které opět darují životu spokojenost. Střední Evropa je stále ještě místem, kde lidé 157 [pageend159]vysílají signály a jsou schopni je přijímat... Národ, kultura, symboly, společný slovník - nic z toho se ve východní a střední Evropě ještě neztratilo.“ Německo je tedy povoláno uskutečnit svou hegemonii v této, snad to tak můžeme říci, „zázračné“ oblasti - máji hospodářsky zkonsolidovat a politicky sdružit kolem sebe. Zde Molnar navrhuje model habsburské říše. Odmítá totiž akceptovat abstrakce jako je např. konstrukce sjednocené Evropy a chtěl by stavět na „robustní základně“ společné mentality a stylu a „zvláštní harmonie“, plynoucí ze staletí koexistence těchto národů. Otázkou je, jestli si i zde situaci příliš ncidealizuje. Konsekventní dovětek k těmto koncepcím přítomnosti Německa ve střední Evropě tvoří článek Hanse Rittera Pentagonála - italská střední Evropa, jenž komentuje vůdčí angažmá Itálie v Pcntagonále, a vlastně člověk v podtextu cítí znechucení z toho, že se snaží obrat Německo o jeho hegemoniální postavení v této oblasti. Snaha chápat Německo jako odlišné od Západu, jeho stylu života zatím naštěstí ve Spolkové republice nepřevažuje. Ačkoli tento názor tvoří ncjzřetclnější část recenzovaného čísla revue, je nutno jí ale přiznat, že publikuje i příspěvky opačného zaměření alespoň tentokrát stať hraběte Hanse Huyna Střední Evropa a bezpečnostní otázka. Zahraničněpolitická výzva. Její nosnou ideou je totiž téma Evropy, Evropy definované nikoli geograficky, ale jako oblast sdílených hodnot (vyjádřených třemi vrcholky: Akropolis-humanum, Golgota-transcendence, Kapitol řád). Oproti předcházejícím autorům hrabě Huyn nevytyčuje pro Německo nějaké specifické postavení nebo specifickou cestu. Naopak, vzhledem k jeho minulosti varuje před tím, aby Německo vzbuzovalo dojem, že půjde svojí „zvláštní“ cestou. Proto také hodnotí neúčast Německa v boji proti Iráku velmi negativně. I jeho postoj ke Spojeným státům je zcela opačný - článek vstupuje do diskuse o případných vlastních ozbrojených silách sjednocující se Evropy a hrabě Huyn se vší rozhodností hájí názor, že v této chvíli je ještě stále nutné udržet vojensko-politickou přítomnost USA v Evropě a ponechat NATO hlavním evropským obranným svazkem. K situaci ve střední Evropě se také vyjadřuje, ale nehovoří o zvláštní úloze Německa v této oblasti. Podporuje tedy celkový postoj Západu, dokonce naléhá, aby Západ politicky i hospodářsky země střední Evropy - jež patří do evropského kontextu, protože stavějí na římské tradici - co nejmohutněji podpořil, zajistil jim co nejtěsnější spolupráci s Atlantickou aliancí i Evropským společenstvím. Je snad jeho podstatně realističtější a především „západnější“ pohled dán tím, že léta pracoval v důležitých státních a parlamentních funkcích? Ale i on se shoduje se zastánci „zvláštní“ cesty Německa v kritice německé veřejnosti a politického vedení, alespoň v otázce konzumního životního stylu veřejnosti a nerozhodnosti politiků. Thomas Molnar, jak se alespoň zdá, sice obavy z nedostatečnosti německé veřejnosti zahání 158 [pageend160]pozoruhodným vyhlášením: Němci nejsou hedonisté, změkčilci, nejsou nevýrazní a amerikanizovaní; kdo zná historii, ví, že „pocity Němců vždy musely krystalizovat kolem nějakého muže, romantického ideálu, velkého úkolu“. Vskutku pro sousedy Německa uklidňující! Nicméně Kurt Heissig si stěžuje, že německá veřejnost a politika jsou již prolnuty západoevropskou a americkou lhostejností k národu, že se odcizily duchu střední Evropy: ztotožnily se s představou „multikulturální společnosti“, kde se jednotlivé kultury libovolně mísí. Hraběti Huynovi chybí u německé veřejnosti vyrovnané, pevné stanovisko - zatím je vedena ideou příjemného života, konzumu až hedonismu, na Východě nutností vyrovnat se s totalitním režimem. Kolísání vyčítá i politické reprezentaci, stěžuje si, že se „zhoršuje kvalita politické třídy“, tj. politických elit. Vlastně ve stejném duchu se nese kritika ekonomické politiky spolkové vlády vůči bývalé NDR. Oba příspěvky, které se tímto tématem zabývají, článek Gunnara Sohna Těžké časy pro tržní hospodářství a článek An- drease Zehntera Hospodářské problémy znovusjednocení. Existuje cesta k omezení škod?, jsou ve svém hodnocení až podivuhodně jednotné. Viní vládu především z toho, že se spolehla na samoregulační funkce trhu, aniž - díky své nečinnosti - vytvořila jeho předpoklady, a že nyní od konceptu tržního hospodářství prchá, jako kdyby selhal trh, a nikoli ona sama: provádí politiku silného státního intervencionismu, jenž je motivován vlastně sociálněpoliticky. Vyčítají jí chybné kroky již při samém zavedení „trhu“ v bývalé NDR, které byly spojeny i s konjunkturálními politickými důvody. Předvolební konstelace vedla k tomu, že se směňovala východoněmecká marka za západoněmeckou v poměru 1:1, toto zhodnocení východoněmecké marky pohltilo prostředky, které mohly být investovány do obnovy hospodářství, bylo vyřčeno mnoho slibů, které vzbudily naděje... Produktivita práce v bývalých socialistických podnicích je nízká, a přitom tlaky na vyrovnání mezd se západní částí Německa ještě růst nominálních mezd urychlují. Podle A. Zehntera měly být marky směňovány 2:1 nebo 3:1, bývalé východoněmecké hospodářství mělo být chráněno vnitřní celní hranicí, pak by nebylo veškeré západní zboží pro lidi dostupné, a lidé by více kupovali zboží východoněmeckých podniků. Zatím tato oblast zajišťuje odbyt pro západoněmccké výrobky, jejichž prodej je vlastně financován z peněz, jež sem proudí z rozpočtu spolkové vlády. Jde tedy o dotace na spotřebu, kdežto zapotřebí by bylo investic. Mimoto se podle něj mělo říci lidem, jaké je čekají obtíže, a využít ochoty k oběti, jež v Německu uprostřed roku 1990 ještě byla. Měl se zajistit konsensus mezi hlavními politickými stranami a zájmovými skupinami, zatímco dnes probíhá boj o přerozdělování prostředků. V dnešní situaci autoři ekonomické analýzy na vládě žádají, aby omezila transfer prostředků do oblasti spotřeby a rozhodně podporovala investice. Přitom by měla vytvořit nezbytné podmínky pro fungování trhu - zajistit fungování státní správy v nových spolkových ze159 [pageend161]mích, vybudovat infrastrukturu... Každopádně by měla zastavit růst státního dluhu. To představuje i výzvu pro všechny Němce k solidaritě, k omezení konzumu... A to je také určitě konzervativní postoj. Mimo zmíněná nejvíce zastoupená témata věnuje toto číslo revue pochopitelně pozornost i dalším námětům: vymezení konzervatismu jako takového, vývoji politických a národnostních rozporů v Jugoslávii, vývoji politické situace v Gruzii, dotacím Evropského společenství do Portugalska, pozici politických stran v Německu, Rakousku, Švédsku atd., atd. - a také, alespoň v určitých hlavních rysech, charakteru politického vývoje v Československu. A když tuto zprávu psal známý emigrant - Luděk Pachmann - , to pak našinec neodolá, aby se nezačetl a nepodíval se, jak známý člověk prezentuje svoji vlast. Ne příliš lichotivě. L. Pachmann spolupracoval ve volbách v roce 1990 s lidovou stranou, s dr. J. Bartončíkem. Jeho případ uvádí jako příklad toho, že vládnoucí strany jsou schopny porušovat právo, toho, že měří opozici a svým přívržencům jiným metrem. Že napadení dr. J. Bartončíka nebylo v dané situaci zcela v pořádku, to je jasné. Ale L. Pachmann se nechává unést a na podporu svého tvrzení se odvolává na dr. J. Sládka, představitele „republikánů“, na jeho obvinění ministra J. Dientsbiera, že byl v šedesátých letech vyhoštěn z USA jako agent KGB, a na to, že tato záležitost se neprojednává. Takový popis Československa, to už zarazí. * * * Prošli jsme jedno číslo dvouměsíčníku Criticón. Konzervativně dnes. Ukázalo se, že se jedná o časopis prezentující spíše celkové názory, než že by byl vědeckým, analytickým periodikem: je cítit, že autoři svěřují na stránky dvouměsíčníku svá žitá, vnitřní přesvědčení. Ač nás názory v něm vyslovené mohou v tom či onom směru překvapovat, jsou zajímavé svojí — alespoň v dnešních podmínkách nezvyklostí. Můžeme potvrdit, že se jedná skutečně o časopis konzervativní. Ale jedná se také o konzervatismus „dnešní“? Vypjatý důraz části autorů na národ, jeho mocenský úkol, lkaní nad moderní podobou společnosti, to vše dává tušit, velice hrubě řečeno, spíše jakýsi příklon k idejím minulosti, jakési romantické staromilství. Romantismus ideje národa jako mystické jednoty, stojící v opozitu k vyzrálému konzervatismu, jenž je bytostně i realismem — realistickým, ale ne oportunním přijímáním současného světa. Střetávají se zde dva konzervatismy a dva světy — svět a konzervatismus německý a svět a konzervatismus anglosaský. Zdá se však, že onen specifický konzervatismus „německý“ je i v Německu na ústupu. listopad 799/ Ní. Pokorný 160 [pageend162]Milníky stalinisty Paměti Vasila Bifaka mají úspěch na pokračování. Jeho Milníky mého života nejprve způsobily prvořadou senzaci na sklonku minulého režimu. Doba uplynulá od listopadového převratu však Bilakovým pamětem nikterak neubrala na přitažlivosti, soudě alespoň podle knihkupeckých žebříčků, je to stále prvotřídní trhák. Bilak byl typickým představitelem spodního, a přece hlavního proudu komunistického hnutí. Tomu neudávali tón blouzniví snílci ani obětaví nadšenci, a už vůbec ne intelektuální hvězdy oslněné dokonalostí mar- xismu-leninismu. Ti všichni v něm byli v hojné míře zastoupeni, avšak jejich vliv na taktiku a praxi komunistického hnutí byl vždy jen okrajový. Moc střežili lidé Bilakova typu - energičtí a cílevědomí polovzdělanci, pro něž komunismus znamenal v prvé řadě možnost sociálního vzestupu a uznání, zkrátka toto hnutí jim dalo životní příležitost. Nezatíženi zbytečnými skrupulemi pak vládli tím druhem realismu, jenž byl pro daný cíl ideální. Osobní život Vasila Bilaka Životní osud Vasila Bilaka probíhal podle jeho vlastního líčení ukázkově, tak jak se na funkcionáře KSČ sluší. Miluje svou rodnou vísku, dětství má chudé a plné strádání, nicméně dostává se mu poctivé výchovy. Mládí - toť samá práce a samozřejmě seznámení s komunistickými ideály, hned jak to bylo fyzicky možné. Biïakovi se zřejmě donesly zlomyslné vtipy o jeho krejčovských schopnostech, a proto věnuje velké úsilí tomu, aby je vyvrátil: „Pracoval jsem v nejlepších salónech“ a „Ne já hledal práci, ale dobré firmy dávaly nabídky mně.“ Popis vzorového mládí dovršuje konstatování, že prožíval život romantického revolucionáře. Ženu miloval věrně a ta se mu na oplátku odvděčila výborným rodinným zázemím-i když to s ním vzhledem k jeho státnickým povinnostem neměla lehké. Také další životní dráha byla bez poskvrnky: vstup do strany, účast na SNP a od roku 1948 práce v aparátu. To vše bylo od Bilaka obětí a připravilo ho to o spoustu volného času, ba i volných nedělí. Ale stálo to za to, neboť jak v závěru knihy uvádí, zvolil správnou cestu a pracoval pro štěstí lidu. Vasil Bilak a ideologie Vasil Bifak patrně ve svém životě o své pravdě nikdy nepochyboval. Patří k té staré gardě (zdravému jádru), které bylo po přečtení a naučení několika základních Leninových, a zejména Stalinových pouček jednou 161 [pageend163]provždy jasno. A nebylo to jen rozumové poznání - sám říká: „Pudové mě přitahovali komunisté - měli jasná hesla.“ Základním životním krédem bylo ono příznačné Gottwaldovo „Straně věřte, soudruzi“, což se v Milnících vyskytuje několikrát. Gottwaldova a Stalinova smrt byly pro Bilaka „zatměním slunce“. Patřil k těm, pro něž byl Chruščov podezřelým typem, a proto si jistě oddechl po jeho pádu - přes dlouhé chvály na osobní vlastnosti mužů sovětského vedení se o Chruščovovi Biíak vůbec nezmiňuje. Biíak při hodnocení minulé epochy opakuje stará klišé a nikterak nepociťuje potřebu je alespoň trochu korigovat. Jádrem politického přesvědčení Bilaka je to, že neomylná a nedotknutelná strana je plně oprávněna podle vlastního uvážení jakkoli nakládat s masami. Neboť „i nejzkušenější masy mohou zabloudit, pokud nemají pevné a zkušené vedení. Masa, dav potřebují rozkaz, pokyn vedoucího.“ Není divu, že jako každému vojevůdci Biíakovi vadí, když je „chaos a nejistota“, když schází „jednota“, a zejména „správná orientace“. Bilakovi je proti srsti i „nesourodá diskuse“. Neboť stranická disciplína je mu nade vše Biíak se vyznal ve svých pamětech z největšího dilematu svého života, z kritických dnů roku 1968, kdy musel tuto disciplínu vědomě porušit, protože se ocitl v menšině a musel tak vyvíjet „frakční činnost“. Stalinskému myšlení odpovídá i jazyk pamětí. Biíak operuje pojmy jako „dobrá komunistická rodina“, „dobrý a čistý třídní původ“, a zejména „chovat se soudružsky“. Slovník je prosycen obvyklými militarismy, a to i těmi pokleslými: „řešit někoho“ (rozuměj zbavit funkce), dále „umravnit se“, ba dokonce i estébácké „rozpracovat někoho“. Biíak se na jednom místě vyznává, že nejvyšší uspokojení by mu přineslo být vedoucím tajemníkem na okrese. To je pro něj „nejkrásnější funkce ve stranických orgánech“. Na okresní úrovni je tajemník absolutním pánem, není svazován taktickými ohledy jako na úplném vrcholku stranické hierarchie a také konkurence je tam mnohem slabší. Vasil Biíak a jeho odpůrci Biíak měl svět přehledně rozdělen manichejsky na černý a bílý. Ani ve snu by ho nenapadlo přiznat názorovému nebo politickému protivníkovi dobrou vůli nebo dobré úmysly. Kdo není s Biíakem na jedné lodi, je zbabělý, bojácný, zákeřný, mluví zlostně, hystericky. To platí obecně a k tomu navíc konkrétně: Mlynář je prostitut, Smrkovský intrikán a simulant (totéž Dubček), Císař je vypočítavý a Šik kariérista. V tomto smyslu je příznačné, jak Biíak tituluje osoby, s nimiž vešel do politického styku. Ti, kteří byli vyloučeni ze strany během čistek z let 1969-1970, u něj nikdy nejsou soudruzi, i když mluví o jejich působení v padesátých letech. Speciální kapitolu představuje vztah Bifaka k Duběekovi. Na rozdíl od předchozích osob mu Biíak nepředhazuje, že by osnoval kon- trarevoluční spiknutí. V tom Bifakovi brání velmi dlouhé období intimní 162 [pageend164]spolupráce (Bi lak mu podle svého vyjádření psal články a projevy) bčhem šedesátých let, kdy Dubček byl v čele KSS a Bilak byl jeho ideologickým tajemníkem. Bifak uvádí osobité vysvětlení, proč se vlastně Dubček dostal do vedení KSS: „Byl to člověk, který nemohl Novotného přerůst“, tj. v důsledku své neschopnosti. Z Biíakova líčení však Dubček nedopadá docela nejhůř zřejmě skutečně byl schopen klást jistý odpor sovětskému nátlaku a snažil se poněkud manévrovat v kritických okamžicích, a nelze ho tedy objektivně vinit z naprostého selhání. Mnohem hůře vychází postava Oldřicha Černíka. S tím se dalo podle Bilaka hovořit, byl pro plány konzervativců vcelku použitelný a nakonec jen o vlásek - v důsledku vlastní nerozhodnosti - se nestal generálním tajemníkem po Dub- čekově pádu. K pozoruhodným momentům pamětí patří vztah Bilaka ke Gomul- kovi. Tomu nemohl odpustit, že „nastupoval na antisovětské vlně. Rozpustil družstva a všechno kritizoval.“ Bilak je skutečně zásadový - kdo se jednou odchýlil od ortodoxie, ten je pro něj navěky ztracen. Proto také nemohl dobře snášet kritiku od Gomulky na drážďanské poradě. Velký prostor věnuje Bilak postavě Antonína Novotného. Činí tak z toho důvodu, aby co největší podíl viny na selhání režimu v závěru šedesátých let byl přesunut na jeho osobní vlastnosti. Bilak proto neváhá zveřejnit zákulisní historky, jež se mu o Novotném donesly a jež mají dokumentovat Novotného hloupost a aroganci. Tyto stránky patří k čtenářsky nej vděčnějším místům Milníků. Nicméně Bilak zná meze, dává zřetelně najevo, že by se i s Novotným smířil, kdyby byl věděl, co jeho pád pomůže vyvolat. Vasil Bilak a jeho příznivci Snad nejotřesněji působí v Biíakových pamětech president Svoboda. Citujeme Biíakův výrok o jeho chování po sovětské okupaci: „Jeho milá, sympatická tvář zářila úsměvem a spokojeností a řekl: Tak už jsou zde.“ Bilak potvrzuje, že rozhodnutí Svobody jet vyjednávat do Moskvy a pak jeho chování při rozhovorech velmi oslabily postup československé strany. Dokonce to, že se přimlouval za Kriegela, nebyla jeho vlastní iniciativa, ale pouze taktický manévr, aby trochu otupil domácí kritiku, zděšenou nad jeho odjezdem do Moskvy. Dalším politikem obdivovaným Bifakem je samozřejmě Gustáv Husák. Tím však výčet jeho oblíbenců na domácí scéně končí, pomineme-li druhořadé figury. Zrcadlí se tak Biíakova snaha stylizovat se do role zachránce Československa před kontrarevolucí. Svobodu a Husáka ovšem pominout nešlo, téměř úplně však chybí líčení činnosti Kapka, Indry, Hoffmanna a dalších čelných konzervativců. Velmi nepříznivé světlo vrhá Biíakova výpověď na maršála Tita. K velikému Bifakovu uspokojení se Tito vyjádřil při své srpnové návštěvě 163 [pageend165]Prahy o probíhajícím hnutí jako o anarchii, již by doma samozřejmě netrpěl. Vasil Bilak a SSSR Jednou ze základních pouček komunistického učení je, že národy jsou historickou kategorií, což v lidské řeči znamená, že běžně vznikají a zase zanikají a že jich tedy jaksi není tolik škoda. Na konci dějin však jako jejich vyvrcholení vzniká Sovětský svaz a ten přetrvává. Přesně takto to pochopil Bilak, a proto mu Sovětský svaz znamenal mnohem víc než Československo. SSSR je nejen vzorem, ale i nejvyšší soudní instancí, pánem i chlebodárcem. Proto se Bilak vůbec nerozpakuje uvádět, že československá strana musela skládat podrobné účty ze své politiky i ze svého personálního složení před sovětským vedením. Velmi zajímavý je Bilakův postřeh, že „nejvíce lidí se od Novotného odvrátilo tehdy, když se dozvědělo, že nemá podporu komunistické strany SSSR, že se ho Brežněv při návštěvě Prahy nezastal“. Bilak začal chovat podezření vůči Dubčekovi ve chvíli, kdy Dubček odmítl učinit obvyklý krok po příchodu k moci, tj. jet do Moskvy a dát se tam potvrdit. Pro Bilaka to bylo natolik šokující, že se domníval, že Dubček byl opilý, když se mu s tím svěřil. Pro vztah psovské oddanosti vůči SSSR je příznačné také to, s jakou radostí cituje oslovení samotným Kosyginem něžným otěčestvem (Vasile Michajloviči). Bilak rovněž bezelstně uvádí prostý fakt, že Sověti považovali Československo otevřeně za svoji válečnou kořist. Cituje Kosygina: „Proto v boji proti fašismu nepadlo dvacet miliónů našich lidí, aby dnes v socialistickém Československu zvítězila kontrarevoluce.“ Vasil Bilak a Židé Bilak byl již zřejmě z mládí ovlivněn primitivním antisemitismem venkovského východoslovenského prostředí. Po poučení marxismem-leni- nismem odívá toto své přesvědčení do učeného roucha. Židé toho měli podle svých odpůrců na světě na svědomí již dost, Bilak jim přidává nové hříchy: zavinili prohru KSS ve volbách z roku 1946, a to „objektivně“, neboť „v aparátě strany byla na rozhodujících místech převaha Židů. Nebyl to antisemitismus, ale židovské soudruhy lidé znali jako bývalé kapitalisty.“ Tento náhled na Židy byl běžný i u ostatních soudruhů, o čemž svědčí jeho líčení „hrůzostrašných historek“ o Černíkovi, jenž připadal také v úvahu na post prvního tajemníka KSČ po Novotného pádu: „Kdosi rozšiřoval, že Černík je Žid.“ A Bifakova reakce: „Kdo to mohl prověřit? Ale vneslo se dost pochybností.“ V souladu se starým antisemitským schématem mohl za všechno zase věčný Žid - hlavou kontrarevolučních 164 [pageend166]sil byl podle Bilaka „zarytý sionista, mezinárodní dobrodruh Kriegel, syn stavitele někde z oblasti západní Ukrajiny. Jeho duše nezná nic jiného než nenávist.“ Na tomto místě Bilak zřejmě uhlazuje skutečný výraz: pro soudruhy byl nejspíš Kriegel špinavý Žid z Haliče. S netajenou radostí dále Bilak líčí, že Kriegelovi bylo zabráněno vstoupit na „posvátnou půdu Kremlu“. Opět ve velmi nepříznivém světle se ocitá president Svoboda. Bilak vypravuje, jak Svoboda čelil za války stížnostem na antisemitismus. Doporučil Židům, aby se „nepovalovali kolem kuchyně a v týlu, ale aby bojovali v zákopech ... a bude po antisemitismu“. Vasil Bilak a dějiny Hlavní životní událostí byl pro Bilaka osmašedesátý rok. Ten se také stal osou jeho vzpomínek, v něm mohl projevit své státnické schopnosti, tehdy vešel do velké historie a po něm mohl „tvořivě rozvinout“ mar- xismus-leninismus v památném Poučení. Avšak v tomto ohledu přinášejí jeho memoáry jedno velké zklamání: ani po dvaceti letech neporušuje své mlčení o bližších okolnostech vzniku proslulého „zvacího dopisu“. Píše jen velmi mlhavě: „Na základě velikého tlaku lidí oddaných socialismu vznikl návrh, aby se pro každý případ připravil dopis, v němž by členové ÚV KSČ, vlády a Národního shromáždění požádali spojence o pomoc..., dopis byl napsán a podepsán.“ Jedinou podrobností je sdělení, že dopis vznikl ještě před schůzkou v Čierné nad Tisou. Toť ale vše, kdo ho napsal a podepsal, se od Bilaka nedozvíme. Vasil Bilak končí své paměti rokem 1969, následující období považuje zřejmě ještě za příliš živé. Bifakovy paměti nejsou pouhou kuriozitou. Skýtají totiž cenný pramen pro studium totalitního režimu, a to ve dvojí formě. Jednak Bifak přináší skutečně zajímavé svědectví muže, který byl u toho, jednak - a to v prvé řadě - tento autoportrét přesně vykresluje duši typického stalinisty. Život a dílo Vasila Bilaka je svérázným - a přece logickým - produktem právě uplynulé doby. Za normálních časů by patrně strávil svůj život celkem neškodně, zřejmě i ke spokojenosti svých bližních jako možná skutečně docela slušný krejčí, tak jako K. H. Frank by byl asi obstojným knihkupcem a K. Henlein dobrým tělocvikářem. Nicméně dostal šanci, a tak dospěl k přesvědčení, že je oprávněn pustit se svého kopyta (nebo svých nůžek), a výsledkem byla životní kariéra navždy neblaze zapsaná do historie. Pavel Vereš 165 [pageend167]výtvarné uměni Moderna ve střední Evropě Stále více a více si uvědomujeme, jaká svérázná kultura existovala ve střední Evropě v době před první světovou válkou. Jako by umění chtělo vydat ze sebe to nejlepší v předtuše válečných katastrof, a nakonec i rozpadu celého teritoria. Vedle neobyčejného rozkvětu literatury, hudby, malířství či architektury nelze opomenout ani přínos fotografie jako nového uměleckého žánru. Česká fotografická moderna vytvořila hodnoty, které nás dnes oslovují nejen jako melancholické dokumenty jedné velké noblesní kultury, ale také jako živé poselství. Právě fotografové moderny objevili onen nejistý pocit moderní existence na hranici vnitřního a vnějšího světa, dokonale ho prozkoumali a promítli do svých vizí a kompozic. Jejich díla nejsou jen odrazem estetických nálad, dotýkají se naopak podstaty často citlivěji než tradiční výtvarné disciplíny. Fotografie nenabízí jen podobenství, ale zachovává i skutečnou podobu skutečnosti, zaznamenává ji na citlivé desce negativu. Po výstavě Česká fotografická moderna uspořádané v Uměleckoprůmyslovém muzeu v roce 1989, po výstavách v Ljubljani a Záhřebu se moderna představuje také v Linci. Na nové verzi se jako pořadatel podílí i Muzeum moderního umění ve Vídni, kam bude výstava přenesena. Původní koncepce byla sice širší, ale představovala jen čtyři autory - Vladimíra Jindřicha Bufku, Františka Drtikola, Karla Nováka a Josefa Antona Trčku. Linccká a vídeňská verze zužují výběr na nejreprezentativnější ukázky a zároveň rozšiřují výstavu o ukázky z raného díla Josefa Sudka a práce Aloise Zycha a Karla Němce. Novou, propracovanější verzi pod názvem Photographie der Modeme in Prag 1900-1925 doprovází i obsáhlý katalog s mnoha, i barevnými reprodukcemi. Změna uměleckých názorů, společenských nálad a pohledů na život proběhla nepochybně nejprve v poezii, která s citlivostí seismografu zaznamenala první otřesy v lidské duši. V roce 1895 vychází manifest České moderny, podepsaný mimo jiné F. X. Šaldou, J. S. Macharem, Antonínem Sovou a J. K. Slejharem. Zde je pojem moderna, inspirovaný vídeňským kritikem Hermannem Bahrem, použit už zcela programově v protikladu k dosavadní tradici. Bez literárního podhoubí, poezie symbolismu, pozdního romantismu a dekadence nepochopíme smysl výtvarných projevů a samozřejmě ani fotografie. Sebevědomí fotografů roste, už to nejsou jen malíři-lučebníci, jak se jim v Čechách také říkalo. Rozšiřuje se technický i estetický rejstřík, přibývají tzv. vzácné tisky a věnuje se také větší pozornost paspartám 166 [pageend168]a galerijní adjustaci. Secesní fotografie připomínají často grafické listy, kompozice a dekorace se snaží vyrovnat s největším soupeřem - výtvarným uměním. Po vynálezcích, nadšencích, kočovných fotografech a řemeslnících se objevují první výrazné osobnosti, pro něž je fotografie tvůrčím prostředkem i cílem. Souboj s výtvarným uměním se povleče řadu let a neskončí ani po první světové válce. Fotografie zápasí o uznání, přesvědčuje, dokazuje, ba i chybuje, ale vytrvale pokračuje a také tvoří pozoruhodná díla. LJsilí podceňovaných fotografů je často pravou do- nkichotiádou spojenou s osudem i vnitřním přesvědčením o poslání a možnostech fotografie. Česká fotografická moderna není žádným programovým hnutím s vlastním manifestem, spíše jevem, typickou mezihrou na rozhraní dvou epoch. Staré ještě neskončilo a nové teprve začíná. Jisté analogie s literární modernou, výtvarným uměním či postsecesní architekturou zde nepochybně jsou, zejména literární moderna má na fotografii hluboký a inspirativní vliv. Filosofické kořeny fotografické moderny směřují nazpět až do let devadesátých. Stylizované kompozice, atributy a symboly, celkové ladění i nálady nám připomenou leckterou báseň J. S. Machara, Antonína Sovy či Otokara Březiny. Česká fotografická moderna byla pro nás donedávna neznámým pojmem, přestože jde o závažný jev vklíněný mezi secesní piktoralismus a nástup „čisté“ moderní fotografie. Nejde tedy ani o školu, ani o zapomenutou skupinu, ale o společné rysy několika významných českých fotografů a jejich žáků. Málokteré období fotografie má tak silné filosofické a estetické zázemí a takový hluboký smysl pro poslání umění jako právě moderna. Všichni tito fotografové chtěli fotografií vyjádřit ještě něco navíc, co přesahuje do transcendentálních sfér. Byli to vizionáři, antroposofové, velcí idealisté a čtenáři poezie, originální osobnosti a v neposlední řadě i experimentující tvůrci. Tzv. ušlechtilé tisky dovedli k naprosté dokonalosti, volili ty nejrafinovanější postupy a přitom snili o absolutní kráse. Fotografická moderna myslí v básnických obrazech, což se nejsilněji projevuje v krajinách a symbolických scénách a nejméně u portrétů. Všichni fotografové moderny chtějí být v prvé řadě „básníky obrazu“, a také jimi jsou. Každý z nich má citlivou a jemnou duši básníka, kterou se snaží smířit s moderním světem a jeho technickou orientací. Poezie, někdy jen estétství, antroposofické a filosofické hloubání, dokonce mystika, zájem o esoterické vědy a hermetická učení nikterak nevylučují experiment a racionální postupy. Tito vizionáři, básníci a myslitelé, hledači moderní krásy, představují první moderní fotografy, originální umělce a také silné osobnosti. Jejich situace je zcela výjimečná: vidí už moderně, čistě fotograficky, ale myslí ještě starým způsobem pomocí symbolů, alegorií a tradičních forem. Charakteristické znaky moderny se objevují poprvé kolem roku 1908, rok 1910 je rokem zrození. Pak následují ncjplodnější léta, přerušená válkou, ale ještě po válce bude moderna doznívat až do 167 [pageend169]poloviny dvacátých let. Nové poválečné generaci se fotografové moderny nebudou zdát dostatečně moderní, avantgarda je vytlačí z hlavní scény. Fotografové moderny skončí jako samotáři, jejich dílo bude přehlíženo či zapomenuto a někteří z fotografů se raději navrátí k malbě. Pojem české fotografické moderny nelze omezovat jen na české prostředí, protože i čeští fotografové žili v rakousko-uherském soustátí, kde byl vzájemný pohyb zcela běžný. Daleko výstižnější je mluvit o duchovní atmosféře střední Evropy, o středoevropské kultuře s propletenými osobními, jazykovými, ideovými i citovými vztahy. Připomeňme si Egona Schieleho, Alfreda Kubína, Gustava Mahlera, Oskara Kokoschku, R. M. Rilkeho či Karla Krause - každý z těchto tvůrců má k Čechám nějaký osobní či umělecký vztah. Po válce se situace podstatně změní, Prahu a Vídeň rozdělí nové hranice, souvislosti jsou zpřetrhány. Československá avantgarda se poněkud jednostranně hlásí k Paříži, hledá jiné opory a jiné spojence. Pro českou fotografickou modernu je ale kontakt s Vídní nanejvýše důležitý, neboť právě zde se formují její počátky. V roce 1910 nastupuje Novák jako profesor na Lehr- und Versuchanstalt für Photographie a jeho žákem se stává Trčka. Ve Vídni krátce pobýval i Bufka, zatímco Drtikol se školil v Mnichově. Trčka vytvořil ve Vídni řadu skvělých portrétů - Altenberga, Klimta, Schieleho a také Machara, jednoho ze signatářů manifestu České moderny. Po válce pokračuje Novákova činnost na grafické škole v Praze, Trčka už zůstává trvale ve Vídni. Nadaný Bufkéi umírá v roce 1916... Jen Drtikolovi se podařilo vytvořit ucelené a rozsáhlé fotografické dílo, dnes uznané i ve světě. Slavné Drtikolovy ženské akty představují ženu v mnoha podobách a literárních i výtvarných představách. U Drtikola se vyučil Jaroslav Rössler, u Karla Nováka studoval Josef Sudek, nejslavnější český moderní fotograf. Moderna předala zkušenosti následující generaci a připravila podmínky pro nástup nových směrů, často v zásadním rozporu s modernou. Moderna není u nás často používaným pojmem, zatímco v sousedním Rakousku je to naopak uměleckohistorický pojem základní. Materiál moderny nemáme ani dostatečně zpracovaný, důležité vztahy s Vídní byly spíše zamlčovány a podceňovány. Teprve v posledních letech si začínáme uvědomovat zpřetrhané souvislosti a nostalgicky se ohlížet po bývalé kulturní jednotě střední Evropy. Asi ne náhodou se zájem o českou modernu spojuje s potřebou překonat stará schémata zužující kulturu jen na čistě národní projev. Moderna nabízí jiný kulturní a duchovní model - více otevřený světu a blízký i současným evropským integračním tendencím. Josef Kr on tv or 168 [pageend170]DOPISY, NÁZORY, POLEMIKY NĚKOLIK SLOV O LITERÁTSKÉ ODPOVĚDNOSTI VE VĚCI REPORTÁŽE MAITY ARNAUTOVÉ S NÁZVEM „MAĎARSKO ZBAZÉNU“ Jako výzkumná pracovnice zabývající se komparatistickým rozborem dějin zemí střední a východní Evropy, která z milosti osudu žije již dva roky v Praze, jsem se zájmem začala číst reportáž bývalé příslušnice opozice Maity Arnautové s názvem „Maďarsko z bazénu“, která vyšla v zářijovém čísle českého nezávislého časopisu „PROSTOR Byla jsem zvědavá, jaké si autorka, která, jak sama přiznává, již téměř deset let jezdí pravidelně každé léto do maďarských lázní, odnesla dojmy z naší vlasti. Počáteční zájem však poměrně brzy vystřídalo rozladění, protože zmíněné líčení zážitků ze všeho nejvíce připomínalo cestopisy 19. století, jejichž autoři na základě dojmů, zkonzumovaných pokrmů a nápojů, lidových krojů, typu domů, tanců a pohostinských zvyků bez váhání produkovali teorie týkající se mentality místního obyvatelstva. Maita Arnautová také chválí maďarské léčivé vody, pokrmy, vína a pěkně se rozvíjející zadunajská městečka, ale jakmile jde o maďarské obyvatelstvo, začíná se její práce postupně naplňovat předsudky. Tomuto líčeni bych nepřikládala zvláštní důležitost, kdybych v něm nenašla pěkně srovnané, v Československu nejrozšířenějšíprotimadarské předsudky a kdybych nevěděla, že nacionalistické rozbroje jsou často živeny právě těmito nekriticky převzatými, nestravitelnými, zaujatými názory. Myslím, že v dnešní době, kdy na našich hranicích planou nacionalistické vášně a averze vyvěrající z hloubi duši ponouká některé jedince až ke středověké brutalitě, ani nejlepší dobrá vide nebo úmysl nikoho neopravňuje k tomu, aby oživoval staré předsudky nebo vytvářel nové. Bylo by pro nás zvlášť bolestivé, kdyby rozvoj madarsko-česko-polských ekonomických a kulturních vztahů brzdila nebo znemožňovala anachronická zaujatost, neboť není pochyb, že zmíněné tři státy mohou do společného evropského domu dospět jen společnou cestou. Samozřejmě má každý svrchované právo na to, aby při koupelích v léčivých vodách sám pro sebe prováděl srovnávací testy a vytvářel vlastní „kuchyňskou“ filosofii. To může dělat, jak se mu zlíbí, dokud své názory nechce rozšiřovat a publikovat, protože poté už je povinován literátské od169 [pageend171]povědnosti: svá tvrzeni musí i doložit. Podívejme se tedy, jaké výtky mám k reportáži Maity Arnautové. Autorka vidí stinnou stránku cestování do Madarska ve vysokých cenách a v nedostatečné vybavenosti českých turistů forinty a několikrát na to poukazuje. „Tvrdošíjně udržovaný nízký směnný kurs koruny vůči forintu (opravdu směšně nízký) je samozřejmě výrazem toho, že o nás Maďaři nestojí.“ Není známo, na jakém základě činí autorka toto své prohlášení, z textu se dá nepřímo vyčíst pouze jediný argument, a to ten, že v lázních je více rakouských turistů než českých. Myslí si snad Maita Arnautová, že na kurs šilinku nebo liry k české koruně, respektive maďarskémuforintu má vážný vliv počet českých a madarských turistů v Rakousku nebo v Itálii? Napadlo by ji vyčítat Švýcarům, že kvůli českým turistům nesnižují cenu franku? Nemyslím, že by jí kdy něco takového přišlo na mysl. Ostatně z jakého důvodu nám klade za vinu to, že Češi nedostávají dostatek forintů? Z čeho soudí, že bychom nebyli rádi, kdyby do Madarska přijíždělo více českých turistů? Rakouský, belgický a francouzský turista si stejně jako autorka stěžuje na vysoké ceny, když přijíždí do Skandinávie, Švýcarska nebo USA. A přesto ho ani nenapadne odsuzovat tamější obyvatelstvo pro situaci, která pro něj není výhodná. Ví totiž, že kursy valut a deviz jsou v normálních zemích určovány spletitou sítí tržních vztahů, za kterou stoji objektivní ekonomické faktory: brutto národního produktu připadajícího na jednoho obyvatele, úhrada zboží, úvěrová způsobilost státu a ještě spousta dalších faktů. Ceny, které se vytvořily v jednotlivých státech, se přizpůsobují vztahům uplatňujícím se v poptávce a nabídce, průměrným platům aid. a jen nepřímo hraje roli počet turistů jako faktor zvyšující poptávku. Zdá se, že v Československu si někteří lidé příliš zvykli na zásahy státu, na uměle udržované kursy deviz a valut a přáli by si návrat tohoto systému. Pak mi ale povězte, kdy tu bude nějaké tržní hospodářství? Summa summarum: směna české koruny v Madarsku se neděje podle daného kursu proto, že „nás Češi nezajímají“, ale proto, že vláda, která pracuje na přípravě konvertibility, se snaží určit hodnotu forintu tak, aby odpovídala západním kursům. Důkazem je i to, že na madarských černých trzích lze dolar a marku vzhledem k bankám a směnárnám získat nebo prodat s prakticky minimálním rozdílem. v ' 2. „S technickou stránkou civilizace mají Madaři potíže. Jistě mi dáte za pravdu, když si vzpomenete na dýchavičné Ikar usy. Jejich mentalita je zkrátka s technikou na štíru, což se projevuje na každém kroku. Kliky 170 [pageend172]nedoléhají něho vypadávají, otevřít něho zavřít okno je zpravidla problém, o splachovadlech ani nemluvě, “píše dáte Maita Arnautová. Vzpomínám si na zbrusu novou klimatizovanou Karosu, kterou jsme jeli letos na jaře do Itálie a do které neustále zatékalo. Za prudkého deště musela manželka jednoho z našich diplomatů dokonce roztáhnout deštník, než se nám podařilo jakžtakž ucpat díru nad její hlavou. Vyvstává mi na mysli padající omítka v našem sídlištním bytě, nefungující klika, věčně protékající rezervoár WC a koupelnová baterie, pravidelně každý měsíc rozbitá, kterou jsme se z nutnosti už naučili opravovat. Co by asi autorka řekla tomu, kdybych z uvedených nebo ještě horších vlastních zkušeností v nějaké repot táži vyvodila závěr, že „Češi nemají žádný smysl pro techniku“? Určitě by namítla, že utvářím názor na celý národ na základě několika náhodných příkladů. Souhlasím. Kam by asi podle paní Arnautové vedlo, kdybychom se „skvosty“ socialistického velko- prúmyslu snažili vysvětlovat podstatou národního ducha? Myslí si snad, že by firma Opel svěřila montáž svých automobilů maďarským dělníkům, kdyby byla přesvědčena o tom, že nemají ani ponětí o technice? Je mi líto, že paní Arnautová opouštěla Hévíz s dojmem, že se za poslední dva roky v maďarské ekonomice neudálo nic nového, že butiky, které vznikly před několika lety, krachují, obyvatelstvo je unavené; „jako by rozvoj už dosáhl svého maxima“. Podle všeho jí ušlo, že se rychle rozšiřují IBM kompatibilní stroje typu AT a XT, jejichž montáž se u nás provádí (jeden počítač A T286 spolu s barevným monitorem se dá v Maďarsku pořídit zhruba za 30 000 korun), že jako houby po dešti rostou non-stop obchody, discont- -obchodní domy, videopůjčovny a množství soukromých tiskáren a vydavatelství. V naší okrajové budapešťské čtvrti je nejméně pět non-stop obchodů s potravinami. Jejich absence mě při návratu do Prahy přímo bije do očí. Nepopirám, že naproti tomu je velká část obyvatelstva rozladěná a nedůvěřivá. Vědecké výzkumy zabývající se porovnáváním veřejného míněni také uvádějí, že mezi Čechy, Poláky a Maďary právě ti naposled jmenovaní jsou nejpesimističtější, ale zároveň nejrealističtější: svou situaci posuzují nejstřízlivěji. Maďarské obyvatelstvo, které je už deset let bombardováno prostřednictvím tisku, rozhlasu a televize ekonomickými, sociologickými a poHtologickýmipoznatky, velmi dohře vidí, že nejnižšího hodu ekonomické reformy ještě nebylo dosaženo. V Maďarsku se už začala vytvářet masová nezaměstnanost, ale úplná reforma velkopodnikatelské sféry na sehe ještě nechává čekat. Samozřejmě by nebylo správné udávat za příčinu rozmrzelosti jen ekonomickou situaci. Zdá se mi, že po rozpadu totalitního systému, který hlásal rychlou a radikální možnost obnovy společnosti, je rozčarujicí poznání, že se zájmy obyvatelstva mimořádně rozčlenily a že dosáhnout kompromisu, který by byl přijatelný pro každého, je těžší, než se očekávalo. Výsledná alternativa se často nepodobá ani jedné z výchozích představ, a tak ji nikdo nepovažuje skutečně za svou. Já to vidím tak, že na cestě k tržnímu hospodářství je třeba ztratit četné iluze, a to je tvrdá lekce pro národy, které teprve nyní začínají žít v demokracii. Upřímně si přeji, aby 171 [pageend173]obyvatelé Československa postupovali po této cestě se švejkovským humo rem, ale mám pocit, ze ne každému se to podaří. Ještě bych bylas to pochopit, že Maita Arnautova při koupeli v hévízském jezeře nezískala žádnou představu o rozšiřování maďarské poěitaěové techniky, a ani mě nepřekvapuje, že nelistovala v učebnicích a průvodcích psaných tou hroznou maďarštinou. Tím spíše se však velmi divím tomu, odkud tedy vzala odvahu obviňovat nás z následujícího: „Maďaři o původním slovanském obyvatelstvu Panonie zarytě mlčí a nejraději předstírají, že přišli do země panensky nedotčené. Také přijetí křesťanství prostřednictvím slovanských sousedů - a opožděně - je pro ně bolestivým tématem. “ A o něco později autorka dále píše: „A tak jazyk sám bezděčně prozradí, co by pyšná maďarská povaha nejraději zamlčela, kus dávné historie, narušující mýtus o naprosté původnosti, autentičnosti a nezávislosti, lahodící do sebe uzavřené maďarské povaze/ * Že nejde o žádné nedorozumění a že nás paní Arnautová naprosto záměrně obviňuje z falšování historie, vyplývá z poslední strany reportáže, z dvakrát opakovaného nařknutí, které se jí při pohledu na zalavárské zříceniny dere na jazyk: „Kdyby to bylo antické sídliště, bylo by vykopáno, ohrazeno a za vstupné by tu ukazovali každý kámen. Napadá mě, co se asi stalo se základy prastarého kostelíka s apsidou (přesně stejného jako ty velkomoravské v Mikulčicích), které jsme viděli asi před osmi lety odkryté v Györu, na náměstí přímo před zámkem. Stala se z nich turistická atrakce, nebo byly po prozkoumání v tichosti opět zasypány a pokryty dlažbou?“ Není pochyb, že Maita Arnautová touto poslední větou nasadila korunu celému pojednání: Gyorjiž od té doby nenavštívila, nicméně jí hlavou blesklo podezření, ale bez jakýchkoliv zábran ho před čtenáři rozvedla v sled myšlenek jako příklad odhaleni již dříve analyzované „pyšné maďarské povahy“. Bohužel budu muset čtenáře i autorku obtěžovat poněkud delšími citacemi, abych mohla reagovat na výše uvedené obvinění. V případě, že by se paní Arnautová byla povznesla nad potíže s maďarštinou nejen při psychoanalytickém rozboru Maďarů, ale i při sledování stop slovanských předků a byla by si vzala do ruky např. učebnici dějepisu pro pátý ročník základních škol, kterou napsal 1st ván Filla, mohla se přesvědčit o tom, že celou jednu stranu věnuje národům, které žily v Karpatské kotlině ještě před příchodem Maďarů. Ocituji jen úryvek. „V době příchodu Maďarů tvořili většinu obyvatelstva Karpatské kotliny Slované a Avaři. Zadunajšti Slované a Frankové, obyvatelé Horní země, byli pod nadvládou Moravského knížectví, obyvatelé Sedmihradska a Dolní země pod nadvládou Bulharů. Ve střední části území žily zbytky Avarů.“ (str. 163) Na straně 166 stojí o době po příchodu Maďarů toto: „N době příchodu do vlasti žili v Karpatské kotlině většinou slovanští 172 [pageend174]rolníci. Maďarské kmeny jim ponechaly půdu a uvrhly na ně daně. Nižanští a zadunajšti Slované splynuli během času s maďarským obyvatelstvem. TLe slovanských přejatých slov v maďarštině vyplývá, že naši předkové, zabývající se chovem dobytka, převzali od Slovanů způsob chovu ustájením (szalma, kazal, abrak, jászol atd.). K pšenici, ječmeni a prosu, které se pěstovaly už v době kočování, přibyl oves a žito; obilí se mlátilo. Slova slovanského původu: kása, kalács, zsír, konyha, szoba, udvar, pince/' Následující citace je z knihy „Maďarsko“, cestovního průvodce, který vyšel roku 1974 v nakladatelství PANORAM A. Jedná se o část vztahující se k Zalaváru. Na straně 692 se píše: „Zalavár je jedno z nejstarších kul- turně-historických center v okolí Balatonu i v celém Maďarsku. Na začátku 9. století, v době vlády Franků, kteří porazili Avary, přišlo velké množství Slovanů a ojediněle i Bavorů na území, které obdrželi prostřednictvím Pri- biny, moravského knížete, od Franků jako lenní panství. Věřící Pribina šířil křesťanství i v národě, stavěl v blízkosti dnešního Zalaváru na ostrovech Vár a Récés kostely a pevnosti (Mosaburg). V dobách Prihinova syna Kocela, kolem roku 860 zde působili věrozvěsti Cyril a Metoděj, kteří obraceli na víru slovanské národy a vytvořili nové písmo - cyrilici. Při archeologických vykopávkách bylo odkryto množství slovanských hrobů. Při výzkumech, od roku 1946 několikrát přerušených, by! objeven i hrad z 9. století, který přestavěli a používali i Maďaři.“ Nevím odkud bere paní Arnautová informace o „pyšné maďarské povaze“, mám takový dojem, že z učebnic dějepisu užívaných před druhou světovou válkou. S jistotou však mohu tvrdit a dosvědčit, že dnešní střední generace, moji vrstevníci, se od základní školy až po universitu učili z takových učebnic, které nikdy nepopíraly, že v Karpatské kotlině žilo před příchodem Maďarů význačné slovanské obyvatelstvo. Víme, že náš jazyk obsahuje velké množství přejatých slov cizího původu, bulharsko-tureckých (téměř 200 se jich týká chovu dobytka a zemědělství a pocházejí ještě z doby před příchodem do vlasti), slov íránských a perských, z pozdějších dob slov latinských, německých, několik slov italských a francouzských atd. Autorka poté, co zjišťuje, že „zářným vzorem a jediným cílem jejich snaženi je západní, zejména americký způsob života (a to platilo i před osmi deseti lety, ještě za komunistů) “, nás v těchto stopách analyzuje a konstatuje, že „...dávají však přitom najevo jakousi hrdost a nezávislost - svůj mindrák pečlivě skrývají. V maďarském postoji je znát cosi z osamělosti národa obklopeného prostředím zcela cizím etnicky, jazykově i mentálně, v němž se dosud cítí jako vetřelci, jako neasimilovaní cizinci.“ Pátou část pojednání, ve které autorka věnuje zvláštní pozornost „maďarskému národnímu charakteru“, uzavírá následujícím tvrzením: „Maďar trvá na své autenticitě (autochtonnosti), odmítá se asimilovat a přizpůsobovat (většina informačních nápisů, dokonce i v historických památkách a muzeích, které se živi turistickým ruchem, je přímo vyzývavě pouze v maďarštině) a zůstává ve své pyšné a melancholické ostentativní osamělosti, 173 [pageend175]střežené před cizími vlivy o to více, oč jim ve skutečnosti podléhá, ha po nich touží.“ Doufám, že čtenář byl s to sledovat všechny obraty a logické kotrmelce tohoto hluboce psychologického rozboru a společně se mnou v úžasu skládá hold ohromující odvaze autorky, která kašle na jazykové zábrany a nepouští se do ničeho menšího než do přímého nahlédnutí do duše nás všech; z našich pohledů dokáže vyčíst i ty nejpečlivěji skryté komplexy méněcennosti, ty nejtajnější tužby. (Jaké výjimečné perspektivy by nabízelo uplatňování tohoto způsobu, kdyby někdo vycházel z informačních nápisů psaných pouze česky a pokoušel by se podrobit českou duši rozboru kolektivní psychoanalýzy. Musím se paní Arnautové přiznat, že moje znalost češtiny se vy- víjeta skokem v archivech, protože mi došlo, že je mnohem jednodušší se jazyk naučit než ztrácet čas a pokoušet se namátkou hledat ve výhradně česky psaných archivních inventářích. České dopravní informační tabule, které cizinci jedoucí rychlostí 60 km za hodinu prostě musí umět přečíst, porozumět jim a uposlechnout jejich pokynů, skutečně zbožňuji.) Autorka nás bohužel nezasvěcuje do tajů své dílny, proto ponechává čtenáře v četných souvislostech v nejistotě. Jak může například pouhým pohledem rozlišit „pyšnou, okázalou osamělost“ od sebevědomí člověka, který zná svá práva, případně od vědomí vlastní důstojnosti, to pro nás zůstane věčnou záhadou. A co myslí paní Arnautová tím, že „Madar odmítá asimilaci a přizpůsobení“? Proč bychom se měli asimilovat? Je snad asimilace nějakou vyšší formou hodnoty? Neprotiřečí si snad malinko tvrzení, že „zářným a jediným naším cílem je západní, obzvláště americký způsob života“, a to, že se odmítáme přizpůsobit a chráníme se před cizími vlivy? Snadnění chyba v tom, že jsme skutečně neprokázali velkou ochotu přizpůsobit sepoststalinistickým systémům, které nás obklopovaly, a za cenu velkého krveprolití jsme si v rámci bývalého socialistického tábora vybojovali největší svobodu pohybu? Je pravda, že v chování, způsobu oblékání a bytové kultuře se snažíme následovat západní vzory - tedy kdo může -, ale spějeme ke společné Evropě, tak nám to snad autorka nebude přičítat na vrub jako hřích. Z čeho soudí, že nás trápí kolektivní komplex méněcennosti, rovněž není jasné, neboť paní Arnautová nemá ani nejmenší tendenci to dokázat. Je veřejným tajemstvím, že máme vážné ekonomické problémy, ale ani v tom nejsme na světě sami. Víme, že vytoužený cíl, tržní hospodářství západního typu, je ještě daleko a zatím si toho ještě musíme mnoho odříci - na to si již začínáme pomaličku zvykat. A nyní bych chtěla odpovědět na námitky týkající se archeologických vykopávek. Asi bychom si měli roztrhat oděv, rozdrásat tvář, sypat si pope! na hlavu a kát se ze hříchů, ale i my se dopustíme toho barbarství, že znovu zasypeme nálezy z římské doby i starší, jestliže nebudeme mít peníze na jejich konzervování a tím zachování jejich podstaty. Podle archeologů je totiž lepší, aby tyto nálezy počkaly na úsvit lepších dnů pod zemí, než aby před našima očima zanikaly poté, co úspěšně přečkaly více jak tisíc let. Nemám ponětí, co se stalo 174 [pageend176]s ruinamigyörského kostela, které autorka viděla, ale s jistotou mohu tvrdit, že tempo vykopávek, konzervování nebo znovupohřbívání ruin nezávisí na tom, zda měly či neměly co do činění se slovanskými národy žijícími v Karpatské kotlině, ale na tom, nakolik je příslušná župa solventní. 4. Nevím, co vedlo autorku k napsání této reportáže. Je jejím svrchovaným právem nemít ráda Maďary, ale jen jejich léčivé vody a kuchyni, ale nechápu, proč pociťuje nepřekonatelné nutkání k tomu, aby se o svou antipatii podělila i se čtenáři. V posledních desetiletích totalitního systému byla maďarská opozice hluboce přesvědčena o tom, že až se jednou Maďarsko Československu omluví za účast na intervenci v roce 1968 a československému obyvatelstvu se konečně podaří zbavit se diktatury, naskytne se oběma národům výjimečná historická šance na zlepšení dříve ne právě nejlepších vztahů a na jejich rozvoj. Proto vytvořili maďaršti dokumentär isté tolik filmů vztahujících se k dějinám Československa, proto vyšlo tolik literárních děl v maďarském překladu a tato tajná naděje přiměla tolik mladé maďarské inteligence osvojit si český jazyk. Je mi líto, že o tom všem dnešní české a slovenské veřejné mínění tak málo ví. Musím říci, že nyní, v roce 1991, dva roky po převratu, máme daleko více zkušeností s rozvracením tradičních vztahů než s jejich rozvojem. Samozřejmě to souvisí se změnami, ke kterým dochází, ale přesto nemohu zamlčet, že ve vědeckých sférách není občas vidět ani známku jakéhokoliv rozvoje. Jedno je jisté: na cestě k tržnímu hospodářství lze ztratit bezpočet iluzí, ale ve víře v historickou nutnost rozvoje česko-slovensko-madarských vztahů nás nikdo a nic nemůže zviklat! Ph.Dr. Éva Ring * * * Vážená paní Ring, Vaše reakce na moje poznámky o Maďarsku v časopisu Prostor bohužel potvrzuje - říkám to opravdu nerada - některé moje postřehy o maďarské povaze, které Vás tak pobouřily: že totiž nemá smysl pro humor, bere se příliš vážně a trpí zvláštní nedůtklivostí, prozrazující pocit vnitřní nejistoty nebo nedostatečnosti, což je zvykem považovat za tzv. komplex méněcen- nosti neboli „mindrák“. Vaše reakce dokonce prozrazuje i další rysy, které bych Maďarům jako celku připisovat nechtěla, a to značnou netolerantnost a nekritickou zaslepenost - nic ve zlém, chci být upřímná, přestože riskuju, 175 [pageend177]že Káv rozlobím ještě víc. Jinak byste totiž nemohla nepostřehnout, že moje poznámky jsou psány se skutečným zaujetím pro Maďarsko, s velkými sympatiemi, i když kriticky, to ráda přiznávám. Postřehli to jiní čtenáři mé „reportáže“ - byli to ovšem Češi - kteří mi říkali, že po přečtení dostali chuť hned se do té zajímavé a zvláštní země podívat, přestože dosud měli spíš za to, že v Maďarsku je jen horko, prach a nekonečné lány kukuřice. Vy naproti tomu ve svém zaníceném vlastenectví jako byste ani nebyla ochotna připustit, že by vůbec mohlo existovat něco, co by cizince na Maďarsku a Maďarech zaráželo, udivovalo, dráždilo, nebo co by se jim dokonce nedejbože nelíbilo. Proč Vás vlastně tak pobuřuje můj dojem, že za některými maďarskými projevy vězí něco jako mindrák? Vždyť to platí pro celou naši střední Evropu, samozřejmě i pro Cechy a Slováky. Každý v tomhle prostoru má vůči bohatým, svobodným a silným zemím západní Evropy, západního světa nějaký ten mindrák, bylo by hloupé to nepřiznat. Jen jeho projevy mohou být různé a to je právě zajímavé, ne? A že Maďaři touží po západním způsobu života? No a co? Vždyť my Češi také, i když zase jinak. Samozřejmě, že by se Cechům a Československu také dala vytknout hromada chyb, paradoxů a kuriozit, jak libo, já sama bych Vám na požádání mohla několik vyjmenovat. A opravdu by mě moc bavilo, kdybych si mohla něco takového přečíst od nějakého vnímavého cizince, který nás vidí svýma očima, a proto, jak věřím, nezaujatě. Pohled cizince, při všech svých nedostatcích a omezenostech, velmi často zahlédne leccos, co si my sami vůbec neuvědomujeme. Přinejmenším to, jak působíme na jiné, na člověka zvenku, a to bychom přeci měli vědět, že? Víte, ať se nám to líbí nebo ne, svoboda cestováni a svoboda slova s sebou přináší i jisté nepříjemnosti. Například to, že do našich zemí bude přijíždět čím dál tím víc lidí, kteří nebudou vybaveni ani znalostí jazyka, ani zvláštním zájmem o kulturu či dějiny země, ani tím spíše znalostí odborné literatury, ale jen obyčejnou zvídavostí a svými zkušenostmi možná i předsudky. Vás opravdu vůbec nezajímá, jak takový cizinec vidí Vaši zemi? Co ho upoutá, co ho zarazí? Co obdivuje, co mu připadá směšné? Čeho především si všímá, na základě čeho usuzuje - protože usuzuje a soudí, jak jistě připustíte, každý, to není výsadou odborníků, obeznámených s celou širokou historicko-sociální problematikou země. Ujišťuji Vás, že mne by něco takového velmi zajímalo a rozhodně bych nečekala, že to budou samé chvály, spíš naopak. A právě z takového hlediska jsem své postřehy psala. Přesně jak říkáte: ve stylu cestopisů 18. a 19. století. Tedy nikoli jako odborné pojednání a „objektivní“ hodnocení, ale jako „dojmologii“, navíc v lehkém žánru. Domnívala jsem se, že už ten název - “Maďarsko z bazénu“ - dostatečnějasně naznačí, o jaký žánr jde. Těžko se totiž smiřuji s tím, že se tak vytratil smysl pro „lehčí“ žánry, eseje, causerie, fejetony, že tak poklesla jejich vážnost, jak se přesvědčuju na každém kroku. Moc bych si přála, aby je publicistika opět „rehabilitovala“. Záměrně jsem přitom vycházela jen z toho, co může znát průměrný turista tedy i já. Můžete těžko předpokládat, že by cizinec četl učebnici dějepisu pro 176 [pageend178]pátou třídu madarské střední školy - vychází z toho, co je mu předkládáno k věření v literatuře jemu určené, totiž v turistických průvodcích. Používala jsem při svých cestách zejména Ein grosser Reiseführer Ungarn, Corvina Kiadó, z roku 1983, a Reiseführer Ungarn, Polyglot, německo-madarské vydání rovněž z roku 1983. Ani v jednom z nich není nic o slovanském osídlení Panonie ani o slovanských archeologických památkách - třeba v Györu - ačkoli o římských se tam pojednává zevrubně. O Zalaváru tam není ani zmínka. Proto Vám děkuji za mnohé zajímavé informace a poučení, kterými jste doplnila mé znalosti. Ale nemyslím, že by cokoli měnily na mých vlastních postřezích a zkušenostech. Je to prostě jiný styl, jiný jazyk, jiný pohled. Zkrátka, jak už jsem říkala, jiný žánr. Nakonec Vás ještě chci ujistit, že mě velmi mrzí, že jsem tak zranila Vaše vlastenecké city, neměla jsem to naprosto v úmyslu, naopak. Ale nemyslíte, že bychom už opravdu měli vyrůst ze své nacionální přecitlivělosti, která všude podezírá zlý úmysl, zlou vůli, předsudečnost, podléháni propagandě, nedostatek pochopení a neochotu chápat? Nemyslíte, že bychom měli dnes už přiznat právo na publicitu i názorům nebo projevům, které nám nejsou zrovna po chuti? Že bychom už konečně mohli být trochu zralejší? Maita Arnautová * * * GENERA ČNÍ POINTA Půl roku před listopadem s velkým L jsme přemýšleli s filmovým kritikem Milanem Hanušem o naší generaci, generaci tehdejších pětatřicátníků. Výsledek? Trochu chmurný obraz, v kterém jsme nechali blikat světélko naděje. Jenomže o půl roku později se rozsvítila naděje oslňující záři pro všechny. Nedávno nás napadlo, že bychom mohli zkusit napsat pointu k tehdejšímu dialogu o generaci... Takže toto je má pointa. Lidé jedné generace bývají spojeni nejen věkovou blízkostí, ale často nějakým silným dějinným prožitkem: například válkou, revolucemi, útlakem, bídou, ale také zbohatnutím, rozkvětem, vzestupem země. V těch záporných případech by se dalo mluvit o určitém šoku z dějin. Takový šok utváří celé generace v jejich názorech, postojích, v životní filosofii. Podobný prožitek může jednoho zničit, a druhému se stát motivaci do dalšího života. Někdy se hovoří v souvislosti s generacemi o generačním úkolu nebo poslání. Otázka je: kdo nebo co tento úkol zadává. Dřívější filosofové věřili, že dějiny jsou řízeny vyšší silou, Prozřetelností, Bohem. Mezi dnešními lidmi ovšem takový názor asi nenalezne příliš kladnou odezvu. Ale přesto. 177 [pageend179]Co když tomu tak je? A v případě že ano, má naše generace předurčen nějaký svůj generační úkol? Začnu z opačného konce. Mnoho lidí v dějinách lidstva věřilo - věří i dnes že v lidském životě existuje individuální úkol pro člověka. Zcela jasné je to v křestánství, ale i v jiných náboženstvích a věroukách. Kdokoli se trochu hlouběji zabývá křesťanstvím, zenbuddhismem nebo jógou, nalezne brzy v jejich směřování tento individuální úkol zadán. Zajímavé je, že k podobným závěrům dospěli i někteří moderní myslitelé - přestože vycházeli z odlišných pozic - například psychoanalytik Carl Gustav Jung. Dopustím se ted velkého zjednodušeni jeho učení, abych krátce charakterizoval, co především chtěl sdělit: Jung pokládal za cíl lidského života rozumové, volní směřování k spiritualitě, k rozlišování dohra a zla, směřováni k dohru. Za tímto zjednodušeným výkladem se skrývá náročná celoživotní cesta k sebeuvědomováni a k pochopení určitých nevyhnutelných principů, podle nichž se má odvíjet lidský život, má-li být naplněn. Jestliže přistoupíme na takový závěr, že totiž lidský život není chaotický, nahodilý, bez vyššího cíle, že naopak lidský úděl je přísně strukturován, rozvržen a cesta k jeho naplnění také, potom má smysl přemýšlet o nějakém dějinném úkolu. Jestliže existuje nějaké skupinové dějinné poslání, bylo by nelogické, kdyby bylo v rozporu s touto individuální cestou, o níž jsme mluvili. Z toho, domnívám se, vyplývá, že nezbývá než sledovat onen vytyčený cíl určený jednotlivci kdykoli a kdekoli. Dějiny jako sice mohutný, impozantní pohyb lidských společností, ale přece jen pouhý pohyb, nemohou nic změnit na podstatě lidského života, jeho úkolu nebo údělu - říkejme tomu jakkoli... Člověk vržený do pohybu lidských mas má za úkol svůj úděl - vzdor jakémukoli sociálnímu pohybu - naplnit. A tak i generace by se měla pokoušet najít cestu pomáhající k sebeuvědomováni jedince, k jeho spiritualizaci, k jeho cestě k Absolutnímu... V úvahách o naši generaci před dvěma roky - publikovaných tehdy ještě v samizdatovém Prostoru -jsme myslím s Milanem Hanušem dospěli k poznání, že komunistický režim byl obecně zablouděním člověka, který v dějinné zatáčce v této oblasti Evropy a světa přehlédl anebo vědomě odmítl jít cestou ke spiritualizaci sama sebe a společnosti. A tak můžeme náš generační úkol vidět prostě v tom, že budeme pomáhat znovuvytvářet humánní demokracii, orientující se od zla k dobru, od individuálních a kolektivních narcismů a jejich nadřazování se k porozumění a pomoci druhému člověku, a zejména těm, kdo trpí. Anebo jinak: měli bychom objevovat to hledisko, které nazýváme spiritualita, ve všech rozměrech lidské existence. září 1991 Jiří Sirotek 178 [pageend180]* * * Vážení přátelé, s potěšením jsem si přečetl 17. číslo Prostoru. Velmi mne zaujalo svojí orientací, obsahem, způsobem podání. Těším se na další. Protože vyzýváte čtenáře, aby Vám psali, rád tak činím. Velice cennou částí Vašeho časopisu je anketa na různá témata. Doporučuji tuto část ještě rozšířit. Měli byste v každém čísle vyhlásit určité téma, na které by Vám psali i čtenáři. Vyzvaní čtenáři jsou jistě reprezentativní, má to velkou cenu, je v tom život a jeho mnohotvárnost, ale účast dalších čtenářů by jistě přinesla ještě mnoho postřehů a názorů, které by to vše doplnily a obohatily. Má to cenu psychologickou. Kdybyste například rozeslali agitační materiál na odběr časopisu s nabídkou, aby se dotyčný zúčastnil ankety, určitě byste tím získali mnoho čtenářů, kteří by si časopis určitě koupili ze zvědavosti. Nezapomínejte, že časopis, který nedává prostor čtenářům, dělá chybu, zbavuje se potenciálních odběratelů. Mnozí lidé by se cítili Vaším zájmem poctěni. Pokud píší časopis jenom titíž vybraní autoři, mnozí o něho ztratí zájem. Je to smutné, ale zájem u lidí o časopis lze vzbudit jen tehdy, zajímáme-li se o tyto lidi, budujeme-li i na jejich zájmech. Vypadá to kšeftovně, ale bohužel, Prostor je kulturní zboží, které musíte umět prodat. To, že jste se zaměřili na otázku obav, strachu, starostí, ale i děsu, uhodili jste hřebík na hlavičku. Strach z toho, co přijde, strach z toho, co je, je přímým odrazem toho, co bylo. Proto je nutné proporcionálně vyvážit vztahy k těmto dimenzím času: minulosti, přítomnosti a budoucnosti. A ta čtvrtá dimenze - nadčasovost, kterou někteří ztotožňují s pojmem věčnosti, tedy života našeho, až tu nebudeme, k tomu také patří. Každý z lidí chce na světě zanechat nějakou stopu, zapsat se do knihy věčnosti, do knihy dějin. Jedni to udělají tím, že zrodí děti, jiní tím, že napíši dílo, jiní tím, že zboří nebo postaví stát, jedni založí stranu nebo církev. Těch polí pro uplatnění je mnoho. Tendence Vašeho časopisu upozorňovat i na tyto aspekty nadčasové je velmi důležitá. Snaha přesáhnout sebe, svoji individuální existenci něčím nad námi, po nás, je vlastně motorem vyšších snah, jak nám je ukázali svým životem a dílem takový Ježíš Nazaretský, Sokrates, Buddha, Mojžíš, Mohamed, ale i v moderní době takový Gándhi a mnoho dalších geniů, kteří pracovali proti onomu démonickému světu podsvětnému jménem světa, který bych nazval zásvětným a nadsvětným. Tedy sledujte tyto čtyři roviny a dimenze času a budete mluvit k lidem tak, že nic nebude opominuto. Snaha Vašeho časopisu kultivovat lidské snahy, vést k zlidštění těchto vztahů, ale i k práci jedince na sobě je natolik cenná, že můžete být spokojeni. Každé číslo časopisu čtu s velkým zájmem. Dejte do Vaší práce víc obchodního ducha, mnozí z mých přátel vůbec nevědí o jeho existenci, a když jim ho ukážu, jdou si ho koupit. Hodnoty je třeba umět prodat, ale 179 [pageend181]nebýt přitom prodejný. Pokud byste přemýšleli o námětu anket do budoucích čísel, pokusil jsem se naznačit nedokonale témata, která by mne a mé přátele zajímala. I. téma: Co má a musí dělat stát a co dělat může, ale nemusí. Co stát dělat nemá, ale co dělá? II. téma: Co se nám od roku 1990 do dnešního dne povedlo, a co nikoliv? III. téma: V čem jsou analogie mezi léty 1919-1921 a léty 1939-1941, 1946-1948, 1968-1970, 1990-1992? Čemu bychom se mohli naučit srovnáním těchto přechodných období, kdy se rozhodovalo o charakteru a osudu našeho státu a našich národů na dlouhé období. Čeho bychom se měli vyvarovat na základě analýzy? IV. téma: Čtyři otázky položené obyčejným občanem Čech obyčejnému občanu Slovenska: 1. Proč jste svoji identitu národní a státní neprosazovali tak vehementně již v boji proti Maclarům jako my proti Němcům? 2. Promýšleli jste upřímně odpovědi na otázky typu: Čemu jsme se od Čechů naučili, v čem nám Češi byli oporou, čím nám pomohli? Nevyhledáváme pouze negativní a konfliktní momenty v těchto vztazích? 3. Odpovězte na rovinu, o co se vám Slovákům jedná? 4. Dokážete si v dlouhodobější perspektivě představit, co se stane se Slovenskem jako národem a státem, až se osamostatní? Věříte, že vás bude někdo v budoucnu zachraňovat? Dovolil jsem si Vás tímto upozornit na náměty anket, které by mne a mé přátele zajímaly. Jan Eliáš * * * Vážený pane, děkuji Vám za podnětný dopis, a hlavně za nápad, který jsme v redakci velice ocenili. Už delší dobu si totiž klademe otázku, proč nám čtenáři píší jen zřídkakdy a jak s nimi navázat užší styk. Váš návrh je cenný v tom, že vychází vstříc právě těmto našim snahám. Proto jsme ho hned uplatnili - na straně 2 tohoto čísla je výzva ke čtenářům, aby se vyjádřili k anketním otázkám do chystaného devatenáctého čísla, jehož tématem budou potíže přechodu k demokracii. Navrhl jste nám rovněž několik otázek, z nichž jsme si dovolili některé vybrat. Ještě jednou Vám jménem redakce děkuji za spolupráci a těším se na osobní setkání s Vámi v redakci Prostoru. V úctě Milan Hanuš, výkonný redaktor 180 [pageend182]SLOVNÍK POLITICKÉHO MYŠLENÍ Hesla „politika“ a „politická etika“ uzavírají cyklus obecných pomologických pojmů. Od příštího čísla bude tato rubrika věnována postavám české pravicové, či spíše nelevicové politiky od roku 1848, přičemž se autoři jednotlivých příspěvků budou snažit zodpovědět i otázku, co pojmy „konzervatismus“ a „pravice“ znamenají v českém prostředí. Protože česká - a nejen česká - politika, jde-li nám o politiku v moderním slova smyslu, se v průběhu 19. století teprve rodila (vidíme to např. na procesu vznikání politických stran jako takových), tvoří tato hesla i určitý vstup do problematiky. Hesla jsou vybrána opět ze slovníku Staatslexikon. Recht - Wirtschaft - Gesellschaft, Freiburg 1987. Politika Bernhard Vogel Institucionální předpoklady Politika je vedení obce na základě držby moci (W. Besson); má co činit se získáním, dělbou a ztrátou moci, se stanovením cílů a norem závazných pro občany, s učiněním a uskutečněním základních rozhodnutí, s politickou kontrolou, jakož i s výběrem vedoucích osob. Politické vedení je cílevědomé vykonávání moci za účelem podpořit obecné blaho... Politická moc (v demokracii 20. století - pozn. překl.) je legitimní jen pak, když má svůj zdroj ve vůli většiny (suverenita lidu) a když je povolání k výkonu moci časově omezené. Přitom lze odlišit čtyři nositele moci: voličstvo, parlamenty, vlády a soudy. V moderní průmyslové společnosti k tomu přistupují dva nové faktory politické moci: zájmové skupiny pluralitní společnosti (lobby) a prostředky masové komunikace (média). V západních demokraciích vychází veškerá státní moc od voličů... Ti mají vůči státu práva a povinnosti - jejichž plnění nespočívá v libovůli každého, ale je právním a mravním závazkem -, musí se cítit vůči státu odpovědní a musí přispívat k naplnění obecného blaha. To se děje mimo jiné výkonem volebního práva, placením daní a poplatků, účinkováním v čestných funkcích 18l [pageend183]v samosprávě, kritikou a kontrolou, u mužů výkonem vojenské služby nebo náhradní vojenské služby. Všichni občané si jsou před zákonem rovni. Tato ústavně garantovaná rovnost naráží ovšem v každodenní politice stále ještě na faktická omezení: např. pro ženy je zastávat politické úřady těžší než pro muže, zdravotně postižení jsou v mnohem vyšší míře nezaměstnaní... Tvorba politické vůle jako úkol politiky Proces tvorby politické vůle v demokracii je založen na veřejné diskusi. Veřejnost provází přípravu a prosazování rozhodnutí v parlamentu a vládách, jakož i uvnitř stran. I když určité procesy přípravy politických rozhodnutí spočívají na důvěře, otevírá následný proces veřejné diskuse zase alternativy a předkládá je k debatě. K nejdůležitějším úkolům politiky patří zajištění míru vně i uvnitř, hájení základních a lidských práv, finanční, hospodářská a sociální politika, která umožňuje spravedlivé rozdělování hmotných statků a všem umožňuje se přiměřeně podílet na společném blahobytu. Politika musí dbát na podporu sociální spravedlnosti, vzdělání stejně jako kultury a vědy, na ochranu zdraví lidu, ochranu životního prostředí před narušením a na zachování mravního řádu. Politika v pluralitní společnosti je možná jen na půdě práva. Přitom nelze oddělovat politiku a mravnost. „Vnitřní závaznost práva spočívá právě na jeho souhlasu s mravním zákonem“ (Spolkový ústavní zákon). Základní zákon Německé spolkové republiky se výslovně hlásí k závazným mravním normám. Např. staví manželství a rodinu pod zvláštní ochranu a zaručuje každému právo na život. Přitom mohou mezi vázaností Základního zákona na hodnoty a pluralismem svobodné demokracie vzniknout napětí, která musí být řešena nenásilným vyrovnáním. Cíle Uskutečnění obecného blaha je nejvyšší cíl veškeré politiky, stát je jeho nejvyšším garantem, který-opíraje se o právo, moc a monopol na násilí-jako nejvyšší sepětí společnosti ručí co možná nejlépe za pozemské blaho. Státní moc musí být jednotná, se širokou působností, suverénní, není ale ani neomezená, ani absolutní. Musí respektovat vlastní život jednotlivce a nestátní oblasti života společnosti stejně jako právo jiných národů na život; musí být konečně otevřená pro ten řád, který stojí nad všemi státy. Pro křesťany je politika pokusem prostředky práva, ale také státní moci chránit a udržovat hodnotu člověka, propůjčenou mu Bohem... 182 [pageend184]Politická etika Ernst Vollrath Napětí mezi morálkou a politikou ... V Sofoklově Antigoné se představuje střet úzce vyložených požadavků polis vůči občanům, jež jsou chápány jako bezpodmínečné, se zároveň hlubšími (v rodinném právu založenými) a vyššími (v lidském právu založenými) závazky jednotlivce vůči příkazům mravnosti. V tomto konfliktu ztroskotává jednotlivec, ale je poškozena i polis. Tím jsou rozvrženy centrální problémy politické etiky. Jak se to má se vztahem mravní autonomie jedince k universalistickému nároku politického svazku? Je politický svazek určen morálkou, nebo naopak? Jsou obé oblasti vzájemné nezávislé? Co dělat v případě konfliktu mezi nimi? V otázce poměru morálky a politiky jsou možné tři pozice: (1) úplné podřazení politiky pod morálku (Platon, I. Kant), (2) právě tak úplné oddělení politiky od morálky (N. Machiavelli), (3) obtížný pokus zachovat původnost politiky i morálky a vydržet jejich napjatý poměr (Aristoteles, Max Weber)... Jako úkol zůstává, pokud jde o poměr politiky a morálky, vyložit jejich vztah tak, aby nebyla narušena jejich celistvost... Spravedlnost jako základ a měřítko „Zruší-li se spravedlnost, jsou pak říše něčím jiným než spolky lupičů?“ (Augustinus). Centrálním pojmem každé politické etiky je pojem spravedlnosti. Ta je proto také v klasických textech postavena na vrchol jako nejvyšší a nejobsáhlejší ctnost. Především je ctností, na níž spočívá řád pospolitého života a jíž je tento řád poměřován. Zároveň jsou na základě srovnání s ní politické svazky rozlišovány na ty, v nichž je spravedlnost přítomna, a na ty, které se jí zříkají. Na to je silným způsobem vázána legitimita oprávněnosti vydávat příkazy... Jakkoli lehké se může zdát sjednotit se na spravedlnosti jako základu a měřítku řádu sociálního svazku, tak je těžké určit takovou spravedlnost, o jejíž uskutečnění máme usilovat, a zjistit míru, v jaké má být prosazena. „Spravedlnost“ není, právé tak jako úzce pojatá „rovnost“, stavem věcí, který by bylo možné jednoznačně uchopit: zvláště v politickém kontextu je předmětem sporů. Od Aristotela je rozlišována rozdělovači a vyrovnávací rovnost („iustitia distributiva“ - “iustitia correctiva“). První je založena na geometrické neboli proporcionální rovnosti, druhá na aritmetické neboli numerické rovnosti. Oba typy rovnosti se mohou dostat do konfliktu, protože si lze představit zásadu korigující spravedlnosti (zacházet s tím, co je kvalitativně nerovné, jako s numericky rovným) jako útok proti distributivní rovnosti a její zásadě (zacházet jen s tím, co je kvalitativně rovné, jako s rovným), a tedy jako „nespravedlivou“. Na druhé straně lze distributivní spravedlnost 183 [pageend185]a její zásadu (zacházet jen s tím, co je kvalitativně rovné, jako s numericky rovným) zneužít, pokud někoho vylučuje. Právě v politické oblasti se vyostřují možné konflikty tím, že oba druhy spravedlnosti mohou být definovány jak obsahově, tak i formálně. Obsahové představy o spravedlnosti nadto podléhají dějinné změně. Otázka po měřítku se vrací takto: Jestliže má být spravedlnost měřítkem politického jednání a politických poměrů, co je pak měřítkem pro spravedlnost? Oddělení státní rezóny a soukromé morálky Staré evropské myšlení zná sice napětí mezi morálkou a politikou a Aristoteles může rozlišovat mezi „dobrým“ člověkem a „dobrým“ občanem. Ale tendence tohoto myšlení směřuje k tomu nenechat toto napětí příliš rozestoupit. Jejich souvislost je vyjádřena v tradičním vzájemném přiřazení disciplín etiky a politiky. Běžnou formou středověkých „politických" traktátů je „zrcadlo knížete“, v němž je vychovávaným princům nebo tápajícím pánům postaven před oči seznam ctností a neřestí. Kýžená rovnováha se objevuje dále v nauce o dvou říších, dvou mečích (Augustinus, Gelasius; M. Luther), v nichž je politické oblasti přiřčena autonomie, i když relativní, která je současně vázána na teologicky chápanou říši ctností. Při střetech v boji o investituru se stal tento poměr politicky závažným. Počátkem novověku se vztah morálky a politiky rozpadl. Spojuje se s pojmem státní rezóny (smysl státu) a se jménem Machiavelli, ač ten tento pojem nepoužíval: pojem pochází od B. Botera (Della Ragione di Stato, 1589). Státní rezóna označuje to, co je v životě státu všeobecné, zatímco všechno soukromé klesá jen v partikulární. Toto „všeobecné“ lze vykládat různým způsobem: technicky, pokud má státní rezóna poskytnout-současně s učením o zájmech - racionální pravidla, pomocí nichž může být držba a vykonávání institucionální moci vykalkulována; existenciální, pokud tím může být zajištěna a posílena existence státu jako nezbytné podmínky pro vše, co jsou schopni jeho poddaní požívat nebo by si přáli požívat; mravně, pokud je stát schopen vystupovat jako universalita toho, vůči čemu jsou jednotlivci jen částí. „Státní rezóna je pravidlo pořadí důležitosti pro případ kolize práva a zájmů. - (1) v případě konfliktu mají zájmy (skutečné nebo domnělé) státu přednost před všemi jinými zájmy a (2) státu je dána svobodná volba prostředků ke sledování podstatných státních zájmů, tzn. je osvobozen od všeho ohledu na vlastní právní řád a všeobecná pravidla morálky“ (H. Quarit). Státu jsou vzhledem k jeho úloze dovolena jednání, která by on, kdyby byla vykonána poddanými, musel trestat jako zločinná. Učení o státní rezóně přichází do německého prostředí opožděně a je rozmanitým způsobem kompromitováno. Teprve německému idealismu se podařilo ho učinit přijatelným, když hypostazoval stát v útvar mravnosti... 184 [pageend186]Dialektika účelu a prostředku Kasuistická věta, že účel světí prostředky, má nevinný původ: analytický vztah účelu a prostředku. „Kdo chce účel, chce... i k tomu nezbytně nutný prostředek, který je v jeho moci“ (Kant). V novověkém oddělení politiky a morálky se z toho stává maxima jednání - usilovat při daných cílech o jejich realizaci bezohledně, libovolnými, ale efektivními prostředky (P. Pereira, T. Hobbes). Přitom se předpokládá, že prostředek použitý k uskutečnění cíle se ospravedlněním cíle ztrácí, a tím si cíle podržují stálý primát nad prostředky. V koncepci účelové racionality Maxe Webera se objevuje tato problematika. Účelová racionalita požaduje racionální zvážení prostředků vůči cílům, cílů vůči vedlejším důsledkům, konečně cílů vzájemně. Ale pro toto zvážení není po destrukci staroevropského konceptu moudrosti již k dispozici žádné kritérium, zvláště Weber popírá schopnost novověkých věd normativně stanovovat cíle. Tím je otřesena předpokládaná jistota určování jednání ve vztahu účel - prostředek: Libovolně zvolené prostředky nevedou k danému cíli, neboť ten se právě na základě volby prostředků změní, dokonce zvrátí ve svůj opak, ale ani cíle nejsou uskutečnitelné jinak než prostředky, jež k nim náležejí a které tím získávají nebezpečnou samostatnost, vzhledem k níž se i cíle mohou změnit v prostředky. O morální neutralitě prostředků nemůže být řeči. Problém násilí Nic se neukazuje jako důležitější než problém násilí. Rigorózní zřeknutí se násilí i při trvalém ohrožení, které může mít svůj zdroj v křesťanském nebo humanistickém smýšlení, musí být připraveno strpět i nejhorší zlo. Toto zřeknutí se násilí je možno si zopovědět jen individuálně. Jinak platí: „Co, když ne násilí, je schopno se postavit proti násilí?“ (Cicero). Legitimita použití násilí spočívá v tom rozumět mu jako násilí proti jinému násilí, jako prostředku, jak se postavit na odpor ohrožení. Hrozí, že tento prostředek se osamostatní. Jedinci připadá právo na užití násilí podle současného pojetí výlučně v případě sebeobrany. Jeho použití v nadindividuálním případě je výsadou suverénních států, které si nárokují „monopol na legitimní užití moci“ (Max Weber), přičemž dovnitř legitimuje tento monopol trvalá starost o to, aby nebyla porušována práva poddaných. Ve vnějších vztazích představují hlavní obtíž válka a její ospravedlnění. Aby se tato obtíž překonala, vyvíjí se ze stoických východisek od Augustina učení o spravedlivé válce, která je charakterizována především třemi momenty: kompetencí oprávněnou k vedení války (vyloučení soukromé války), legitimující příčinou („causa iusta“) a právním úmyslem, který spočívá v udržení a obnovení míru a práva. Problém této skutkové podstaty zůstává nevyřešen. Novověké mezinárodní právo přesouvá z tohoto důvodu autorizovanou kompetenci vést válku jen na suverénní státy („ius ad bellum“). Protože státy jsou k tomu stejnou měrou oprávněné, nelze mezi nimi otázku po „spravedlivé příčině“ rozhodnout. Jako „spravedlivá“ může být válka vedena pak už jen 185 [pageend187]tehdy, když je vedena „správné“ podle pravidel válečného práva („ius in bello“): s odlišením vojáků od nevojáků, se zákazem morálně diskriminovat, s vyloučením takových jednání, která znemožňují návrat k mírovému stavu... Vztah normy a výjimky Normami regulované jednání se může zdůvodnit rozmanitým způsobem: na základě zvyku, nábožensky, morálně, politicky atd. Přijímáni norem je vázáno na vnímání nabídky řádu, jež vyplývá z vnitřní souvislosti těchto norem. Co se stane, když se ukáže, že řád je rozbit protikladností či nepřítomností norem? Pravidlo, které je schopno vést jednáni v takových situacích, zní: Ve výjimečném stavu jsou povolena taková opatření, která ustaví stav, v němž tato opatření budou nadbytečná (H. Lübbe). Přitom zůstává výjimečný stav vázán na normu jako na to, co je normální: není tomu tak, jak se domníval „romantik výjimečného stavu“ C. Schmitt. Rigorózní moralismus toto řešení odmítne. Přijímá riziko nekonečného opakování nedostatečnosti norem. Zůstává otázka: Kdo rozsuzuje a podle jakého kritéria o nedostatečnosti norem? Poměr normy a výjimky představuje problematiku, která není v žádném případě vyhrazena jen novověku. V souvislosti s naukou o tyranovi s její tezí o nezákonném, proto eo ipso násilnickém vládci se vyvíjí učení o odporu a právu na něj. Jedná se o evropskou konstantu, která vykazuje rozdíly podle epoch. Na straně tyrana, jehož má člověk právo nejen trpně snášet, nýbrž v extrémním případě i usmrtit (Johannes ze Salisbury), jsou odlišeny: bezprávná troufalost panství („tyrannus quoad titulum“) a nezákonné vykonávání panství („tyrannus quoad executionem“). Při připuštění práva na odpor se pozvedá otázka, kdo je k odporu oprávněn: jedinec s odvoláním na své svědomí, formálním nebo neformálním postupem označení reprezentanti...? Tyto otázky ústí v problém neformalizovatelnosti práva na odpor. Obtíž se zvětšuje vzhledem k nahrazení osobních svazků institucionálním plošným státem novověku, který si pro sebe nárokuje mravní kvality. Proti stávajícímu právnímu řádu může být odpor legitimován jen s odvoláním na vyšší právo a universální právo. V tom spočívá funkce přirozenoprávní argumentace, která se v epochálních posunech vždy znovu objevila. V extrémním případě zůstává při selhání ústavně zajištěné rovnováhy moci jen odvolání na individuální svědomí. Instituce a svědomí se stavějí příkře proti sobě. Svědomí se pak musí odvolávat na instance, které vykazují vyšší morální způsobilost, než s jakou disponuje jakákoli instituce. V posouzení této kvalifikace zůstává svědomí odkázáno samo na sebe. Veškeré právo na odpor je v jádře konzervativní: obnova porušeného řádu. Právo revoluce, je-li tím rozuměno více než obnovení nebo zavedení ústavního stavu, je naproti tomu zdůvodněno progresivně... 186 [pageend188]Lidská práva jako řešení? Jak teoreticky, tak prakticky byl vykonán pokus učinit uznání lidských práv fundamentem vztahu politiky a morálky. Lidská práva mají tvořit poslední hranici, za niž nesmí sahat možnost zásahu politiky. Tím byla vzbuzena naděje, že lidská práva jsou vhodná k tomu, aby zajistila sjednocení všech lidí na jejich základě, protože každý by mohl být postižen jejich porušováním... Problémem, jenž s tím souvisí, je to, že přijetí požadavku lidských práv se uskutečnilo poprvé v dějinně a kulturně ohraničené oblasti, Evropě... O lidských právech se hovoří víceméně v plurálu, takže mezi nimi může docházet ke tření, dokonce ke střetům... Významný rozdíl plyne z toho, zda lidská práva chápeme spíše jako obranná práva vůči státu („Human Rights“), nebo jako právo participovat na politickém procesu („Civil Rights“). Uvnitř politického svazku si zachovají svoji účinnost jen tak, že jsou podepřena institucionálně („základní práva“) a že vyžadují sankce, jsou-li porušena, a to i v případě jejich porušení ze strany institucí samých. Dilema lidských práv spočívá v tom, že jejich garant, tj. stát, je současně kandidátem pro žalobu z toho, že je porušuje. H. Arendtová mluvila se zřetelem k totalitnímu panství - které již samo zrození někoho může považovat za „vinu“ a může protivníka určit „objektivně“, tj. bez ohledu na jeho činy - o jediném lidském právu, o právu mít vůbec práva. Všechna ostatní práva by pak byla jen konkrétní formulací tohoto lidského práva... (Vybral a přeložil M. Pokorný) Ctěte knihy z nakladatelství PROSTOR 187 [pageend189]Alena Wagnerová Dvojitá kaple román Vydal: PROSTOR v roce 1991 U Prašné brány 3, Praha 1, 11629 [pageend190]LITERATURA DVOJITÁ KAPLE * * Ukázka z románové novely, prvně vydané německy švýcarským nakladatelstvím Walter-Verlag v roce 1982. Kniha právě vychází v nakladatelství Prostor. Alena Weigner o vá Ztroskotala, zatím dosud vždycky ztroskotala. Neobstála. Nezařadila se. Ale nebylo to s ní tak už od počátku? Cožpak už v páté třídě neodcházela z kruhu spolužaček hrajících si na honěnou ve staré pískovně u hřbitova, aby v ústraní na vysoké pískovcové homoli četla Bouřlivé výšiny Emilie Brontéové tak zaujatě, až ji kamarádky začaly špehovat, protože si myslely, že s takovým soustředěním může číst jenom něco o pohlaví, a chtěly na ni žalovat učitelce? Nebyla to vždycky ona, kdo zbýval, když při všelijakých školních výletech a zimních zájezdech na hory došlo k rozmisťování do pokojů, protože v hotelu nebo chatě nebyla společná ubytovna, která nedala tolik vyniknout rozdílům v oblíbenosti? Jenomže jestliže tenkrát chápala Anna své osamění v kruhu dětí a neschopnost radovat se jejich radostmi - třeba sbíráním obrázků filmových hvězd nebo vystřihováním papírových panenek, které o přestávkách, kdy lavice voněly nedojedenými chleby a zbytky jablek, vytvářela tlustou měkkou tužkou a nasliněnými prsty jakási Irena, dcera krejčího - jako další potvrzení své převahy a mimořádnosti, pak dnes totéž rozvinutí samoty ve světě dospělých bylo pro ni jenom znamením jejího selhání a nedostatečnosti. Promarnila snad svou hřivnu? Minula snad své povolání a zaslíbení? Zavřela oči. V proudu teplého vzduchu se vzhůru ke stropu, tomu poslednímu zbytku nebe, které jí bylo dopřáno, vznášelo lehounké bílé peříčko. Všechno v jejím životě byla dosud jenom porážka. Jak se stále víc ukazovalo, nehodila se vlastně k ničemu. Ani k životu, ani ke smrti. Bylo jí dvacet devět let, ale zatímco všichni ostatní byli přijati do světa, ona zůstávala mimo. Nezařadila se. Ještě nikdy se nikam nedokázala zařadit. A také nebyla přijata. Protože všichni na ní vždycky poznali, že je cizí. Nese asi na sobě nějaké zvláštní znamení, které to všem dává na srozuměnou. 189 [pageend191]Jak lehce dosahovali ostatní toho, co bylo pro ni téměř nedostupné! Jako by se mezi sebou domlouvali nějakou jenom jim srozumitelnou řečí, které ona nebyla účastna. Nestalo se jí už tolikrát, že hotel, který byl pro ni obsazen, přijal vzápětí a ochotně dalšího příchozího, stejně neohlášeného jako ona? Neztroskotala dosud vždycky u švadleny, kadeřnice a modistky? Jak se vytvářela ta zvláštní vlákna porozumění mezi lidmi, jejichž výsledkem byly dokonalé účesy, padnoucí klobouky a sebejistotu dodávající šaty? Zatímco ona byla vždycky spolehlivě rozpoznána jako vetřelkyně. Cožpak i všechna její zaměstnání nebyla jediným řetězem neúspěchů a selhání? I tady zůstávala vždycky jako cizinec, jako host. Nikdy se nepodílela na tajemství pracoviště, nikdy nebyla přijata do onoho zvláštního bratrstva každodennosti, v němž se vytvářejí ony podivné vztahy mezi lidmi, jejichž jediným společným jmenovatelem je tentýž zaměstnavatel; zrazená za srozumění všech zúčastněných už v tom okamžiku, kdy vznikají. I když měla ráda své kolegy, nebylo to zřejmě tím správným, uznaným a patřičným způsobem, takže tytéž vztahy, které dovedly ostatní spojit, ji jenom ještě víc oddělovaly, až nakonec stála dokonce i mimo všechny obvyklé klovací řády pracoviště. Byla to potom ovšem také vždy ona, která přebývala při různých změnách, přesunech a reorganizacích. Jistě, mohla se proti tomu bránit. Jenomže Annu vždycky tak brzy zachvátila vlna marnosti. Chtěla bojovat za jiné věci než za sebe samu. A potom, proč by musela být tím, čím právě byla? Bylo přece tolik možností a tolik obdarování. Ano, Anna nikdy neměla ve stole hraničku hlavičkového papíru a úředních obálek, důležité svědectví toho, že se člověk už ztotožnil se svým zaměstnáním. Snad to byla chyba. Ale cožpak netoužila po tom, patřit někam věrně a úplně? Nepřála si snad horoucně, aby ji už jednou konečně přelila vlna důvěry a bezpečnosti? Cožpak už tolikrát nechtěla cpát se dravě a bezohledně jako všichni ostatní o místo v přeplněném voze pouliční dráhy a aspoň tak se zařadit a spočinout mezi ostatními, patřit mezi ně? Ona, která nastupovala vždycky až poslední! Co to bylo, co ji nakonec vždycky zadrželo, jako by ji chtělo odkázat dojí vyměřených mezí? Proč nemohla dělat to, co ostatní, a tím se tak bolestně vyřazovala z jejich středu? Proč zůstávala vždycky cizí? Proč se nikdy nedokázala zařadit? Proč všude trčela a překážela? Ano, jistě, Anna toužila po tom někam patřit, ztotožnit se, splynout s ostatními. Ale zároveň se toho bála. Všechno kolem ní bylo přece dosud tak malicherné, neúplné, nedostatečné! Zařadit se, přijmout život takový, jaký byl, znamenalo zároveň smířit se s ním. Jenomže to pravé mělo teprve přijít. Převaha života byla ještě stále na straně budoucnosti. To, co dosud bylo, nemohlo být přece nic jiného než jakási trapná předehra, dočasné provizórium, které mělo vyplnit jen čas čekání před oním vlastním, skutečným životem, který nastane. Zvyknout si na něj znamenalo zradit to, co mělo přijít. Spokojit se se sluhou, zatímco pán čekal, naslouchal a smál se za dalšími dveřmi. Nebyla právě to léčka 190 [pageend192]nastražená v předpokoji - nepřijmout sluhu místo pána? Nebyl celý smysl hry v tom nezvyknout si, zůstat cizí, protože jenom tak bylo možno proniknout dál, k tomu pravému životu, který se tam někde skrýval? Nevěděla. Ale proč mělo být všechno teprve v očekávání? Z čeho mohla čerpat jistotu, že život teprve přijde? Ach, život přece neměl přijít. Měl se jenom vrátit. Protože tu už kdysi byl. Cožpak si na něj ještě sama nepamatovala? Byl tu. Snídání z malovaného hrníčku u stolku v zahradě. Nedělní bílé rukavice pevně natažené na dětské dlani. Přítomnost! Až znovu přijde, naplní se všechno to významné a důležité, co jí bylo přislíbeno. A pak nastanou zase ony zvláštní skutečné dny, plné a okrouhlé, přímo vrchovaté smyslem. Kam se vlastně vytratil ten život, který ještě tak pevně držela ve svých vzpomínkách? Kam se poděl? Cožpak jej snad nebylo všude kolem stále míň a míň? Proč byl rok od roku nesmyslnější a těžší? Kdy se změnil v pustou šedivou šachtu bez radosti a vzruchu, bez neděle a svátku, bez vykoupení, v níž jenom touha dokázala kdesi daleko nahoře uvidět už skoro úplně vybledlé okénko? Bylo vůbec jisté, že se vrátí? Nezmizel jednou provždy a definitivně? Neměla být země právě taková, jaká byla - netáhla se vždycky jako poušť od minulosti k budoucnosti? Nebyl v ní každý občerstvující pramen jenom zdání? Co když se nikdo nesmál za dveřmi v předpokoji? Možná že zkouška byla docela jiná, než si myslela, a že ani tam dál nemělo čekat nic než řádka sluhů, takže bylo lepší neztrácet zbytečně čas, chytit se příležitosti a setrvat hned u prvního. Ostatní to možná věděli; rozpoznali pravdu dřív než ona, a proto byli spokojeni s tím, co bylo. Jednou se ale přece zdálo, že všechno přichází a slibně začíná. Tenkrát, když ji málem vyhodili z vysoké školy, protože se na bouřlivé schůzi vyvolané událostmi v sousedním státě zastala kolegyně, která byla vyloučena z fakulty jen proto, že její otec byl odsouzen pro malý politický přestupek. To vypadalo jako velice slibný okamžik. V Annině životě se objevil důležitý činitel - obtíže. A významnými se přece vždycky stali spíš ti, kteří byli odněkud vyhozeni, než ti, kteří zůstali a zdárně absolvovali se samými výbornými. Obtíže byly přece vůbec příznačným motivem slávy. O tom bylo ostatně možné se přesvědčit skoro v každém svazečku životopisů slavných lidí Kdo je kdo. Kolik místa tu téměř pravidelně zabíralo líčení potíží a nepochopení! Netvořilo snad téměř bez výjimky dokonce podstatnou část celého vyprávění? Bylo samozřejmě pravděpodobné, že těžké chvíle prožili i ti, kteří se nakonec významnými nestali. Jejich nesnáze ovšem přišly nazmar, protože zůstaly naprosto neznámy. Všechna ta vyprávění přitakala Anně. Jako dobré a správné se nakonec vždycky ukázalo to, co se v první chvíli neosvědčovalo. Jaký to asi musel být ohromný pocit stát na svém, pravou ruku lehce položenu na srdci, a čelit protivenství jako Kostnický mučedník na obraze, jehož zarámovaná kopie visela na chodbě v téměř každé škole! Vzduch zpevněl, prostor 191 [pageend193]se přímo tetelil významností, obrysy nabyly zvláštní určitosti - ve zvlášť vypjatých okamžicích jako by dokonce trochu poskočily - a odněkud tiše zaznívala Eroica. Přítomnost! A člověk přímo cítil, jak stojí tváří v tvář svému osudu uprostřed dějin. Jaká to třeba musela být chvíle, když budoucí Prezident Osvoboditel napadl pohrabáčem ředitele gymnázia, který urazil jeho dívku, a musel pak proto odejít ze školy. Necítil snad student Tomáš v tom okamžiku zcela jistě, že se jednou stane Prezidentem Osvoboditelem? Kam se ale poděl onen povznášející pocit, který Anna cítila, když o něčem takovém četla, ve chvíli, kdy se sama ocitla v podobné situaci a pro své vystoupení na studentské schůzi byla volána k výslechu? Všechno bylo spíš skličující než vznešené. Jistě, v prvních okamžicích pocítila jakýsi patos, když doma pro jistotu odkládala hodinky. Co kdyby ji tam třeba tloukli nebo nakonec zatkli? Představa, že jemný hodinkový stroj na její ruce by mohl prudce narazit o zeď nebo kamennou podlahu, byla pro Annu nesnesitelná. Ale všechno ostatní bylo úplně obyčejné a tupé. Jakási malá kancelář v suterénu, dva úředníci, kteří kladli otázky, na něž bylo dobré, jak Anna rychle zjistila, odpovídat co ncjstručnčji. To bylo všechno. Žádný slavnostní pocit se nedostavil, života nebylo ani o trochu víc než předtím. A položit si pravou ruku lehce na srdce bylo v tom prostředí jednoduše směšné. Stejně tak ten, jenž měl na starosti, aby odněkud zdálky tiše zaznívala hudba, zřejmě nesplnil svou povinnost. Celý zážitek byl spíš nepříjemný než silný. Ale Anna byla stejně ráda, že sejí dostalo tohoto poučení ve formě prozatím tak nevinné. Ve světě, jaký byl, a vzhledem k poslání, které ji očekávalo v budoucnosti, jí tato zkušenost mohla být jednou ještě velice užitečná, podobně jako se někomu jednou budou možná dobře hodit čtyři zlaté korunky, které měla v ústech. Zároveň bylo ovšem už tenkrát téměř jisté, že pro budoucnost nebude mít tento zážitek onen klíčový význam, jaký zprvu předpokládala. Jak to tedy vlastně bylo? Zdálo se, že v okamžiku, kdy byly žity, byly obtíže jenom obtížemi a strádání jenom strádáním. A teprve při pohledu zpátky jako by se podle nějakého podivného klíče začaly měnit ve slávu. Cožpak neuznání nebyla vůbec ta největší potíž, s níž se slavní lidé zpravidla setkávali? Vavřínový věnec ukázal zblízka jenom svoje trny a slavné čelo bylo skropeno potem smrtelné úzkosti, protože to všechno se odehrávalo pod palcem nevědění. Najednou se už sláva nepodobala árii hrdinného tenora, který na samém okraji rampy, ze všech stran osvětlován reflektory, vyzpívává mohutnou kadenci své statečnosti, pozorně sledován kukátky ze setmělého hlediště, v němž obdivem nedýchající obecenstvo už čeká, prst položen na spoušti potlesku. Jestliže byla vůbec zpívána, pak někde tam v koutě na nezdobeném zadním schodišti ke garderóbám, kudy utíkají opoždění návštěvníci už cestou svlékající kabáty, muži o několik schodů před svými ženami; v osamění a bez ohlasu. 192 [pageend194]doprovázená jenom mlácením odřených kyvadlových dveří, stále znovu rozrážených netrpělivýma rukama. Konečně jak by to bylo vypadalo, kdyby se ze studenta Tomáše nebyl stal Prezident Osvoboditel? Pak by byl jeho čin, pokud by byl vůbec neupadl v zapomenutí, kvalifikován jenom jako hulvátství a právo by bylo na věky zůstalo na straně ředitele. Ať už tomu ve skutečnosti bylo jakkoliv. Protože se ovšem z něho Prezident Osvoboditel stal, stalo se také z hulvátství hrdinství, z činu zavrženíhodného čin příkladný, v němž jako by byl už předobsažen prezidentův pozdější boj proti rakousko- uherskému mocnářství. Ano, bez té gymnaziální historky jako by v řetězu důvodů, příčin a následků něco podstatného chybělo. A tak všichni ředitelé škol dávali tento čin pilnč za příklad statečnosti, přímosti, pravdomluvnosti, odvahy a čestnosti, ale zároveň přitom vyhazovali ze škol všechny případné další žáky, kteří, hájíce čest svou nebo svých dívek, je napadli pohrabáčem. A vůbec se neohlíželi na to, jakého významu může takový čin nabýt v budoucnosti. Protože kdo měl blíž k tomu, stát se příštím Prezidentem Osvoboditelem, než právě takový žák? Událost a její smysl byly tedy od sebe odděleny. Smysl činu se tvořil mimo čas, v němž se udál, v době, kdy čin sám už vlastně neexistoval a patřil minulosti. Jestliže ale tomu tak bylo, znamenalo to zároveň, že v době, kdy se udál, čin vlastně nic neznamenal a začínal něco znamenat teprve tehdy, kdy sám o sobě, ve své konkrétní podobě už neexistoval. Pak ovšem všechno to, co se dělo, bylo stále jakýmsi provizóriem, které teprve mimo vlastní čas svého trvání dostávalo smysl a začínalo plně existovat, jako květ, který se rozvíjel a voněl teprve ve vzpomínce. Protože co znamenala skutečnost sama proti smyslu, kterého mohla jednou nabýt! Jestliže tomu ovšem tak bylo, měl se život ještě vůbec vrátit? Měl se odkud vrátit? Nevznikal i on až teprve tehdy, když už vlastně nebyl? Nepropadal se snad celý do mezery, která zela mezi skutečností a jejím smyslem? Nebylo vlastně všechno jenom zdání? Mělo se jenom vrátit to, co kdysi bylo. Bylo to ale vůbec? Neobsypala se poušť teprve až ve vzpomínce růžovými kvítky? Neprožívala vlastně teprve teď svoje dětství jako skutečnost se vší naléhavostí přítomnosti? Nevznikla snad i jeho líbeznost teprve při pohledu zpátky? Tak jako krajina, kterou v neděli prošla bez citu a rozvlažení, jako by byla mrtvá, v ní začala teprve za několik dní nabývat na hlase a mučit jednotlivými detaily - částí cesty, smrkovou větví prorostlou stébly trávy, tvarem kamene v potoce - teď jakoby zvýrazněnými a zvětšenými touhou. Jako kdyby to všechno teprve teď uprostřed týdne mohla plně pochopit. Byla snad přítomnost pro všechny cosi nevědomého? Nebo snad jenom její život se pohyboval mezi očekáváním a vzpomínkou? Možná že jenom jí byl upřen sladký dar přítomnosti a ostatní byli schopni ji prožít a poznat při plném vědomí. Jak to vlastně bylo? Změnil se svět, nebo byl vždycky takový, jaký byl? Nevěděla. Zdálo sejí, že se zaplétá stále víc a víc. Že naráží na hranu tajemství, jehož je sama 193 [pageend195]součástí, sahá po něm, ale které přesto nemůže uchopit. A ono zůstává nedosažitelné jako boží muka uprostřed lánu dozrávajícího obilí. Ale když je konečně posečeno, nestojíš už o to jít strništěm a poklonit se Spasiteli. Každé ano se obracelo ve svůj opak, všechno jako by ujíždělo. Už i smrt stála vzhůru nohama a nezvonila na svůj všechno pořádající zvonec. Kde byla chyba? V ní? Nebo ve světě? Protože nějaká chyba tady přece musela být. Jak tak seděla, zdálo se Anně najednou, že v ruce drží jakýsi prapor. Jak se jí dostal do ruky? Nevěděla. Ale byl tady. Cítila, jak se chvěje v proudu teplého vzduchu a vlní se jako živý. Ale ona se jej přece ne- chopila, zůstal jí v ruce, zatímco ostatní jej už dávno odhodili a utekli. Nebyl to vlastně on, který to všechno zavinil? Všechny prapory byly už přece dávno odloženy. Nebylo už vůbec všechno dávno odvoláno? * * * Asi šedesát metrů za tribunou, tam, kde se široká hlavní třída lomila doprava a začala pomalu stoupat po úbočí skalnatého kopce, na jehož vrcholu stála katedrála, přestupoval každý rok májový průvod práh svého soukromí. Tady byla jeho sakristie, v níž kostelník sidolem a vlastním hříšným dechem čistí bohoslužebné náčiní, jehož se v chrámu nesmí ani dotknout, kde v rohu celý rok stojí baldachýn, který o Božím těle berou do ruky muži v rukavicích, zaprášen a denně znesvěcován mouchami a pavouky. Sem za zatáčku už nedosáhly pohledy předáků sedících na tribuně, kteří stejně jako ostatní smrtelníci neviděli za roh, přestože by toho byli tak rádi dosáhli a někdy to dokonce i předstírali. A průvod ponechaný sám sobě na pospas začínal žít svým vlastním životem. Napřed, jak každý znovu nabýval sám sebe, se téměř nenápadně porušil jednotný rytmus kroku. Na první pohled se ještě pořád mohlo zdát, že je to způsobeno jenom stoupáním, zvýrazňujícím jako každá překážka jinak často neznatelné rozdíly mezi lidmi. Ale o několik metrů dál se už pod tíhou nepravidelného kroku prohnula dosud vyrovnaná řada. Ještě chvíli odolávala prudkému výronu osobních přání těch, kteří ji tvořili, bortila se, lámala a zase vyrovnávala jako když břicho už se dme červy, ale pozůstalým se zdá, že mrtvý dýchá - aby se nakonec přece jen prolomila. A ještě nedávno ukázněný šik mužů a žen cílevědomě směřujících ke šťastné budoucnosti se změnil v divoký úprk domů, domů ke stolu, na němž už čekal sváteční oběd s mnoha mastnými oky. Na dně košíku, z něhož vlk rozhazoval růžové plátky, se zaleskly dva tesáky. Kupodivu, ten prchající zástup podrobený chaosu nad sebou stále ještě, snad ze setrvačnosti nebo opomenutí, nesl svoje prapory a korouhve s podobami milostivě shlížejících patronů. Ale i tato poslední obruč brzy praskla. Mávátka, dosud pečlivě opatrovaná, padala do prachu tam, kde už před chvílí skonaly namalované holubice, které nesly děti v čele průvodu. A přitom ještě včera by byly jejich ztrátu oplakaly. Prapory 194 [pageend196]a korouhve byly v chůzi sesazovány z ramen a zůstávaly stát opuštěny při zdech domů lemujících silnici, jakoby připravených k tomu, aby posloužily jako opora. Ale odložení patroni ani teď nic nezměnili na svém laskavém úsměvu. Za okamžik už nad zástupem nebylo vůbec nic a on, osvobozen od svých břemen, ale ne proto svobodnější, protože jeho krok i žaludek podléhaly stejným zákonům tíže, pokračoval na své cestě vzhůru. Ten, kdo stál nahoře na vyhlídkové cestě poblíž chrámu, mohl pouhým pootočením hlavy přehlédnout celé bitevní pole pod sebou. Vlevo dole pod ním vrcholil právě průvod ve své plné slávě před tribunou. Hudba hrála a vysoko zdvižené korouhve se vlnily nad hlavami přísně vyřízených a slavnostně napjatých desetistupů, jejichž krok i pohled teď znaly jen jediný cíl. O něco málo vpravo v předchozím sledu byl zatím kánon ukázněnosti už dozpíván a kára průvodu začala drkotat na dlažbě z kočičích hlav. Řady kolísaly, mísily se, stávaly se stále nezřetelnějšími, aby pak o něco výš už všechno splynulo ve veliké odstředivce zmatku, z níž vystřelovaly malé hloučky, dále se rozplývající v síti pobočných uliček. Jako na simultánním jevišti starých mystérií tu tentýž děj probíhal na stejném místě znovu a znovu. A jestliže ten velký hřbitov iluzí měl nějakou bránu, pak bylo nad ní napsáno: Co jste vy, byli jsme i my; co jsme my, budete i vy. Která tvář průvodu byla ta pravá? To vždycky znovu strhující défilé štěstí a nadějí před tribunou, nebo vzývání rozpadu v zátočině? Stačilo však otočit hlavu jen ještě o něco víc doprava, a nebylo už průvodu. Trvalo tu jenom slunečné dopoledne, v jehož mírných paprscích se popelili vrabci a chocholouši, pro které tisíc let je jako jeden den a jeden den jako tisíc let. Samozřejmě že byly činěny pokusy hanebnému odkládání praporů, které měly být přece odevzdány tam, kde byly vzaty, učinit přítrž. Nebylo tomu tak ostatně od počátku. V dobách, kdy všechno bylo ještě nové a předáci na tribuně dohlédli díky celému systému pomocných očí přece jenom dál než teď, bylo možno si i získat jakousi zásluhu nesením praporu, a mnozí to také tenkrát pokládali za čest. Ale později, když nový pořádek už trochu zestárl a zevšedněl, byla všechna hesla vyměněna za jediné - být brzy doma. Pod jeho zorným úhlem pak leckdo dokonce i politoval tribunu, která musela setrvat až do konce, uvězněna svou vlastní významností, a nedostala se domů dřív, než polévka na stole už docela vychladla a začínala lojovatět. Tenkrát se také odkládání praporů stávalo stále otevřenějším. Nakonec, jako hmatatelný výraz rezignace, bylo za zátočinou postaveno nákladní auto, do něhož byly všechny ty příliš těžké symboly ukládány. A to je pak podle označení rozváželo do úřadů a továren, aby odtud byly v následujícím roce opět slavně vyneseny. Byly to potom už jenom děti, ne starší než ze šesté třídy, které byly ochotny donést ještě všechny ozdoby průvodu zpátky do školy a přijít proto i pozdě k obědu. Ony to byly, ty davy horlivých dětí s brejličkami, které ještě dokázaly prát se o čest nesení korouhve, které se nadšeně 195 [pageend197]hmoždily s transparenty a vlajkami; tím šťastnější, že je mohou nést, čím méně odpovídaly jejich tělesným silám. Opojeny dosud jen prostou radostí z činnosti a pohoršeny lhostejností ostatních. Zrazeny a obětovány, aniž to ještě věděly. Ale Annin prapor nebyl tento prapor, byl to prapor předchozí. Stál na něm dokonce jakýsi nápis, už skoro nečitelný. „Vcházejte úzkou branou.“ „Nejsi studený ani horký, proto vyvrhnu tě z úst svých.“ Jenomže vlažní byli nakonec všichni přijati do úst, právě proto, že byli vlažní. A teď bezpeční v houfech probíhali širokými branami. Běželi a smáli se, lesklí radostí, jako by si hráli s míčem. I její sestra byla mezi nimi. A nahoře na tribuně nad závodištěm stáli její rodiče a tleskali. A zatím kdesi za jejich zády na odvrácené straně tribuny, tam, kde jako by se shromažďoval neviditelný pot celého závodiště, mezi ojedinělými trsy vysoké trávy, na zprahlé zemi s kapičkami asfaltu a lopuchem, mezi odhozenými kelímky od piva a tácky od párků stála ona, zapomenutá se svým praporem. I on už byl přece dávno odvolán. Ale ona tu stála, jako by nechápala. Proč neodešla? Zdálo se, že její šíje je tvrdá. Ale ona přece čekala, čekala, že se jednou ohlédnou, otevřou své oči směrem k ní a ona uslyší: „Ty jsi ten můj milý syn, v němž se mi dobře zalíbilo.“ Cožpak to nebyli oni, kteří ji uvedli do světa toho praporu? Jenomže platilo vůbec někdy, co na něm bylo napsáno? Nebo jenom ona vzala vážně, co bylo sice napsáno, ale čím se ve skutečnosti nikdo neřídil? Ta otázka se otevírala jako veliká pochybnost nade vším. „A on okusiv, nechtěl piti.“ * * * Trápila se, ano, skutečně se trápila. Kolo úzkosti se divoce točilo a lámalo hnáty. Nemohla dýchat ani se pohnout. A přece, nebyla svým úzkostem nakonec ráda? Neměla daleko větší strach než z nich z toho, že by je jednou přestala cítit? Jestliže se trápila, znamenalo to zároveň, že je s ní všecko v pořádku. Svědčilo o tom, že ještč stále kráčí po správné cestě. Měla být přece úzká. Trápení, úzkosti a potíže byly přece tím nejspolehlivějším ukazatelem, že ještě stále vstupuje úzkou branou. A Anna se nejvíc bála toho, že by jí jednou přestala vcházet. Protože pak by bylo ztraceno úplně všechno. Dokud se trápila, stále tu ještě byla jakási naděje, že se jednou přece jenom splní slavné předpovědi, které jí byly dány. Daleko spíš než kdyby šlo všechno bez obtíží. Ach, Anna přece dobře četla všechny ty příběhy a romány o slavných lidech. Trápení, trápení tu bylo vždycky jakousi předzvěstí. Všichni napřed trpěli. Skoro se bála na to pomyslet. Ale nebyla snad i v jejích úzkostech jediná naděje, že i o ní bude možno jednou říci ono vysvobozující - mnoho trpěla? Že se její život promění v cosi trvalého? Ještě 196 [pageend198]stále v ní přece volaly ty vroucné hlasy Bachova chorálu, vehementně se domáhající smyslu, tak neúnavně klepající na bránu života. Jako když zatoulaný sborista kdesi v osamění zpívá svůj ubohoučký notový part, ale v duchu slyší slavný mnohohlas sboru v celé jeho plnosti. Jako když z celku zpívaného vynikne najednou v osamělém tónu jediný hlas jakoby visící na nitce mnohohlasu, chyba svědčící snad o nedostatečnosti nácviku, ale ukazující nicméně k samotné lidské podstatě zpěvu. A tak trápení bylo jakousi hlubinou Anniny bezpečnosti. Bolest nakonec nikdy nezklamala, byla spolehlivá. Přicházela tiše a nenápadně a teprve uvnitř, když pronikla někam mezi sval a kost, začala nabývat na hlase, jako kdyby lidské nitro bylo zvlášť dobrý rezonanční materiál. Tělo, proměněno v ozvučnou desku a vytlačeno na sám okraj, tu už nebylo samo pro sebe, ale jenom proto, aby poskytlo přístřeší bolesti. A zvláštní zduchovnění začalo v patách bolesti pronikat ji celou. Nepřinášel snad okamžik vrcholné úzkosti s sebou zároveň i silný pocit existence? Necítila snad Anna, když bolest dosáhla vrcholu, i jakýsi záchvěv radosti, že je? Najednou nebylo nic než ona sama. Duch se v ní obracel jako lodní šroub. Rychleji a rychleji dělil tělo na kusy, zmnožoval je a umocňoval, až nad její hlavou začaly poletovat desítky drobných bílých holubic se zelenými ratolestmi v zobáčku. Ach, jak málo byla radost proti bolesti! Radost, bělostné prádlo rozvěšené na slunci na louce za domem. Deset centimetrů nad zemí, rovné, bezprostřední, ale bez vroucnosti, viselo nutkavě před očima jako prosté bytí bez otázek a odpovědí. Ano, radost, to byla země sedmého dne stvoření, polotovar čerstvě vyšlý z ruky boží a čekající teprve na své naplnění. Jak byla prázdná a jednoduchá proti bolesti. Nic se v ní neozývalo. A duše, vymetená jako kuchyně v neděli odpoledne, ležela tichá, bez poznání, plná snad jedině prázdnoty. Radost znamenala sebezapo- menutí. Ukazovala od člověka ke světu, kdežto úzkost byla jenom potvrzením jej samotného. V radosti se člověk rozplýval a ztrácel, v bolesti se celý svět soustředil v něm. Bolest, ta krajina do hloubky promyšlená lidskýma rukama, mnohonásobně zmnožená, bez jediného místečka zbytečného! Nebyla snad radost jenom veliké plýtvání silami, kdy všechny hřivny ležely ladem? Upřímně řečeno, Anna se radosti bála. Nedůvěřovala jí. Radost, to byla past nastražená na nezkušené. Dovedla člověka vyvést až na sám vrchol, a pak jej krůtě a nemilosrdně srazila dolů, právě v okamžiku, kdy si na ni začal trochu zvykat. I to už přece bylo nesčetněkrát popsáno v knihách. Trápení bylo naproti tomu hluboké údolí plné bezpečnosti. Odtud už nebylo kam padat. Poskytovalo jistotu, že nebude zklamána. Nebylo snad lepší držet se bezpečí úzkosti, setrvávat v údolí a nevycházet na nejisté pahorky radosti? Nenechat se ošálit, nic neočekávat a v žádném případě nechtít být šťasten? Počítat raději vždycky s nejhorším, protože pak člověk alespoň nemohl být překvapen? 197 [pageend199]TOMÁŠ JANEK Šípem deště poraněné oko a přece vystřeté zelené listy propouští náhlý pohled něžná a dravá zvířata ožívají v mém nitru malá zvířata si hrají hra je zastavená smrt pak vítr odhání svoji manažérii a vymetá vše, co ve mně není doma společný smutek ty nenalézáš domov ve mně a já ve svém ztraceném čase * * * Země, předaná mi ve snu, ne úrodná země, mlčenlivá hvězdami prorůstajícími s jejich světlem temnotou jež nesoustřeďujeme ale spíše rozptylujeme jako popel opylující naše domácí květiny čekanku a potměchuť s rozeklaným jazykem němým není-li doopravdy můj jejž získáváme, pouze když ho ztrácíme stejně jako tuto zemi mateřskou, ale nikoliv milostnou samozřenou úhornou 198 [pageend200]a v ladu ležící neboť ještě není dost hrobů pro příští úrodu zemi na níž ležím a prorůstám kořínky bolesti a smrti díky jimž ještě žiji * * * Je jaro rašící jaro solí vyschlého moře kamení puká a jíní se jeleni lákají lunu do nového mohutného paroží z hromad uhlí vyrůstají přesličky a tančí chřestící tanec v náručí slunce beru tě za ruku jako starý měsíc bere nový přes pás tmy má milenko má dcero stezka nebe je vysypána pískem hvězd a mé oči se zavírají . . už * * * První dojem: do ocelové desky mrazu ryté stromy dýmající ložiska pyritu, kyzu, magnézia roztloukáš uhlí hledáš podobu 199 [pageend201]na otevřené dlani Země hledáme my, její děti svůj ztracený osud pták, zvíře i rostlina hnízdí na jejích ponorných řekách: prsten na prst navléknutý díváš se na povrch a vidíš, co je skryté sloje, skály, přelomy tak lidé a místa odpovídají si dotýkáš se utajené radosti domova * * * Páté kolo u vozu Jeřáby si navlékají kroužek podzimu stromy jakoby stižené morem nakresli to křídou na tabuli stromy zbavené ticha peří a srsti ptáci spí v oblacích ryby ve vodě temný měsíc se neprobudí ani šepotem listí stromů vysoko vrženi do oblak hluboce ponořeni ve vodách (spí) kdepak se asi potkáme? listnatí a pernatí lidé žijí s námi jak vnímají hvězdosivý síťovaný déšť jak vnímají vrtící se kulovitý sval slunce? (Poezii vybírá M. A.) 200 [pageend202]PROSTOR kulturně politická revue PROSTOR, soukromé nakladatelství a vydavatelství Aleš Lederer, U Prašné brány 3, Praha 1, 11629 [pageend203]18 [pageend204]