český zahraniční časopis 6 POLYGON 15. září 1997 Dva exulanti, hraběnka Mathilda Nostitzová a Jan Kristofori, na výstavě »Ohlédnutí« v galerii v Lazarské ulici v Praze. Jan Kristofori zde presentoval výbor z díla 70. a 80. let. Obraz v pozadí se jmenuje »Exil«. (O Janu Kristoforim viz článek uvnitř listu.) (FOTOGRAFIE Z ARCHIVU JANA KRISTOFORIHO) komentáře • názory • informace [pageend1]ČESKÝ ZAHRANIČNÍ ČASOPIS • ZEITSCHRIFT IN TSCHECHISCHER SPRACHE • MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýčarsko, roč.14.) a ZÁPAD (Kanada, roč.18.). Vychází 8krát ročně v časových úsecích 6 až 8 týdnů. VYDAVATEL: Polygon Verlag, Postfach 1737, CH-8048 Zürich-Altstetten ♦ Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Sekretariát vydavatelství a švýcarské redakce: Jaroslav LAMBERT, telefon *41-1-372 0930 Zastoupení pro Austrálii a Nový Zéland: Mrs. Marcela Cech, 65 Kiama Av., Yeppoon 4703 QLD, Australia, Tel. *61-79-397 624 - fax *61-79-397 552 VYDAVATELSTVÍ, administraci a inzerci řídí Ludvík FRIEDE. Telefon, fax a adresa pro listovní zásilky: viz Polygon Verlag. POLYGON JE VYDÁVÁN v těsné spolupráci s týmem českých renomovaných publicistů, žijících nejen v různých zemích všech světadílů, ale i v České republice. Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,-, letecky CHF 55,- nebo ekvivalent jiné měny. Sponzované předplatné v ČR: CZK 160,-- + poštovné. (Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Curychu, tj.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ - BOHANES Jaroslav, CZ - BRADA Zbyněk, USA - ČECHOVÁ Marcela, AUS - ClCHA Vladimír, Kanada FRÝBORT Luděk, D - HULÍK Milan, CZ - JAKOUBEK Václav, USA - KOLÁČEK Josef, Vatikán - KRISTOFORI Jan, N/CH KRYSTLlK Tomáš, D - KUČERA Radek, NL - LAMBERG Robert F„ Argentina - LANDERGOTT Josef, CZ LEINER Zdeněk F., F - LOEWY Jiří, D - MEČŮ Jára, USA/CZ - NOVÁK Dušan, CZ - RADKOVICKÝ Vlastimil, D STIKAROVSKÝ Jindřich, RSA/CZ - SWINKELS-NOVÁKOVÁ Michaela, B - ŠTILLER Pavel, D - TEPLÝ Jaroslav, NL VALENTA Vladimír, Kanada - VERNER Pavel, CZ - ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON reportér západ [pageend2]Život v našich republikách POLITICKÝ PŘEHLED(16. 6.-24. 8 1997) Jar o s l av Bo h an es ČESKÁ REPUBLIKA Katastrofální povodeň V patek 4. července se nad severovýchodní částí našeho území ‘rozevřela obloha’ a spustila takový příval vod, že v následujících dnech se většina území od severní až k jižní hranici Moravy a Slezska a část severovýchodních Čech staly dějištěm katastrofy, jakou nejen nikdo z žijících obyvatel našich zemí nepamatuje, ale jakou neznají ani historické prameny a archivní záznamy. Obrovské spousty vod zaplavovaly třetinu území státu po celé dva týdny. Teprve kolem 20. července se situace začala uklidňovat, voda přestala stoupat a velice pomalu se dala na ústup. Klesající hladina obrovských jezer začala postupně odkrývat obrazy zkázy, kterou někteří pozorovatelé neváhali označit za apokalypsu. Zahynuly stovky, ne-li tisíce domácích zvířat a také polní a lesní zvěře. Zničeny byly silnice a železniční tratě, telefonní spoje, elektrická vedení a kanalizační sítě. Nesmírné škody utrpěly podniky, zničeno bylo 2500 domů a mnohem více jich bylo vážně poškozeno. Celkové škody jsou odhadovány nejméně na 60 miliard Kč, ale pravděpodobně budou ještě větší. Důsledky, které se projeví v hospodářském životě, nelze zatím vůbec odhadnout. (Další informace o následcích a okolnostech povodně v článku O. Zoufalého.) Nejhorší následky ovšem nesou lidé. Tvrdě postiženy jsou zvláště starší generace, z nichž mnozí trpí a budou snad do smrti trpět těžkými duševními traumaty. Nejhorší však je skutečnost, že vodní živel přinesl smrt 49 občanům republiky. Český stát zažil ve dvou červencových týdnech 1997 povodňovou katastrofu, která snad v jeho tisícileté historii nemá obdobu. Celá země byla v šoku a je samozřejmé, že se veškerá pozornost soustředila na záchranné práce a později na pomoc těm, kteří byli v několika hodinách a dnech zbaveni doslova všeho, co si za celý život vybudovali. Tíha a hloubka katastrofy byly a stále jsou tím větší a citelnější, že na povodeň a její důsledky v takovém rozsahu nebyla naše společnost vůbec připravena. Všechno ještě zhoršuje okolnost, že tento úder přišel právě v době hospodářských obtíží, kterými Česká republika prochází na své cestě demokratické obrody a ekonomické přeměny. Ve dnech, kdy vláda přijala četná restriktivní opatření prvního a druhého ‘balíčku’, abý byl napraven nedobrý hospodářský vývoj posledních měsíců, a která vyvolala bouřlivé vnitropolitické boje, udeřila sama příroda. Stále dosud slabá a v posledních měsících ještě více oslabená ekonomika byla ze dne na den postavena před úkoly, jejichž zvládnutí by bylo velice těžké i pro mnohem větší a hospodářsky silnější demokratické státy. Tři fáze vnitropolitického vývoje Tyto události měly pochopitelně pronikavý vliv i na politický život v celé republice. Rozdělily obraz jeho vývoje v období od posledního přehledu v našem časopise, tj. od 16. června 1997, do tří fází, které se vzájemně výrazně liší. Před katastrofou ZDRAVOTNICTVÍ Ve druhé polovině června pokračovaly boje o noyý systém zdravotnictví. 16. 6. jednaly koaliční strany o návrzích ministerstva zdravotnictví. Po obtížném dohadování se shodly, že by měl být zachován systém několika konkurujících si zdravotních pojišťoven. Všichni se dále shodli, že v budoucnu se budou pacienti více podílet na úhradě výdajů - z nynějších zhruba 9 by se měla jejich účast zvednout na 12 až 15%. Tvrdě se bojovalo o hodnotu bodu. Zatímco lékaři žádají 1 korunu, navrhují pojišťovny mnohem méně, 60 - 70 haléřů. Ve hře zůstává stále řada různých možností a reforma zdravotnictví je stále nedokončena. Jde o choulostivý politický problém, o čemž svědčí, že se vláda ani 26. června nedohodla, jak a kdy by měla být zvýšená finanční pacientova účast zavedena. Kabinet vrátil ministru Stráskému návrh zákona obsahující zvýšení z 9 na 15% a vyžádal si nové návrhy formy pacientovy účasti. Ministr Stráský přesto doufá v zavedení reformy zdravotnictví od dubna 1998. POLYGON 6/1997 1 [pageend3]Kritická situace ve zdravotnictví pokračovala i na začátku července, kdy řada lékařů požadovala od pacientů úhradu v hotovosti. I když od tohoto řešení nakonec ustoupili, ukázalo se zcela zřetelně, že současný stav není udržitelný, a že musí být co nejrychleji vyřešen ve spolupráci pojišťoven, lékařské komory a vlády. Všechny strany měly svoji pravdu - vláda, že zdravotnictví je předimenzované a proto neúnosně drahé, - pojišťovny, že prostě nemají dost prostředků, - a také lékaři, podle nichž současný systém vede jen k hromadění bodů, je nespravedlivý a demo- tivuje výkonnost. Všechno ukazovalo, že nalezení kompromisu bude mimořádně obtížné. Ozvaly se i hlasy, které žádaly zcela nový přístup, při kterém by stát přestal být garantem zdraví a zůstal by jen solidárním pomocníkem těch občanu, kteří pomoc potřebují. Příznivci tohoto názoru navrhují systém individuálního pojištění v kombinaci s přímými platbami a s příspěvkem státu v případě potřeby - tedy jen nemajetným. Takové řešení je však v současné situaci neprůchodné. Připravovaný zákon o novém zdravotnickém systému je mnohem solidárnější a přesto se počítá s tvrdým odporem především opozičních stran při jeho projednávání na podzim v parlamentu. SOCIÁLNÍ POLITIKA Ministr práce a sociálních věcí připravil novely sociálních zákonů, které mají zvýšit adresnost sociálních dávek, snížit počet rodin s nárokem na přídavky na děti a nově upravit sociální příplatky studentům a podpory v nezaměstnanosti. Tyto návrhy by měly uspořit státnímu rozpočtu asi 700 milionů korun. Budou předloženy parlamentu. Nehledě na tyto novely však považují všechny vládní strany za potřebné reformovat celý sociální systém, který by měl být průhlednější a více by měl využívat daňových nástrojů. Měl by u nezaměstnaných více motivovat zájem o práci. Na samém začátku jednání o reformu však už vznikly spory mezi koaličními stranami. Při tom je nutno očekávat, že opozice bude přitvrzování sociálních zákonů rozhodně odmítat. Jejich prosazování bude vyžadovat pevnou jednotu koalice. Na scénu znovu vstoupily odbory. Celostátní Rada pro sociální dialog, tzv. tripartita, jednala 16. června za účasti premiéra. Ten vyzval oba další partnery - odbory i zaměstnavatele -, aby v duchu úsporných opatření obou vládních ‘balíčků’ udrželi mzdy a produktivitu práce v potřebné relaci. Odboráři protestovali proti připravovaným škrtům v sociálních výdajích a zvláště nesouhlasili s ohlášenými restrikcemi bez časového omezení. Přes tyto nesouhlasné postoje však konečný dojem ze zasedání svědčil o dosaženi dočasného souhlasu všech s nutnými opatřeními vládních balíčků, i když ‘sociální smír’ v posledních dnech viditelně oslábl. PARLAMENT Dne 1. července byla zahájena 20. schůze Poslanecké sněmovny, na které se očekávají tvrdé boje mezi vládními a opozičními stranami. Mezi zvláště konfliktní body přeplněného programu (téměř 90 bodů) patří zpráva o činnosti vlády, jejíž pracovní znění již vláda schválila. Spory se čekají také při jednání o plnění státního rozpočtu, s nímž souvisí oba vládní úsporné ‘balíčky’. Těžké střetnutí vyvolají i tři návrhy zákona o zřízení vyšších správních celků. V prvních dnech zasedání schválila sněmovna program schůze. Předseda Zeman potom vyhlásil stav legislativní nouze, aby bylo možno některé potřebné zákony projednat ve zkrácených Ihůtách. Všichni poslanci se v těch dnech připravovali na tvrdá utkání, k nimž mělo dojít v příštích dnech. POLITICKÉ STRANY Zhoršená hospodářská situace, pokles přízně voličů vládních stran a vzrůst preferencí pro sociální demokracii vedly v druhé polovině června ke stále zřetelnějším neshodám uvnitř koalice. Jestliže za Kalvodova předsednictví ODA spolu s KDU-ČSL tvořila jasnou frontu malých vládních stran proti ODS, změnil příchod M. Zantovského do čela ODA tyto pozice uvnitř koalice. Předseda KDU-ČSL J. Lux již několikráte naznačil možnost užší spolupráce své strany se sociální demokracií. Považuje ‘klasickou liberální politiku’ za neúspěšnou. Klasický liberalismus nemá podle předsedy KDU- ČSL v evropských podmínkách pevnou půdu a v případě české vládní politiky prakticky selhal. Luxova strana je podle něj představitelkou křesťanské demokratické tradice, a odlišné názory od dalších koaličních stran vidí jako důsledek sporů mezi liberálním a křesťansko-demokratickým politickým konceptem. Představitelé ODS naopak vyjádřili přesvědčení, že spory uvnitř koalice vyplývají z lidoveckého obratu k levicové politice a k ČSSD. Ani Lux ani Klaus však zatím nemají o vládní koalici obavu. Luxovo pojetí má konec konců v jeho vlastní straně pro2 POLYGON 6/1997 [pageend4]tivníky, k nimž zřejmě patří i místopředseda strany a Poslanecké sněmovny Jan Kasal. Ten odmítá užší spolupráci se Zemanovou sociální demokracií. Vedení ODA vydalo 24. ěervna tzv. liberální manifest, v němž odmítlo výroky předsedy KDU-ČSL J. Luxe o selhání liberální politiky, odmítlo snahu „oživovat pod heslem sociálně tržního hospodářství socialistické koncepce“ a odmítlo i „demagogické sliby opozice“. Reakce představitelů ODS na tento manifest byla v podstatě kladná, i když někteří z nich v něm viděli zjevnou snahu ODA upoutat na sebe pozornost. Koncem června se tedy změnily vnitro- koaliční vztahy - skončilo tiché spojenectví ODA a KDU-CSL a všechny tři strany zaujaly víceméně samostatné postavení. Česká sociální demokracie, nejsilnější opoziční strana a podle průzkumů veřejného mínění strana s nějvětším počtem volebních příznivců se v červnu a počátkem července vyhřívala na výsluní svého rostoucího vlivu. Chystala se zahájit otevřený útok na vládu, ale zatím se k němu neodhodlala. Mezitím, jakoby v přípravě na tento útok, se snažila posílit svoje pozice ‘verbováním’ u Luxo- vých lidovců. Několikrát otevřeně podpořila Luxe v jeho kritice ‘klasického liberalismu’ Klausovy vlády. Ale ani Zemanova strana není bez vlastních vnitřních potíží. Silné postavení předsedy a jeho drsné autoritářské vystupování naráží zřejmě na nesouhlas některých členů ve vedení strany. Zeman prosadil v červenci zvolení bývalého vysokého komunistického funkcionáře Šloufa za volebního manažera strany přes odpor četných členů vedení. Toto vítězství se však může v budoucnu obrátit proti němu. Stejně i přijetí dalšího známého bývalého vysokého činitele komunistické strany Radima Valenčíka do řad strany ohrožuje její postavení a tím i jejich předsedu, protože současný nedobrý stav ‘kádrové’ politiky může přimět zásadní demokraty ve straně k rozhodným krokům. V průběhu katastrofy Na začátku července se hospodářská situace nepatrně zlepšila, resp. nesplňovaly se zcela ony černé předpovědi, vyhlašované především z opozičních řad. Vláda se chystala do boje za prosazení všech restriktivních opatření obou balíčků, která měla pomoci zvrátit předchozí nepříznivý hospodářský vývoj. Ale již 4. a zvláště v sobotu 5. července už nic z jejích záměrů neplatilo. Přišly první a za nimi další a stále horší zprávy o povodni ze seyemí Moravy, ze Slezska i z východních Čech. Všechny tzv. horké politické problémy rázem vychladly. Vláda, její členové, parlament jako celek i jednotliví poslanci a senátoři reagovali překvapivě rychle a energicky. To byl v té chvíli první pozitivní poznatek. Záplavy přerušily politické spoiy a přiměly poslance všech stran k mimořádné dohodě, kterou navrhl poslanec za ČSSD Pavel Dostál. V ní se opozice zavázala, že nevyužije ve dnech pobytu koaličních poslanců a ministrů v místech katastrofy svoji početní převahu ve sněmovně k prosazení vlastních návrhů. Podle této dohody se odpovídající počet opozičních poslanců nezúčastnil hlasování. Tato gentlemanská dohoda, to byl druhý sympatický projev smyslu pro potřeby společnosti ve sněmovně. Tato solidámost, nečekaná v zákonodárném sboru, měla strhující příklad v nesmírné vlně celonárodní solidarity, která se zvedla v celé republice prakticky ihned po rozšíření ohromujících zpráv o katastrofě. Je třeba uvést všechny prostředky hromadného zpravodajství, z nich především Českou televizi, jejíž záběry z postižených míst otřásaly svědomím všech a vzbudily onu reakci. Všichni jejich pracovníci mají na tom zásluhu, kterou je nutno ocenit. Je třeba jednoduše konstatovat, že v době od 5. až do 21. července 1997 se normální politický život zastavil, politické spory utichly a veškerá pozornost se soustředila na pomoc postiženým lidem. Vláda, ministři, okresní činitelé, představitelé obcí a pracovníci různých dobrovolných organizaci i nesčetní jednotliví občané se snažili podle svých sil řešit úkoly a situace, které přinášela katastrofa. Impozantní bylo i množství finančních příspěvků, které občané z nepostižených oblastí posílali na příslušná Konta, určená podpoře nešťastných spoluobčanů. Po katastrofě Když néjhorší skončilo, bylo třeba řešit následky, které byly zlé a pro naši společnost úplně nové. Vláda se na několika schůzích mtenzivně zabývala situací a určila svého místopředsedu a ministra životního prostředí Jiřího Skalického vládním zmocněncem, který bude řídit celou pomoc státu postiženým oblastem. Bude mít k dispozici vládní výbor, složený z náměstků vybraných ministerstev. Práce na obnově měst, vesnic, komunikací a celé krajiny byly zahajovány hned při poklesu vodní hladiny a probíhají bez přerušení POLYGON 6/1997 3 [pageend5]stále. Vláda také již uvolnila značné částky, vypsala tzv. povodňové státní dluhopisy a hledá stále nové finanční zdroje. Je pochopitelné, že všechna tato činnost stále nestačí, a že postižení občané mají často pocit, že pomoc je nedostatečná a především příliš pomalá. Po skončení akutního ohrožení zůstala a trvá obecná solidarita občanů, pokračují pomocné akce, organizované vedle obecních, okresních a státních orgánů také dobrovolnými organizacemi, které účinně pomáhají tam, kde je to nejvíce zapotřebí. Pomáhá stále značný počet dobrovolných soukromých osob. Také finanční pomoc přichází i nadále s řad šťastnějších spoluobčanů, úspěšně proběhlo první kolo prodeje státních dluhopisu a připravuje se druhé. Přes všechno toto úsilí je zřejmé, že odstraňování a náprava způsobených škod bude trvat několik let, a že se nepodaří všechny škody odčinit. NÁVRAT K VNITROPOLITICKÉMU NORMÁLU Bezprostředně po skončení akutního nebezpečí skončila i solidární spolupráce a zdrženlivost politických stran. Především opozice přišla s kritikou organizace záchranných akcí vlády. Podle M. Zemana „mimořádné výdaje vyžadují i mimořádné prostředky“. ČSSD chce koncem srpna předložit návrh tzv. povodňového rozpočtu. Na něm by se podle něj mohla opozice s koalicí snáze dohodnout než nad jiným řešením. Zabránilo by se také možnosti, že by vláda pod záminkou důsledků povodní skrývala neúspěchy své hospodářské politiky. Koalice tento postup odmítá a uvažuje o jiných finančních zdrojích, mezi nimi také o dočasném zvýšení některých daní nebo o zvláštní ‘povodňové dani’. Zatím hledá optimální řešení. Obnovily se staré spory mezi kpalicí a opozicí, i v koalici samotné. KDU-ČSL nesouhlasila s formou privatizace jedné z velkých bank, Investiční a poštovní banky, jak ji navrhla ODS. A předseda ODA ostře odmítl návrhministerstvaobrany,které vede člen KDU-ČSL M. Výborný, prodat 100 tanků T-72 do Alžíru, a za získané peníze koupit cvičné letouny L-39 pro armádu. Předseda ČSSD jednoznačně podpořil KDU- ČSL v obou sporných záležitostech. V případě tanků za letadla se pokusil o urovnání sporu sám prezident Havel, ale bez úspěchu. Zatím tato pře zůstává otevřená. V srpnu byla už vnitropolitická scéna zase úplně normální, spory se vrátily se starých forem. Při tom je příznačné, že tři významné parlamentní strany mají vnitřní těžkosti. ODS připravuje analýzu příčin, které vedly v minulých týdnech ke ztrátě voličské přízně. Ve straně znovu sílí kritika předsedy Klause a v části jejích představitelů vzniká poraženecká nálada pro příští parlamentní volby. KDU-ČSL nemá jasno o přístupu ke své další strategii, zvláště k možné budoucí užší spolupráci s ČSSD. I když to její vedoucí činitelé odmítají, je zřejmé, že příklon k levicovému politickému směru by mohl výrazně ohrozit jednotu strany. Bez vnitřních sporů není ani sociální demokracie. Jak již vvčervenci přiznal místopředseda strany VI. Špidla, probíhá ve straně živá diskuze o volebním manažeru Miroslavu Sloufovi, který se podle některých informací snaží zbavit se svých odpůrců z vedení strany, aby ji ovládl. Mezi ně patří Petra Buzko- vá, sám Vladimír Špidla a Stanislav Gross. Vše nasvědčuje tomu, že boj o Šloufa sociální demokracii ještě čeká. Nepůjde v něm jen o čistě vnitrostranickou otázku, protože politický charakter a důvěryhodnost nejsilnější opoziční strany má veliký význam pro demokratický charakter celého státu. SLOVENSKÁ REPUBLIKA Trvalé vnitropolitické problémy K nim patřily v červnu, červenci i v srpnu spory prezidenta s premiérem a s vládou. V červnu obvúiil ministr vnitra Krajči Michala Kováče z krachu květnového referenda o vstupu do NATO. Prezident podle ministra „svévolně a bez opory v zákonu“ spojil obě referenda v jedno, i když věděl, že tento postup odporuje Slovenské ústavě. Svévolně tak prý „vehnal slovenské občany do chaosu“, protože si tak chtěl zajistit dosažení potřebné účasti voličů na hlasování o přímé volbě hlavy státu. V červenci zase navrhl prezident Kováč pod dojmem rozhodnutí Evropské komise o nezařazení Slovenska do první vlny rozšíření Evropské unie slovenské vládě, aby odstoupila, pokud nehodlá provést neprodleně demokratické změny ve své politice. Vladimír Mečiar samozřejmě tento požadavek odmítl a oznámil, že si Slovensko vyřeší svoje spory v roce 1998 volbami - nového prezidenta, nového parlamentu a nových obecních představitelů. Podle premiéra není současná Jistá forma mezinárodní izolace Slovenska“ zaviněna jím ani vládou a nepovažuje ji také za národní neštěstí. Prezident 4 POLYGON 6/1997 [pageend6]Kováč však tuto skutečnost za národní tragédii považuje. Druhým trvalým vnitropolitickým sporem je spor s maďarskou menšinou. Tentokrát podnítilo jeho nové vzplanutí rozhodnuti slovenského ministerstva školství, aby žáci všech slovenských škol, tedy i v menšinové oblasti, dostali výroční vysvědčení jen ve slovenském jazyku. Byla tím ukončena praxe zavedená a bez přerušení uplatňovaná od roku 1921. Pobouření, které to vyvolalo mezi Maďary, vedlo až k tomu, že na setkáni s maďarským premiérem v Györu přislíbil Mečiar, že rozhodnutí slovenského ministerstva školství bude zrušeno a opět bude vydáváno dvojjazyčné vysvědčení. Vztahy mezi politickými stranami, opoziční iniciativa Slovenský premiér byl v posledních měsících soustavně kritizován, že zanedbává dialog s opozicí. Uspořádal proto tzv. kulatý stůl, u kterého zasedli s výjimkou Demokratické strany všichni představitelé opozice. Jednání však skončilo neúspěchem, protože žádný z předložených návrhů nebyl druhou stranou akceptován. Demokratická strana k tomu prohlásila, že šlo jen o zastírací manévr premiéra, který chtěl zlepšit svůj image v zahraničí, aniž by změnil svoji politiku. V červenci podepsali opoziční strany dohodu o předvolební koalici. Mezi signatáři jsou Křesťansko-demokratické hnutí, Demokratická unie, Demokratická strana a Strana zelených. Vyhlášeným cílem tohoto nového politického útvaru na Slovensku, který si dal jméno Slovenská demokratická koalice - SDK, je vítězství v parlamentních volbách v příštím roce a obnovení naděje Slovenska na vstup do NATO a EU. Výzkum veřejného mínění v této chvíli dává nové koalici naději na vítězství nad Mečiarovou HZDS. Tato událost by mohla znamenat počátek obratu vývoje na Slovensku, je však nutno vyčkat, jak budou na spojení opozičních sil reagovat vládní strany, především ale premiér Mečiar, a jak budou vedoucí činitelé SDK schopni udržet opravdovou jednotu a přesvědčit voliče o smyslu a významu boje za opravdu demokratické Slovensko. Staré zahraničně-politické potíže Je po madridském zasedání NATO, a předpovědi o neúčasti Slovenska v první vlně rozšiřování této organizace byly plně potvrzeny. Také zasedání Evropské unie se Slovenské republice vyhnulo. Slovenská pozice uvnitř střední Evropy je zcela nepřirozená a proto nebezpečná. Zeměpisně téměř centrální země Evropy stojí mimo politické a hospodářské úsilí této tak důležité oblasti pro mír na evropském kontinentě. Americký velvyslanec v Bratislavě ve svém vystoupení po madridské schůzce řekl zcela jednoznačně, že Slovensko nebylo schopno zajistit si vstup do NATO v první vlně v důsledku jen a jen svých vlastních politických rozhodnutí, „která se dělají v Bratislavě, nikoli ve Washingtonu nebo v Bruselu“. Jestliže na takový otevřený a výstižný výrok, který je výsledkem objektivního rozboru, reagoval slovenský premiér zcela nediplomatickým útokem ve slovenské televizi, v němž přirovnal Ralphy Johnsona k sovětskému velvyslanci v Praze Červoněnkovi v ve dnech vpádu ‘spřátelených vojsk’ do Československa v r. 1968, je to nejen naprosto falešný pohled, ale je to i výrok, který diskvalifikuje svého autora pro místo odpovědného státníka. Vladimír Mečiar tímto napadením jen potvrdil, že jeho schopnosti zdaleka nedosahují úrovně, která je jednak obvyklá ve styku mezi civilizovanými demokratickými politiky, ale která je současně i nezbytnou podmínkou obecné přijatelnosti politika ve společnosti slušných lidí. Nejde však bohužel jen o osobu pana Vladimíra Mečiara. Jde o premiéra demokraticky zvolené vlády země, která se hlásí k demokratickým zásadám a chce patřit k demokratickému světu. Jde tedy o celý slovenský stát a o jeho občany. Lze pochopit, že nepříjemný výrok vyvolá právě svou pravdivostí a otevřeností emoce toho, kdo je zasažen, ale povinností odpovědného státníka je oddělit a ovládnout svá citová hnutí. Uvědomuje si slovenský premiér, jak mnoho nezvládnutím svého vzteku poškodil věc Slovenska ve světě? Nové zahraniční nepříjemnosti Na Slovensku vyšla kniha ‘Dějiny Slovenska a Slováků’ z pera katolického kněze Milana Ďurici. V ní je Tisův Slovenský štát představen sympaticky a i některé jiné události jsou popisovány způsobem, který zkresluje historii ve prospěch totalitního slovenského režimu za druhé světové války. Vedení HZDS a ministerstvo školství odmítalo kritiku této knihy z řad historiků Slovenské akademie věd, Slovenské židovské obce a Evangelické církve, podle kterých Ďurico- va kniha vyvolává protičeské, protimaďar- ské, protižidovské a protievangehcké nálady. Když však Evropská komise obvinila Ministerstvo školství z „neadekvátního využití finančních prostředků z programu PHARE“, POLYGON 6/1997 5 [pageend7]označila Ďuricovu knihu za revizionistickou a protestovala u slovenské vlády proti jejímu používání při výuce ve slovenských školách, slíbil VI. Mečiar při své návštěvě v Amsterodamu koncem června, že ji stáhne z oběhu. Svůj slib také splnil k 1. červenci 97. Podobně se dostala mimo hranice Slovenska záležitost poslance Národnej rady Slovenskej republiky Gauliedera, který byl zbaven svého mandátu. Když o protiústavnosti tohoto postupu rozhodl slovenský Ustavní soud a zákonodárný sbor na tento soudní nález nereagoval, začaly se o celý případ zajímat evropské instituce, především Evropská komise a také Spojené státy americké prostřednictvím svého bratislavského velvyslance R. Johnsona. Také poslední Slovensku nakloněná západní mocnost, na kterou VI. Mečiar ještě tiše spoléhal, Francie, poradila slovenské vládě, aby Gauliedera pustila znovu do parlamentu. Věc je mimořádně choulostivá ne pro velký význam Gau- liederovy osobnosti, ale pro zásadní symboliku jeho případu. Zákonodárný sbor demokratického státu zbavil mandátu svého člena, který byl zvolen ve svobodných demokratických volbách. Poslanci tak sáhli na samé základy demokratického systému vlády. Ne- podaří-li se dát tuto záležitost v brzké době do pořádku, bude to znamenat další závažné zatížení Slovenska na jeho cestě do evropských organizací. ČESKO-SLOVENSKÉ VZTAHY Ani na konci jara a v průběhu léta se ve vzájemných česko-slovenských vztazích neudálo nic pozitivního. Zůstaly omezeny na minimum a vyhrazeny vlastně jen prostým občanům, sportovcům a kulturním pracovníkům. Živé jsou ekonomické oblasti, ale i ty musí překonávat řadu překážek, které jim kladou do cesty většinou politikové. Celní unie sice přežívá, ale jen s velkým úsilím především na úrovni podniků, které vzájemnou spolupráci potřebují. Politická spolupráce přes hranice je téměř nulová. Ani prezidenti obou států se nesetkávají tak často, jak by mohli a měli, o premiérech ani nemluvě. Spory o majetkové pohledávky Stále nedořešeny zůstávají otázky konečného majetkového varování z bývalé federace. Proti sobě stojí požadavky, které nejsou uspokojeny. Slovenská strana žádá zlato v hodnotě 60 milionů korun a někdy se ozve požadavek náhrady za federální vlajku, který ovšem lze těžko vyjádřit v číslech. Proti tomu žádá česká strana 24,7 miliard korun z rozděleni bilance bývalé Státní banky československé. Jde o pohledávku, potvrzenou dvojnásobným zahraničním nálezem, ale přesto neuznávanou ze slovenské strany. Ale Češi požadují další částky od bank, resp. od finančních institucí, zaněž ručí slovenské ministerstvo financí. Československá obchodní banka žádá již dlouho o 14 miliard, které slovenský dlužník neplatí. Proto se v minulých týdnech obrátila česká banka na Mezmárodní středisko pro řešení sporů z investic se sidlem ve Washingtonu. Jistě to není nejlepší způsob vyrovnávání dluhů mezi blízkými stranami, ale co si má česká banka počit, když slovenský dlužník na řadu urgenci nereagoval? Za Čtyři roky od rozdělení společného státu získala již česká strana zkušenosti, že splácení dluhů je slabou stránkou slovenského partnera. Majetkové vyrovnání československé federace zůstává stále v nedohlednu, místo toho slyšíme občas nevlídné výroky ze Slovenska na téma, jak Češi ošidili Slováky. Při příležitostných debatách na podobné téma se ozývají různé, více či méně zastřené výtky na českou adresu. Na přiklad při nedávné televizní debatě v Bratislavě pronesl slovenský premiér tato slova: „Politická situace na české scéně vylučuje možnost konstruktivních pozic k řešení vzájemných vztahů.“ Proto je podle VI. Mečiara schůzka s V. Klausem zatím „bezpředmětná“. Víc nic. Proč jsou konstruktivní pozice české strany vyloučeny, to se nedozvíme, a nedozvíme se ani, co takové pozice představují. Jen můžeme tušit, že smysl tohoto výroku je negativní. Česko-slovenské vztahy tedy musí dále trpělivě čekat na svoje zlepšení. Snad k němu dojde po volbách. 6 POLYGON 6/1997 [pageend8]HOSPODÁŘSKY PŘEHLED Du š an No v ák ČESKÁ EKONOMIKA Inflace i nezaměstnanost vyšší Červnová inflace obsahuje mimo jiné zdražení některého zboží po oslabení kurzu české koruny. Zvyšování cen dovozu se však neprojevilo tak pronikavě, jak se mnozí pozorovatelé obávali. Proti květnu se inflace zvýšila o 1,2%, proti červnu 1996 o 6,8%. Vzestup ovlivnily vyšší ceny brambor, ovoce a zeleniny. Inflace za červenec výrazně stoupla o 3,5%. Deregulační úpravy nájemného a cen energií způsobily vzestup o 3,2%, jádrová inflace, tj. bez administrativních vlivů, se zvýšila pouze o 0,24%. Ceny potravin a nápojů klesly o 0,9%. Meziroční nárůst proti stejnému měsíci 1996 vykázal 9,4%. Míra nezaměstnanosti se ke konci června ve srovnání s květnem zvýšila o 0,2% na čtyři procenta, počet nezaměstnaných dosáhl 200 tisíc a volných míst nabízely úřady práce 80 000, na jedno připadá 2,5 uchazeče o práci. V červenci vzrostla nezaměstnanost na 4,3% a počet nezaměstnaných dosáhl 222 tisíc. Podle odborníků ukazuje tento vývoj, že podniky skutečně zahájily restrukturalizaci. Úřady práce hlásí, že se nedaří zařazovat nové absolventy škol, neboť mnohé produkuji profese, o které není zájem. Značný počet pracovníků uvolněných z průmyslu přešlo do sektoru služeb, který vykazuje již 2,3 mil. zaměstnanců, tj. 63% celkového počtu v ČR. Od 1. září platí cestující za dopravu po železnici v průměru o 33% více. Při jízdě na delší vzdálenosti se jízdné zvyšuje poměrně méně. Od stejného data se ruší důchodcům nad 70 let bezplatná přeprava ve 2. třídě osobních vlaků. Podle ministerstva financí se tak vyrovnává postavení všech důchodců, ČD jim poskytnou slevu 50%, která dosud platila do 70 let. Dětem dojíždějícím do škol utlumí zvýšení jízdného příspěvek na dopravu, který se dvakrát ročně přizpůsobuje růstu jízdného v autobusové dopravě. OSŽ úpravu odmítá a považuje toto opatření za vítězství společností silniční dopravy. Státní finance Poslanecká sněmovna schválila zvýšení daně z přidané hodnoty (DPH) u pevných paliv, plynu a elektrické energie z 5 na 22% k 1. 1. 1998. Státní rozpočet tím získá v příštím roce navíc 6,5 mid. Kč. Opozice považuje za nepřijatelné, že drobní spotřebitelé budou od nového roku platit za plyn a elektřinu o 16% více a sociálně slabí nedostanou žádnou kompenzaci. Sněmovna však nepřijala novelu spotřební daně, neboť ODS a ODA odmítli návrh lidovců zavést zvýhodněnou tzv. zelenou naftu pro zemědělce. Daň z příjmu právnických osob poslanci snížili z dosavadních 39 na 35%. Podle odhadů MF každý pokles daně o jeden procentní bod znamená snížení příjmů rozpočtu o 800 mil. až 1 mid. Kč. Koalice se však domnívá, že jde o prorůstové opatření, opozice tento názor nesdílí. Někteří poslanci prosazovali snížení až na 29%. Podle novely se také prodlužují pásma, aby se příjmy nedostávaly vlivem inflace do vyšších daňových sazeb. Od 1. 8. prodávaly pobočky sedmi tuzemských peněžních ústavů povodňové dluhopisy o nominální hodnotě 1 000 a 10 000 Kč, splatné za pět let v roce 2002. Vláda chce získat především od veřejnosti pět miliard korun na odstranění škod, způsobených záplavami. Předpokládala, že institucionální investoři tyto cenné papíry příliš kupovat nebudou, neboť po odečtu daně 25% kryje úrok pouze inflaci. V prvním roce činí 12,5%, v dalších letech procento roční inflace plus 2,5%. Majitel dluhopisu si pouze uchová kupní sílu vložených peněz. Podle očekávání tyto cenné papíry nakupovali obPOLYGON 6/1997 7 [pageend9]čané na důkaz solidarity s obyvateli oblastí postižených záplavami a v polovině srpna již spolu s podniky a peněžními ústavy upsali první sérii ve výši jedné miliardy korun. Proto vláda rozhodla, že koncem srpna zahájí prodej druhé série opět ve výši jedné miliardy. Vláda schválila 24. 7. prodej Investiční a poštovní banky (IPB) japonské Nomuře. Toto japonské fmanění impérium se zavázalo, že koupí 36% akcií státu za téměř 6 mid. Kč. Přesnou cenu ještě stanoví audit banky. Nomura rovněž navýší jmění banky úpisem akcií o dalších 6 mid. a vloží ještě 12 mid. Kč. Lidovečtí poslanci byli proti, údajně tento záměr měla vláda předložit napřed parlamentu. IPB až dosud ovládala skupina akcionářů sdružených kolem managementu a její důvěryhodnost nebyla vysoká, mnohé obchody neprůhledné. Bankéři očekávají, že Nomura dodá potřebný kapitál, provede nutné personální změny a postavení IPB stabilizuje. Během července příjmy státního rozpočtu převýšily výdaje o 6 miliard a schodek ve státní pokladně se snížil na necelých 9 mid. Kč. Tento dobrý výsledek však způsobila přísná omezení výdajů, která jednotlivým rezortům určil ministr financí Pilip. Příjmy byly nižší než ve stejném měsíci minulého roku a ke konci července dosáhly téměř 300 mid. Kč. Pro povodně stát uvolnil v červenci 773 mil. jako první pomoc a mimořádnou dotaci obcím. Vláda schválila valorizaci důchodů k 1. 8., která zvyšuje průměrný starobní důchod z nynějších 4620 na 5105 Kč. Všechny důchody se zvyšují o pevnou částku 200 Kč, procentní výměra stoupne o osm procent. Průměrný starobní důchod dosahuje asi 59% průměrné mzdy. Opozice zdůrazňuje, že úroveň penzí zaostává za reálnou hodnotou, jakou měly v roce 1990, asi o 11%. Úpravou od začátku srpna se tento poměr zlepší na 92% hodnoty roku 1989. Ministerstvo práce a soc. věcí se obává, že na důchodech vyplatí letos více, než budou činit povinné odvody z mezd na pojistné. Burza Začátkem července překonal index PX-50 hranici 500 bodů a po celý měsíc se držel velmi blízko této úrovně. Počátkem srpna se však jeho hodnota zvýšila a v polovině srpna překročila 540 bodů. Nositeli vzestupu byly akcie Komerční banky, SPT, Telecom, ČEZ a Škoda Plzeň. Úroveň obchodů však není vysoká a účast zahraničních investorů prakticky nulová. Oproti dřívějšímu očekávání drobní akcionáři, tj. dikové, neprojevují zájem o valné hromady svých společností. Spořitelní privatizační - Výnosový inv. fond (vlastní jmění téměř 6 mid. Kč) svolal řádnou valnou hromadu do Prahy na výhodnou hodinu 12.30, ale ze 228 tisíc fyzických akcionářů se jich dostavilo 15, a ze 159 právnických osob 9 zástupců, celkem 24 účastníků. Hospodářský výsledek za rok 1996 činil minus 212 mil. Kč, schválené odměny představenstvu a dozorčí radě za zbytek letošního roku dosáhly více než milionu korun. Podobnou částku obdrží tito funkcionáři také v příštím roce. Mnohé společnosti svolávají hromady do cizího města na brzkou hodinu, např. První brněnská strojírna do Prahy na 8.00 hod., Zbrojovka Vsetín rovněž do Prahy na 10.00 hod. Dividendy podniků za minulý rok nejsou tak vysoké jako loni, kursovní lístek obsahuje pouze 50 firem, které zisky akcionářů vyplácejí. Podle Českého statistického úřadu (ČSÚ) dosáhl souhrnný hospodářský výsledek podniků v prvním čtvrtletí letošního roku 22 mid. Kč (zisky 40 mid., ztráty 18 mid.), tj. o deset miliard méně než v minulém roce. Pohledávky po lhůtě splatnosti jsou koncem čtvrtletí na stejné úrovni jako v minulém roce, kolem 200 mid. Kč, nejvíce jich evidují obchodníci (48 mid.) a zpracovatelský průmysl (107 mid.). Někteří členové bankovní rady ČNB zastávají názor, že největším problémem čes8 POLYGON 6/1997 [pageend10]kého kapitálového trhu je zneuživání svěřených fondů jejich managementem. Do většiny fondů se dostaly akcie pomocí bodů při kupónové privatizaci. Lidé si je nepřepočítá- vají na peníze, i kdyby chtěli, nemohou. Jedinou cestou, jak přinutit správce k mravnímu chovám a umožnit investorům přístup k aktivům je otevření všech fondů. Když podílník ztratí důvěru v otevřený fond, vybere si svůj podíl na čistém jmění, při uzavřených to nemůže. Otevřeni by se však muselo provést postupně, aby při změně mnoho podílníků svoje aktiva nevybralo najednou. Zpočátku by při výběru museli platit vyšší poplatek. V zahraničí je většina fondů otevřených, v ČR převažují uzavřené. Snad parlament projeví podle těchto návrhů zákonodárnou iniciativu. Začátkem července koruna oslabovala. Dne 21.7. klesl kurs koruny za DEM až na 19,20 Kč, za US $ se platilo 34,40 Kč. Podle obchodníků byly příčinou záplavy, které utlumí makroekonomické ukazatele, a pokles úrokových sazeb. ČNB snížila reposazbu na 16% (úroky za půjčky bankám, koncem června se pohybovaly kolem 30%). Tím ukázala, že preferuje slabší korunu a nebude intervenovat. Zřejmě považuje snížení úrokových sazeb za nezbytné v době, kdy zemi postihly povodně a podniky i fyzické osoby budou potřebovat peníze na odstranění škod. V návaznosti snížily svoje sazby také komerční banky. Červenec skončil vůči DEM na 18,80 Kč a US $ na 34,50 Kč. V srpnu konina poněkud posílila, kurz DEM se pohyboval něco málo nad 18 Kč a US $ kolem 34 Kč. Odměňování lékařů Od 1. července platí nově vypracovaný sazebník lékařských výkonů. Na cenách se však dohodli pouze stomatologové, nemocnice a dopravní služby. Zubní lékaři mají vlastní ceník vyjádřený v korunách. Nemocnice budou dostávat paušální platby, které vycházejí z péče poskytnuté v loňském roce. Česká lékařská komora (ČLK) se však se Všeobecnou zdravomí pojišťovnou (VZP) nedohodla na ceně bodu, ve kterém sazebník vyjadřuje hodnotu zdravotnických výkonů. Ambulantní lékaři požadovali jednu korunu, VZP však tvrdila, že pro splnění tohoto požadavku by musely pojišťovny získat dodatečných 40 miliard Kč a nabízela za bod pouze 46 haléřů. ČLK proto vyzvala 29. 6. ambulantní lékaře, aby vybírali od pacientů platbu podle seznamu výkonů v hodnotě bodu za jednu koninu až do té doby, než bude dosaženo dohody o definitivní ceně za bod. Ministr zdravotnictví Jan Stráský i někteří právníci považují platby v ambulantní sféře za porušení právního řádu, neboť tyto služby mají lékaři poskytovat za zdravotní pojištění. Kdo odmítne ošetřit pacienta, když tento nezaplatí, dopouští se údajně trestného činu. Sdnižení pro ochranu pacientů vyzvalo občany, aby za péči hrazenou z pojištění neplatili a obvinili ČLK, že navádí své členy k trestným činům. VZP požádala Okresní soud v Olomouci, kde ČLK sídlí, aby vydal předběžné opatření, že se komora zdrží výzev, aby lékaři požadovali od pacientů platby. Podle hlášení zpravodajů však většina lékařů peníze nevybírala. Po mnohých jednáních ČLK v sobotu 5. 7. oznámila, že se s VZP dohodla na 77 haléřích za bod pod podmínkou, že lékaři nebudou ordinovat déle něž 10 hodin za den. Mají také možnost žádat paušály, které vycházejí z loňské úhrady s menším navýšením. Konečně mohou lékaři také pracovat 12 hodin deimě při ceně bodu 46 hal. Peníze, které od pacientů vybrali, plátcům vrátí. Dohoda platí pro třetí čtvrtletí 1997. Radikální část lékařů v ČLK však žádá, aby pacienti na každý bod, vykázaný v ordinacích, dopláceli 23 haléřů. O víkendu 5. 7. postihly zvláště severní Moravu a východní Čechy vytrvalé deště. Od nedělního rána stoupala voda řeky Odry, Ostravice a Moravy. V Ostravě se již v pondělí do některých velkých závodů zaměstnanci nemohli dostavit, neboť mnohé želez- POLYGON 6/1997 9 [pageend11]nični tratě i silnice byly nesjízdné. V průběhu týdne se záplavy rozšířily i na Olomoucko a Kroměřížsko, v dalších dnech rozvodněná řeka Morava zasáhla okolí Zlína, Otrokovic, Hodonína a Uherského Hradiště. Mnoho postižených podniků zastavilo provoz, buď pro přímé zaplavení výrobních prostorů anebo pro nedostatek surovin a součástek, které dodavatelé nemohli odesílat. Záplavy budou mít nepříznivý vliv na letošní výsledky hospodaření významných průmyslových podniků na Moravě. Výpadky výroby, způsobené přerušením železniční dopravy, postihly Novou huť, Vítkovice, Třinecké železárny a další. OKD nemohly vyvážet uhlí do Německa a Rakouska. Provoz zastavil Barum Continental Otrokovice, Fatra Napajedla i výrobce letadel Moravan Otrokovice. Olma Olomouc neměla dostatek surového mléka a nemohla rozvážet výrobky spotřebitelům. Dvě třetiny čerpadel Benziny na severní Moravě nedostaly týden i déle žádné dodávky. Znalci odhadují škody způsobené povodní na 60 mid. Kč. Součet obsahuje škody způsobené podnikům (30 mid.), státu (12), městům a obcím (6), občanům (7 mid.), z toho 6 mid. škody na bydlení), různé (5 mid.). Jednotlivé podniky a zařízení či obce přihlásily svoje škody, např. Povodí Labe 250 mil., Přerovské strojírny 450 mil., Svit Zlín 185 mil. Kč. Povodeň 3000 domů a bytů zničila, 19 až 25 tisíc poškodila. 16 tisíc hasičů, 8600 vojáků a 2000 pracovníků CO evakuovalo 58 tisíc osob, z toho 12 tisíc nouzově ubytovalo. Podle ministerstva zemědělství asi 40% hospodářství uzavřelo pojistky, ale proti záplavám jen některá, asi 30 tisíc. Pomoc postiženým zemědělcům poskytne Pozemkový fond, který uvolní 1,5 mid. Kč. Jednu miliardu použije Podpůrný a garanční fond na dvacetileté úvěry úročené 5%. Úvěr se týká škod v živočišné výrobě, na stavbách, technologiích a pod. Za půl miliardy uhradí fond zemědělcům škody na úrodě podle vzorce 8600 Kč na hektar krát procento poškození. Podle Agrární komory však škody na plodinách dosáhly 2,3 mid. Kč a celkové přesáhnou 10 mid. Kč Pojišťovny pokryjí nároky fyzických a právnických osob, ale stát bude financovat obnovu infrastruktury. Podle předběžných odhadů průmyslová výroba poklesne o 1 až 1,3%, koruna může poklesnout až na 11% devalvačního pásma. Vláda poskytla postiženým oblastem pomoc ve výši několika set milionů korun: 170 mil. Kč z rezerv na havárie, 500 mil. z Pozemkového- fondu a 200 mil. z Fondu životního prostředí. Tři miliardy získá z výnosů malé privatizace a pět chce opatřit vydáním dluhopisů. Poslanecká sněmovna uvolnila 900 mil. Kč ze státních finančních aktiv. Celkem má stát k dispozici ze všech dostupných zdrojů 12,7 mid. Kč. Vláda poskytla okresním úřadům 800 mil. Kč na záchranné práce, demolice, vyplácení sociálních podpor atd. Postižené osoby dostaly jednorázovou výpomoc 30 000 Kč. Občanům, kteří přišli zcela o svůj příbytek, poskytne stát až jeden milion korun. Postižený předloží demoliční výměr a dostane jednorázovou finanční výpomoc 150 tisíc Kč. Zbývajících 850 tisíc získá ve formě státní dvacetileté půjčky s odkladem splatnosti na tři roky a úrokovou sazbou čtyři procenta. Nově vybudovaná nemovitost bude sloužit jako zástava úvěru. Obce dostanou různé prostředky do fondu obnovy, ze kterého budou poskytovat pomoc při opravách částečně poškozených nemovitostí. Podniky Lichtenštejnská společnost Blax Corporation připravuje obnovení výroby v části Poldi Kladno na začátek září. Údajně zajistila odbyt asi 200 tisíc tun oceli a úvěrové krytí z domácích i zahraničních zdrojů. Pro začátek zaměstná 1500 pracovníků. O Poldi se zajímá společnost Mossei International Holding (MIH) a je ochotna zaplatit při koupi 600 mil. Kč. Rovněž tento zájemce počítá se zahájením výroby, dohodl odbyt a také úvěry na rozběh výroby u Komerční banky. 10 POLYGON 6/1997 [pageend12]Řada podniků spolu s hlášením o dobrých výsledcích v prvním pololetí uvádí rovněž, že spolupracují s některým západním koncernem. Zahraniční společník zpravidla poskytne prostředky na investice spolu se znalostí technologie a zařadí vyráběné zboží do své prodejní sítě. Železárny a drátovny Bohumín (ŽDB) dokončí do závěru roku ve společném podniku s belgickou firmou Be- kaert investici za 900 mil. Kč, valná hromada schválila další za 1025 mid. Kč: budou vyrábět prvky pro stavebnictví. Americká mezinárodní společnost Reichhold Chemicals získala 50% účast v a. s. Jotun Spolchemie Ústí nad Labem. Firma se specializuje na prodej nenasycených polyesterových pryskyřic a s podporou nového strategického společníka rozšíří svoje obchody. Vítkovické hutě spolupracují s německým koncernem Krupp a s rakouskou ocelářskou společností Voest Alpine. Majoritním akcionářem 55% společnosti Pražské pivovary je britský koncem Bass. Největším akcionářem Moravských naftových dolů se stala francouzská banka Société Générale, která odkoupila 40% akcií od Harvardských fondů. CZ Strakonice si vybudovala vlastní podnikové zdravotni středisko, neboť zaměstnanci v dělnických profesích vinou nemoci promeškali v 1. pololetí v průměru téměř 16 dní. Ve slévárně loni dosáhla nemocnost až padesát dnů, s dovolenou některý zaměstnanec až čtvrt roku nepracoval. Společnost stimuluje finančně pracovníky, kteří vykazují přijatelnou absenci a plní normy i kvalitativní požadavky. Lékaři jsou zaměstnanci firmy a nemusí se honit za body. Správní rada Českých drah (ČD) aktualizovala 11. 7. podnikatelský záměr, který posiluje úsporná opatření. Předložená koncepce klade v osobní dopravě důraz na mezinárodní, dálkovou vnitrostátní a příměstskou dopravu, regionální dopravu ČD omezí. Ještě letos zruší 450 vlaků a 420 v příštím roce. Od 1. října by podle tohoto záměru zdražila osobní jízdné o 50% (zde zřejmě není vzato v úvahu zdražení zářijové) a v polovině příštího roku o dalších 15%. V nákladní dopravě chce ČD zavést pětidenní pracovní týden, tarify zvýšit o 10% a každoročně o dalších 17%. Regionální tratě má ČD v úmyslu oddělit od celostátní železniční sítě, postupně pronajmout či privatizovat anebo zrušit. V tomto roce chce tato koncepce snížit stav o 8700 zaměstnanců, v příštím roce o 6400 a v dalším o 1900. Cílem je zmenšit celkové ztráty, které na konci minulého roku dosáhly 4,7 mid. Kč a skončit s platební neschopností. Odborová sdružení železničářů (OSŽ) tyto plány odmítá, poněvadž údajně nejsou zpracovány na patřičné odborné úrovni. Federace strojvůdců varuje před narušením bezpečnosti železničního provozu. Odejít by měli především zaměstnanci obchodních oddělení a nikoliv produktivní pracovníci. Námitky vyvolalo také snížení původního návrhu na roční růst mezd z 15 na 11%. Podle ministra dopravy Římana stát nemá prostředky na obnovu mnohých tratí silně poškozených povodní. Bez ohledu na rozsah poškození zruší ČD devět tratí, na kterých se již udržuje pouze omezený provoz. OSŽ ohlásilo, že bude požadovat obnovení všech tratí. Zahraniční obchod přidal za červen k deficitu 9,5 mid. Kč nejnižší částku od února minulého roku. Za pololetí dosáhl schodek 74 mid. Kč, při dovozu téměř za 400 mid. Kč. Již třetí měsíc po sobě roste vývoz rychleji něž dovoz. Podíl zboží, které podléhá dovozním depozitům dosahuje asi třetinu, ale toto opatření objem dovozů příliš neovlivnilo. Vývozu však pomohlo oslabení koruny. Komentáře připomínají, že ČR potřebuje zvýšit podíl vývozu výrobků s vyšším stupněm zpracování, ale podniky potřebují dokonalejší technologii, kterou musí dovážet. SLOVENSKÁ EKONOMIKA Postavení SR V červenci dosáhla roční míra inflace 6%, meziměsíčně se ceny proti červnu zvýšily o POLYGON 6/1997 1 1 [pageend13]0,1%. O nízký růst se zasloužilo snížení cen potravin o 0,8%, zvláště zeleniny, brambor, ovoce, mléka, sýrů a vajec. Zvýšily se ceny ve zdravotnictví, vzdělání, za oděv, obuv. Koncem června dosáhla míra nezaměstnanosti 12,3%, Národní úřad práce evidoval celkem 320 tisíc uchazečů o práci. Nominální mzdy se v průmyslu meziročně zvýšily o 13%, reálné o 6,5%. Tisk upozorňuje na nepříznivý demografický vývoj. V minulém roce se živě narodilo 60 tisíc dětí, zemřelo 52 tis. osob. Přirozeným přírůstkem přibylo jen 8,9 tis. obyvatel a SR měla na konci roku 1996 5,4 mil. obyvatel. Více dětí se rodí v romských osadách, v Prešově dosahuje jejich podíl jedné pětiny živě narozených. Při srovnávání výsledků SR s ostatními zeměmi CEFTA zdůrazňuje Statistický úřad SR nej vyšší růst HDP za minulý rok: 6,9% (Polsko 6%, ČR 4,4%). Míra nezaměstnanosti byla nejvyšší v Polsku, 12,4%, následuje SR 10,9%. Spotřebitelské ceny se za 1996 zvýšily jen o 5,8%, nejméně ze srovnávaných zemí, následuje ČR s 8,8%. Vzestup schodku zahraničního obchodu byl vysoký. Ve všech zemích se v minulém roce zvyšovalo pasivní saldo zahraničního obchodu. Omezení dovozu Dne 21. 7. vstoupila v platnost dovozní přirážka, která platí pro všechno dovážené zboží s výjimkou uvedeného v příloze k vyhlášce, např. lékařské přístroje, černé uhlí, zemní plyn, surové železo, kůže, vlna, bavlna, tabulové sklo. Sazba činí 7%, týká se asi 80% všeho dováženého zboží a měla by se projevit stejným procentem snížení českého vývozu do SR. Opatření má být krátkodobé, ministerstvo financí (MF) sníží sazbu v roce 1998 k 1. 1. na 5%, k 1. 7. na 3% a k 31. 12. přirážku zruší. Skládání dovozních depozit MF s okamžitou platností ruší. Zaměnit depozita přirážkou doporučila Slovensku údajně komise EU. Většina českých podniků se přirážky neobává, mnohé zavedou v SR vlastní výrobu, jiné zvýší v SR prodejní ceny, český vývoz se také částečně přeleje do jiných zemí. Od 18. 7. slovenské celní orgány přísně vyžadují osvědčení o kvalitě zboží podle příslušných právních předpisů o státním zkušebnictví. Veškeré české zboží musí být vybaveno slovenskými certifikáty, ačkoli obě strany podepsaly dohodu o jejich vzájemném uznávání. České ředitelství cel upozornilo, že SR vrací zásilky bez certifikátů zpět do ČR a tím snižuje propustnost přechodů mezi oběma státy. Celníci SR již vrátili kamióny s textilním zbožún, podlahovou krytinou a nábytkem. Ostravským železárnám odmítli pustit do SR vlaky s hutním materiálem. Tím blokovali koleje a zhoršovali krizovou situaci způsobenou záplavami na Moravě. Pod hrozbou schodku obchodní bilance slovenská strana nejprve stanovila dovozní kvóty na české pivo, nealkoholické nápoje a tabákové výrobky. Pak zavedla 7% dovozní přirážku a nyní ještě důsledně vyžaduje slovenské certifikáty. Tato omezení citelně zasahují i zahraniční investory, neboť jejich původní investiční záměry v ČR také předpokládaly odbyt na slovenském trhu a nyní mají problémy s vytížením výrobních kapacit. Ministerstvo průmyslu a obchodu zatím neuvažuje asi o nějakých odvetných opatřeních ani o zrušení celní unie. Loňská obchodní bilance skončila deficitem 64 mid. Sk a za letošní první pololetí vykázala schodek 32 mid. Sk. Celkový vývoz dosáhl 145 mid. Sk, dovoz se však zvýšil na 177 mid. Sk. Slovenské dovozce a vývozce zatěžují dvě nové odvodové povinnosti. Od začátku roku odvádějí příspěvek ve výši 0,1 % z objemu vývozu nebo dovozu do Fondu na podporu zahraničního obchodu (FPZO). Od 1. 7. musí uhradit příspěvky 0,05% do nově zřízené Exportní a importní banky SR (Eximbanka) ještě před uskutečněním obchodu. Podle odborníků se příznivý vliv těchto institucí projeví až za dva, tři roky. 12 POLYGON 6/1997 [pageend14]Majetkové spory ČR se SR Problém nedořešených vzájemných pohledávek a závazků z dělení zbytku federálního majetku nadále trvá, a místo odborníků se jím zabývají politici podle své potřeby. Slovenská vláda převedla pohledávku 24,7 mid. Sk z dělení pasiv bývalé SBČS z účtu NBS na účet Ministerstva financí SR. Premiér Mečiar zdůraznil, že SR tuto pohledávku nikdy neuznala. Auditorská firma však nároky ČR potvrdila. Vazby se SR ztěžují privatizaci Komerční banky (KB) i Československé obchodní banky (ČSOB). V KB představuje podíl státu v držení Fondu národního majetku (FNM) 49%, včetně akcií, které nárokuje slovenský FNM. SR žádá třetinový podíl z objemu akcií v držení FNM, ČR však uznává jen 13%, neboť po rozdělení federace se zvýšilo základní jmění a změnila se nominální hodnota akcií. Slovenský fond již podal na český protějšek žalobu o vydání akcií. Hlavním problémem privatizace ČSOB je nedobytná pohledávka u Slovenské inkasní jednotky s. r. o. (SIJ) ve výši 14 mid. Kč. SIJ i česká jednotka odkoupily nedobytné pohledávky ČSOB, které vznikly před rokem 1990 a ČSOB na ně poskytla úvěr. Vlastníkem SIJ je slovenské MF, které však dluh nesplácí. Ačkoliv jde o jednoduchý vztah věřitele a dlužníka, SR zahrnuje tento dluh mezi nedořešené otázky dělení federace. ČSOB podala návrh na mezinárodní soudní řízení, které povede ve Washingtonu nebo v den Haagu. Rozpočet Ministerstvo financí SR vydalo výměr s účinností od 1. srpna, kterým se mění a doplňuje rozsah zboží s regulovanými cenami. Cena vody se zvyšuje o 1 Sk na metr kubický, pro domácnosti se zavádí jednotná cena za teplo 150 Sk/GJ. Ceny elektrické energie pro podnikatelský sektor se zvedly v průměru o 10%. Ceny motorových benzinů a nafty se zvyšují o 50 haléřů za litr. Jízdné na domácích tratích se zvyšuje v průměru o 12%. Opozice se domnívá, že současnými cenovými úpravami se vláda snaží přivést ekonomiku do rovnováhy, ale pozdě a nedostatečně. Největší zátěží rozpočtového hospodaření SR je státní dluh a jeho splácení, na které musí stát v příštím roce vynaložit 42 mid. Sk, z toho úroky 13,5 mid. Sk. V minulém roce se schodek rozpočtu zvýšil na 25 mid. Sk, předpoklad na letošní rok činí 37 mid., současný stav je 21 mid. Sk. Slovenská ekonomika může spotřebovat více, než vyrobí díky vzrůstající zahraniční zadluženosti, která se zvýšila z 3,4 mid. US $ na letošních 8 mid. US $. Vláda slíbila odborům již loni úpravu daňového zatížení zaměstnanců. Vlivem inflace se pracovníci s průměrnou mzdou dostali do vyššího, 20%, pásma zdanění, zatím co před dvěma lety platili jen 15%. Uskutečnění tohoto závazku sníží citelně příjem státního rozpočtu. Začátkem srpna připomenula opozice první výročí privatizace Nafty Gbely a. s. (NG) neznámými vlastníky společnosti „Druhá obchodní“. Předseda KDH Čamo- gurský chce po volbách prohlásit tuto privatizaci za neplatnou. Počátkem srpna minulého roku prodal FNM SR za 500 mil. Sk podíl 45,9% základního jmění NG neznámé společnosti Druhá obchodní. Cena je výrazně podhodnocená, při tehdejší aktuální ceně 2200 Sk za akcii by představovala 3,2 mid. Sk. Podle vládního seznamu měla NG zůstat ve státním vlastnictví. Údajně jsou spoluvlastníky předseda a místopředseda parlamentu Gašparovič a Húska. Prodejem utrpěla státní pokladna škodu ve výši 2,7 mid. Sk. 16. srpna 1997 ■ POLYGON 6/1997 13 [pageend15]KOMENTÁŘE Vl ad imír a Val en t y KDYŽ NASTALY DEŠTĚ Domů jsme dorazili promoklí. Vlastně jen na zádech, jak hnal západní vítr dešťové mraky vodorovně. Netušili jsme, že po dlouhé době k nám nepřichází katastrofa od východu, ale z opačné strany. A vlastně to dešťovým mrakům trvalo z Prahy ještě déle než celý den, než se nad severní Moravou protrhly a vypustily svoji vodu tisíciletí. Způsobila lidskou, přírodní i hospodářskou pohromu. Odhaduje se, že během příštích let bude zapotřebí 50 až 100 miliard korun k náhradě škod. Politicky to byla prověrka sil a schopností místních a okresních správních orgánů, veřejných institucí, vlády i armády. Zajisté všechno neklapalo. Jak by také mohlo, když se nikdo v minulosti s něčím podobným nesetkal a veřejnost nikdy ani nenapadlo, že by něco podobného mohlo přijít. Teprve o několik týdnů později bylo možno poučit se z německého příkladu na Odře, na co všechno se má obyvatelstvo a vládní úřady připravovat, a porovnat to s východním polským břehem, kde byli Poláci nepřipraveni jako Moravané. Na Moravě vládla improvizace místních orgánů, která se postupně měnila v promyšlenou akci řízenou armádou a vládou. Příroda, která si tak dlouho nechala líbit, že byly velké vodě stavěny do cesty železniční a silniční náspy, že byly socialisticky rozorány meze a meliorovány toky (ty ale z velké části už prvorepublikově), vody, které by se jinak vsakovaly do půdy a pomaleji by pak odcházely, se najednou za celou přírodu pomstily. A začaly smetat vše, co bylo v cestě. Nebo zaplavovaly. Jako třeba i parkoviště těžké armádní techniky, prý v hodnotě miliardy korun, kterou velitel útvaru odmítl dát odvézt vodě z cesty, i když k tomu byla možnost, protože nedostal z Prahy rozkaz. Premiér Klaus pozval do svého vrtulníku na inspekční let předsedu sněmovny Miloše Zemana, který poté odjel na dovolenou k břehům Sázavy, jejíž voda z břehů nevystoupila. Hrdinou dne je zřejmě většina českých a moravských obyvatel, kteří od prvního okamžiku po celé republice zaplavovali sběrná střediska svými věcnými i peněžitými dary. Národ se ukázal z té pěkné stránky, abychom parafrázovali výrok jedné nehezké postavy ze slavného českého románu. NEJBOHATŠÍ LIDÉ V ČR Viktor Kožený (32). Prezident Harvard Group. 200 milionů dolarů (5,6 miliard korun). Antonín Charouz (42). Karlovarský porcelán, Vojenské stavby a podíl v OPB. Majetek v hodnotě nejméně dvou miliard Kč. Lubomír Hrstka (49). Majitel BOBY GROUP, a. s., Brno. 4,6 miliardy korun. Petr Kellner (32) a Milan Maděryč (53), oba představitelé investičních privatizačních fondů. Maděryč je zároveň spjat se Zbrojovkou Vsetín a Přerovskými strojírnami. Pavel Tykač. Motoinvest. 2,3 miliardy korun. Vratislav Čekan. Dvě miliardy korun. Proslul jako majitel Viktorie Žižkov. V roce 1980 emigroval do Německa. Lubomír Soudek (52) je generálním ředitelem a. s. Škoda. Je také majitelem firmy, která koncem zprivatizovala. 1,8 mid. korun. Byl členem posledního ÚV KSČ. Pavel Sehnal (32). Finanční skupina SPG. 1,2 mid. korun. Založil v roce 1992 burzovní společnost. 14 POLYGON 6/1997 [pageend16]Václav Junek (44) je klíčovým členem skupiny, která vlastní Chemapol. Zastával významné funkce i za minulého režimu. Byl dokonce nařčen ze spolupráce s StB. (Lidové noviny, 25. 8. 1997) BOLESLAV NEBO MILOŠ? Po zkušenostech s Václavy by snad patronem této země měl být Boleslav. (Místopředseda KSČM Miloslav Ransdorf v televizní Sedmičce, Lidové noviny, 2. 8. 1997) Církev sice stále brojí proti nesvobodě, lži a nepoctivosti, ale nepřítelem už není režim, nýbrž bolševik v každém z nás, a to už nepřitahuje. (Pražský světící biskup Jaroslav Škarvada v rozhovoru s Lidovými novinami, 5. 8. 1997) Povodňový rozpočet by podle Zemana také zabránil tomu, aby vláda pod záminkou řešení důsledků povodní skrývala neúspěchy hospodářské politiky. Jeho příjmy by podle Zemana mohly pocházet z výnosů malé privatizace, kde je nyní uloženo 23 miliard korun. Polovina této sumy měla být podle vlády použita na výstavbu náhradních objektů za ty, jež mají být vráceny církvi. Zeman proto navrhuje, aby církev se svými nároky posečkala a příslušná suma mohla být použita pro tyto účely... „Dva státní rozpočty by neznamenaly vůbec žádné zjednodušení, žádný nový příjem peněz“, tvrdí vládní zmocněnec pro obnovu záplavou postižených oblastí Jiří Skalický (ODA). „Pan Zeman činí zásadní obrat a bere do ruky takovou zbraň jako závist a nízkost, se kterou ukazuje na ty, kteří by údajně měli škody zaplatit“, prohlásil. Navrácení majetku se podle jeho slov netýká pouze církví, ale i soukromých vlastníků. Svádět tuto záležitost na církve a na problém církevních restitucí považuji za nízké a nemorální, uzavřel Skalický. (Lidové noviny, 19. 8. 1997) Také premiér Klaus si liboval, že najednou opadla vlna kritiky vlády a jeho osoby, a lidé respektovali jeho řízení státu. Jistě to nebude trvat dlouho, ale nebylo možno nezaznamenat, jak irelevantní se staly výroky poslanců parlamentu, kteří v prvních dnech před odchodem na dovolenou odhlasovali potřebné prostředky, jak požadovala vláda, a zároveň protestovali, že si jich televize dost nevšímá. Je pravda, že byl vysloven požadavek, aby politici na Moravu nejezdili a nepřekáželi, ale ochota, s jakou bylo výzvy uposlechnuto, je zarážející. Především předseda sněmovny Zeman, který dal přednost vládnímu vrtulníku před svým autobusem „Zemákem“ a dovolené před pracovní návštěvou postižených oblastí, kde tak silně jeho strana ve volbách vítězí, udělal chybu. Jeho pozdější návštěva, po dovolené, a obvyklé demagogické návrhy, tentokráte ‘povodňový rozpočet’, poskytují dost materiálu pro srovnávám, zda je skutečně on ten pravý, kdo by mohl stát v čele vlády. Konečně i uvnitř sociálně demokratické strany se Zemanovi nedaří. Jím nedávno do aparátu strany jako volební manažer dosazený pověstný komunista Šlouf musel být na přání čtyř místopředsedů strany a předsedy poslaneckého klubu odvolán. Je to první úspěšný pokus omezit autoritu předsedy sociálně demokratické strany Miloše Zemana. Bohužel oni zmínění funkcionáři mají stěží talent a schopnosti, aby Zemana nahradili. Nasvědčuje to však tomu, že Zemanovo nadbíhání extremistickým stranám v poslanecké sněmovně českou veřejnost natolik odpuzuje, že sociálně demokratické funkcionářské ovečky se musely vzepřít a vzbudit dojem, že sociální demokracie je přece stále demokratická a slušná politická strana. Snad právě proto Zeman vyrukoval v rámci svého ‘povodňového rozpočtu’ se svým útokem na katolickou církev a tak pohřbívá i naděje na povolební vládní koalici sociální demokracie s lidovci. Obrací se tak k těm, na něž se může spolehnout: k post- komunistům alias sociálním demokratům Šloufova typu. Dává tak přednost levičácké partaji, která bude sice malá, ale jeho. ZePOLYGON 6/1997 15 [pageend17]man nebude první, kdo se raději potopi s celou lodí, než aby pustil někoho jiného ke kormidlu. KDO CHCE KAM... aneb KRUŠNÁ KOEXISTENCE Předseda sněmovní komise pro sdělovací prostředky Jan Kasal (KDU-ČSL) je přesvědčen, že reportáž TV Nova v pořadu ‘Na vlastní oči’, která popisovala život romských žadatelů o azyl v Kanadě a mezi Romy vyvolala zvýšený zájem o tuto možnost, neposkytuje důvod pro jakýkoliv postih Novy ze strany Rady pro rozhlasové a televizní vysílání. (Lidové noviny, 14. 8. 1997) V čele kritiků stojí ‘Právo’ a na jeho stránkách ti, jež Lenin nazýval ‘užitečnými souputníky’ (cituji holohlavého klasika nepřesně úmyslně, abych se vyhnul nactiutrhá- ni). Čelné místo ve sboru zaujímají Svobodní demokraté a trosky jejich novinářské lobby. Poté, co prokázali naprostou neschopnost ve dvou volbách za sebou, co ztroskotal jejich absurdní politický sňatek s českými šovinisty, co se jejich veřejná podpora pohybovala od menší nuly k větší, pokoušejí se uplatnit aspoň jako mediální hvězdy. Vítězný řev zhrzených bambulů, rozléhající se na stranách zmíněného deníku, je něco, od čeho slušnost velí štítivě se odtáhnout i tenkrát, když člověk necítí k nynější vládní garnituře žádné velké sympatie. Navíc nenávist je křivé zrcadlo a dává zjednodušený a posunutý obraz. To platí i pro případ romského exodu. (Bohumil Doležal: Blahobytný Západ vzbuzuje u Romů falešné naděje; Lidové noviny, 19. 8. 1997) Zatímco před válkou žilo v českých zemích asi 8000 Romů, po válce jen kolem 600. Potom ale přicházejí do českých zemí hromadně slovenští Romové. První poválečný soupis mluví o zhruba 17 000 Romech. Po roce 1970 dosáhl jejich počet asi 60 000, po roce 1980 přibližně 100 000 a nyní je odhadován na 300 000 osob. Přesto se jich k romské národnosti přihlásilo v roce 1991, kdy jim to bylo po více než 20 letech umožněno, necelých 33 000. Většina ostatních uváděla slovenskou národnost. Nejvíce Romů žije v okresech Most, Děčín a na severní Moravě (čtk, Lidové noviny, 14. 8. 1997) Naše ‘netransformující se’ nebo jen málo se transformující romská komunita (v polistopadové době destabilizovaná imigrací ‘nových’ Romů’ z východních zemí, připravovaná o práci ve svých tradičních profesích Ukrajinci a dalšími nově příchozími a pohybující se poněkud bezradně ve výrazně pozměněné zemi, charakterizované narůstajícími rozdíly mezi úspěšnými a núspěšnýnú, mezi aktivními a pasivními a - přiznejme si - mezi bohatými a chudými) má oproti ostatním občanům České republiky řadu specifik, které jsou v drtivé většině případů pro problémové každodenní pobývání ve společnosti zjevnými nevýhodami: - je naší jedinou výraznější menšinou národnostního typu, - odlišuje se vzhledem a často i jazykem, - žije trochu nemoderně rodinně a kolektivně a dodržuje své zvyky, tradice a životní hodnoty, které jsou odlišné od jakéhosi obvyklého ‘standardu’ českých zemí, - nenaučila se ještě žít městským životem a z vesnic byla komunistickou asimilační politikou vytlačena do neútulných a neosobních městských sídlišť, - nacházela se dlouho na okraji společnosti, a to motivovalo a motivuje její chování a reakce, které jsou leckdy asociální a agresivní, - její vzdělanost a kvalifikační průměr zaostává zřetelně za průměrem celé země, - její ekonomické a majetkové postavení je výrazně podprůměrné, - střetává se s nikoli silnou, nicméně nespornou a málo skrývanou nedůvěrou malé části české veřejnosti (která se cítí být romskou komunitou ohrožována), - střetává se s občasnou a výjimečnou, nicméně velmi agresivní nesnášenlivostí extrémní části české veřejnosti (která ohrožuje romskou komunitu). 16 POLYGON 6/1997 [pageend18]Přiznejme si, že tento staletí vznikající problém žádné jednoduché a okamžité řešení nezná... Není jiné cesty než cesta koexistence, než pečlivě budované soužití v jedné komunitě, v jedné společné zemi, nikoli pokus o asimilaci, ale ani o segregaci. (Premiér Václav Klaus: Dlouhodobý romský problém u nás existuje; Lidové noviny, 23. 8. 1997) Jeden z romských hochů zabavil jedinou přítomnou pracovnici kanceláře (Moravia Express, Brno) dotazem na možnost vycestovat do Kanady, zatímco jeho společníci (chlapec a dívka) vybrali z trezoru firmy 12 tisíc korun, s nimiž uprchli. Po pachatelích policie pátrá. (Lidové noviny, 21. 8. 1997) Nikdo se nezarazil nad pozoruhodným výrokem známé advokátky Romů, která žádá více peněz pro nuselské Romy od jejich starosty Klausnera slovy: „Klausner zapomíná, že s olašskými Romy není žádná sranda - to jsou lidi, co dělají i do zbraní i do drog. Klausner opravdu neví, která hodina bije. “ (František Pillmann: Kritici Klausnera selhali také, Lidové noviny, 25. 8. 1997) Do srpnové okurkové sezóny, kdy není o čem psát, přišel novinářům romský exodus do Kanady vhod. Není to nic nového, už se psalo o cestách Romů na Západ a v paměti mi zůstaly zprávy o romských pokusech dostat se do Anglie.. To, že televize Nova poslala filmový štáb do Toronta, aby natočil dokument o českých Romech, kteří zde usilují o azyl, není v tom nic nového. Podporovat iluze naivních Romů o snadné emigraci do Kanady je nezodpovědné. Pochybuji, že ty obce, které doufají, že se Romů takto zbaví a dokonce přispívají na letenky, v tom uspějí. Z Kanady vrácení Romové jim budou ještě více na obtíž než dosud. Proto Romové požadují azyl. Poukazují na násilnosti, jejichž byli obětí a na rasistické nálady v České republice. To zpočátku v Kanadě zabere a udělá to republice dost ostudy, kterou právě nyní nepotřebujeme. Ale kanadští úředníci jsou nepochybně schopni seznámit se se situací v ČR, kde jsou v platnosti zákony proti rasismu, a kde násilí proti Romům páchají hlavně holohlaví výrostci a nikoli státní orgány. Takové jevy znají bohužel i mnohé západní země. Konečně nařčení z rasismu neunikla ani torontská policie v důsledku zabití černošského mladíka. Burcování novinářů se ale obrátilo proti vládě a především proti premiéru Klausovi, který prý již šest let s romskou otázkou nic nedělá. Nikdo ovšem kromě obvyklých povídaček o vzdělání, zaměstnanosti a bydlení nic věcného nenapsal, nezveřejnil žádný plán, který byl vládou odmítnut, nebo realistické návrhy. Vládne také dojem, že vzdělání a zaměstnanost není to, po čem Romové volají, nýbrž že kulturní a civilizační tlaky nedokázaly přemoci vykořenění z původního způsobu života a zprostředkovat jiný žádoucí. Celkový stav romské společnosti tento dojem podporuje. Propast je dnes nepřekročitelná. O asimilaci většina české i romské společnosti nestojí; zbývá jen koexistence, o níž mluví premiér Klaus. K tomu je však třeba dobré vůle z obou stran. Obě se musí snažit, aby vznikla průhledná, organizovaná menšina, která se bude muset v prvé řadě vypořádávat s ‘olašskými Romy’, s nimiž ‘není žádná sranda’ a jim podobnými. Romská organizace bude muset sociální a kulturní prací prokázat svůj konstruktivní vztah ke státu a společnosti i proto, že jejíma rukama budou procházet státní peníze na sociální a kulturní povznesení romských občanů. Žádný úřad, žádná vláda to za ni dělat nemůže. Teprve kladné výsledky takové práce budou počátkem uklidnění dnešního vření. Tomuto dlouholetému procesu se nelze vyhnout. V dnešní době, kdy vládě jde především o dobré jméno republiky, mám však podezření, že při tom novinářském povyku nejde o prospěch a blaho Romů. V současném politickém ovlivňování veřejného mínění ze strany levice jde především o to, připravit vládě a celé české společnosti ještě další bolení hlavy a ne o starost, co si o nás myslí svět. POLYGON 6/1997 17 [pageend19]ZA KOMUNISTŮ JSME SE MĚLI LEPŠÍ.... Podle posledního průzkumu IVVM si Češi přestali myslet, že jsou ze všech nejlepší. (Respekt, 11.-17. 8. 1997/33) Senát Ústavního soudu ČR svým nálezem významně pomohl rehabilitovaným osobám k získání jejich zabaveného majetku... obecné soudy až dosud vycházely z toho, že osobou, která je povinna majetek rehabilitovaného vydat, je pouze původní nabyvatel, který jej získal od státu. „Ti, kteří získali konfískáty po odsouzených proto převáděli majetky na děti ěi příbuzné, aby se vyhnuli jejich vydání“, vysvětlil (soudce-zpravodaj) Procházka... Tisíce rehabilitovaných, kteří strávili řadu let v komunistických kriminálech nebo emigrovali, proto ztratili možnost získat nemovitosti zpět... Povinnost vydat majetek rehabilitovaných má od včerejška i osoba, na kterou bylo vlastnické právo původním nabyvatelem konfiskátu přeneseno. (Lidové noviny, 21. 8. 1997) V posledních měsících proběhlo několik soudů s vězeňskými dozorci z komunistických věznic, kteří používali násilí nebo se přímo pokoušeli zavraždit politické vězně. Dnes jde o staré dědky, většinou sveřepé, kteří byli odsouzeni ke směšně nízkým tres- tům. Jde ale spíše o to, aby byla odsouzena zločinnost komunistického režimu, který patří na pranýř dějin hned vedle německého nacismu. Poznal jsem sám na sobě, že o pomstu málokdo stojí. Když jsem byl letos na jaře požádán Bendovým úřadem pro dokumentaci a vyšetřování, abych vypovídal o zkušenostech s jedním podobným výtečníkem, skutečně jsem se nehnal, abych si na něm schladil žáhu. Naopak jsem otálel. Ovšem i proto, že jsem znechucen prací českých soudů a prokurátorů, kterým stále ještě čouhá z kapsy bolševická partajní knížka. Ale nakonec jsem musel poslechnout svědomí, že nelze zapomenout nejen na vlastní zkušenost, nýbrž i na utrpení těch, kteří již vypovídat nemohou. Ten úřad při ministerstvu vnitra má výstižné jméno. Dokumentace je jeho vlastní poslání. Aby vyšetřoval a přivedl komunistické zločince před soud se mu často nepodaří. Ne proto, že nejsou důkazy, ale proto, že ‘postkomunisté’-prokurátoři, jmenovaní našimi posledními ministry spravedlnosti, podávají žaloby tak nedostatečně propracované, že soud odmítne se takovými podklady zabývat. Rozum nad tím zůstává stát a jediné, co vláda v poslední době podnikla, bylo, že v poslanecké sněmovně navrhla zvýšení platů prokurátorů. Ovšemže noviny nezaznamenaly jediný protest ani od Sládka a Grebeníčka a ovšem ani nějakou demagogickou sarkastickou poznámku od jinak mnohomluvného předsedy Miloše Zemana. Dobře vědí, komu mnozí dnešní prokurátoři, a ovšem i neodvolatelní soudci, se stále ještě cítí být zavázáni. Soudní moc je vedle zákonodárné a výkonné třetím pilířem demokratického státu. Od počátku devadesátých let jsem nedovedl pochopit, jak málo o tom přemýšlejí současní myslitelé, a jak málo podnikají ti vládnoucí. Lze pochopit, že nebylo vyslyšeno bědování nad nemravnými rozsudky nad pachateli komunistického bezpráví, když víme, jak málo dnešním vládcům na debolševizaci záleží. Ale práce soudů byla a je mizerná v celé šíři problémů. To vidíme i z toho, jak často musí zasahovat Ústavní soud, který je jedinou institucí, o níž se demokracie může opřít. Však také vznikl spíše nedopatřením než záměrem zákonodárců, kterým jej někdo do ústavy propašoval. Též vláda situaci v soudnictví opomíjela. Teprve letos na jaře se premiér v souvislosti s přiznáním nedostatků současné hospodářské situace zmínil, jak je práce obchodních soudů nedostatečná. Je to možná i tím, že předseda vlády do činnosti jednotlivých ministerstev, které vedou ministři z jiných stran, než je jeho ODS, snad ani nemluví. Jako by to byly partajní trafiky - ministři se 1 8 POLYGON 6/1997 [pageend20]střídají, ale na židle těch starých usedají zase členové stejné partaje. Bylo-li něco špatného za jejich předchůdců, nic se nestane. Dál se jede močálem temným... (Viz prohlášení bývalého ministra obrany Baudyše, že se měl starat o příspěvky do partajní pokladny, viz občasné skandály v úřadech na okresní úrovni, ale řízené ministerstvem. Viz nová zaměstnání bývalých ministrů, která jim poskytli vděční klienti-příjemci jejich dřívějších ministerských rozhodnutí. Ano, můžeme nadávat na prohnilý kapitalismus, ale dotyční ministři byli věrnými členy KSČ až do listopadu 1989!) Obávám se, že tato situace potrvá ještě nikoli roky, ale desetiletí. A česká debolše- vizace - s tou se rozlučme. Zůstane z ní troska a bude to trvalá ostuda naší demokracie. „Za komunistů jsme se měli lepší“, skandoval nedávno asi tucet Romů před předsednictvem vlády s obrazem Klause přemalovaného neuměle na Hitlera - to mají od Zemana, který tak Klause zhanobil v německých novinách - zatímco premiér Klaus ve své kanceláři se zástupci Romů jednal. Demonstranti papouškovali komunistickou propagandu, která počítá s krátkou lidskou pamětí a blbostí. Navíc to sotva někoho dojme. Prezident Kennedy kdysi vyzval občany USA, aby se neptali, co pro ně udělá jejich stát, ale na to, co mohou oni udělat pro stát. Je to snad nejvýstižnější charakteristika vztahu demokratického občana k demokratickému státu. U zdi s nataženou rukou stojí jen žebráci a otrapové, kteří si ukazují na ty, kdo dali větší almužny. Občané vědí, že stát je jejich. V něm se sami realizují. V demokratickém procesu usilují ovšem i o co nejvyšší prosperitu, ale tázat se, zda se neměli lépe za tyranie, považuji za nedůstojné. Hodnoty obou typů států nelze poměřovat. Ostatně měřit demokracii jen materiálním ziskem je stejně pochybené jako hodnotit manželství pouze podle věna nevěsty. Zní to naivně, ale je to právě spravedlnost, která činí existenci demokratického státu možnou. Spravedlnost, která není nikdy dokonalá, má být střežena a zdokonalována nezávislými soudy. Nepracují-li soudy v tomto duchu, podkopávají důvěru občanů a zhroutí se i demokratický stát. KOLIK DNŮ JE DO METRU? Polovina leteckého parku je provozu neschopná. Tuto informaci potvrdil i ministr obrany... Nepoužitelná je plná třetina veškerého vojenského materiálu... „V naší legislativě dosud chybí zákon, který by popsal, jak funguje obrana státu v mezních situacích ohrožení“, prohlásil nedávno otevřeně prezident Václav Havel... O nekvalitním perzoná- lu (české armády) hovoří veřejně i předseda branně bezpečnostního výboru Petr Nečas. (Lidové noviny, 21. 8. 1997) Po vyřazení Slovenska z příštího rozšíření NATO jeho ministerským předsedou (srvn. politický přehled ‘Život v našich republikách’, Slovensko) ...“zůstává hrozba pro Slovensko z východu, na rozdíl od nových tří členů aliance, otevřená a nezažehnaná. Hranice nového geopoliticky zrekonstruovaného Západu ztuhne na Moravě... Bratislava tak potvrdila nezájem o globální bezpečnost a vydává se cestou dobrodružství, do jakého by se neodvážila vydat ani mocnost střední velikosti. (Michal Havran: Budoucí osud Slovenska leží mimo Západ; Středoevropské noviny č. 7, červenec 1997) Radostnou zprávu, zkalenou jen vyřazením Slovenska, o pozvání České republiky do NATO přivezla do Prahy z Madridu sama ministryně zahraničí Madeleine Albrightová. Byl to jistě i její osobní, krajanský triumf. Myslím, že každý český exulant je na ni hrdý. A my dnes, a celý příští rok, budeme netrpělivě jako kdysi na vojně stříhat metr - počítat dny, které ještě budou zbývat do českého přijetí do NATO. Nebude to totiž hladké. V cestě stojí především většina parlamentů členských států Atlantické aliance a především amerického senátu. Ten není sbírkou kejvalů, kteří schválí, co jim prezident předloží. Získat pro nějaký náPOLYGON 6/1997 19 [pageend21]vrh dvě třetiny senátorů, to je pořádná fuška, před níž kapitulují mnohé předlohy. Vlastně si spíše vzpomenu, kdy se to nepovedlo, než kdy bylo něco přijato. Dvě světové války v tomto století, do nichž se Američané zamichali po dlouhém váhání, je poučily, že sklidili spíše nevděk, že přínos z vítězství kromě hřejivého morálního uspokojení byl velmi problematický, a že od Evropy konec konců nemohou a ani nechtějí toho moc očekávat. Evropa je pro mnohé Američany něco jako milá vesnička, kam rádi létají na dovolenou, nic víc. Jejich skutečným zájmům odpovídá angažmá na Středním východě, jehož naftové bohatství doslova každodenně ovlivňuje blahobyt a prosperitu Ameriky. Druhou oblasti, kde právě USA mají neomezené tržní možnosti a zdroje surovin, je oblast Pacifiku a Číny. Pro politiky, kteří takto vidí světové problémy, je Evropa a NATO celkem přežitou záležitostí. Navíc nové země v NATO znamenají v jejich představách výdaje a nepříjemnosti s novým Ruskem, o němž nechovají iluze, ale strach už z něho nemají. Nevidí zřejmě pro Rusko jinou možnost vývoje než cestu jakési Ameriky druhé poloviny minulého století, jež ať chce nebo ne, bude převedeno do amerického tábora, a které pomůže USA uhlídat pacifické a čínské trhy. Na co tady přestavovat Evropu, ten poloostrov Asie? Naší nadějí je skutečnost, že americká zahraniční politika je většinou společným dílem, kde se většina amerických politiků rozchází v podrobnostech, ne ale v zásadách. A že i ti, kteří nejsou plně přesvědčeni, dají přednost vládnímu návrhu před vlastními pochybnostmi. Prezident Clinton, stejně jako republikánský prezidentský protikandidát Robert Dole, kandidoval na prezidentský úřad s programem integrace České republiky, Polska a Maďarska do NATO - Dole dokonce sliboval, bude-li zvolen, přijetí do NATO již od tohoto srpna za rok - takže v USA opozice proti rozšíření NATO, která by se mohla ohánět nějakou legitimně projevenou vůlí občanů, neexistuje, a většina republikánů bude podporovat Clintona. Věc má však jeden vážný háček: nikdo neví, jak silné bude postavení prezidenta od dneška do roka, kdy budou ještě jednání o rozšíření NATO v řadě parlamentů členských zemí probíhat, a kdy slovo prezidenta USA bude mit rozhodující váhu. A čím slabší bude prezident, tím slabší bude i autorita USA. Několik temných mraků visí nad osobními záležitostmi tohoto prezidenta, a jsouce poučeni z minulosti ve věci prezidenta Nixona a Watergate, víme, jak nesmyslně dokáží Američané ohrozit vlastní zájmy, když povolí uzdu svým puritánským vášním. Bojím se toho, ale neodsuzuji to. Právě i tyto zásadovosti činí tento národ velkým a silným. Právě proto se u nich můžeme učit, co to je demokracie. Teď ale právě chovám jen tichou naději, že Clinton to vše do jara 1999 nějak přečká. 29. srpna 1997 Dvě pražské letní duchaplnosti Na poutači malostranské restaurace U Schnellů, pár kroků od parlamentní sněmovny: „Pro našince vše o polovinu levnější. “ Otázka LN pro Václava Junka, představitele Chemapol Group: Byl jste agent, nebo ne: „Já, když to říkám globálně, tak to říkám tak, jak to říkám. “ (LgU) 20 POLYGON 6/1997 [pageend22]Tři historické události Ot ak ar Zo u f al ý V červenci tohoto roku došlo ke dvěma politickým rozhodnutím, které budou dlouhou dobu určovat a zajišťovat budoucnost České republiky. NATO Madridským rozhodnutím o možnosti vstupu ČR do Severoatlantické aliance se podle ministra zahraničí Josefa Zielence „smazávají výsledky Mnichova a Jalty“. Problematika tak často diskutovaná je nyní vyřešena s konečnou platností. Ministryně zahraničních věcí USA Madelaine Al- bright(ová) prohlásila: „Od Mnichova k Madridu, od tragédie k triumfu, byla to dlouhá a strastiplná cesta. Ale dorazili jste k cíli.“ Česká republika se bude moci jako jeden z rovnocenných partnerů plně spolehnout na všechny členy obranného společenství, založeného v roce 1949 dvanácti státy západní Evropy a severní Ameriky. Jejich cílem je záruka bezpečnosti, založená na politické, hospodářské a vojenské spolupráci a vzájemné podpoře. Naše hranice budou zajištěny šestnácti členy tohoto společenství: Belgie, Dánsko, Německo, Francie, Řecko, Velká Británie, Island, Itálie, Kanada, Lu- xembursko, Nizozemí, Norsko, Portugalsko, Španělsko, Trnečko a USA. Po definitivním přijetí se NATO rozšíří o Českou republiku, Polsko a Maďarsko. Rada tohoto orgánu se schází dvakrát do roka, zúčastní se představitelé všech členských vlád. Vyslanci těchto zemí jsou členy „Stálé rady“. Výbor pro plánování obrany - snad nej důležitější - je sestaven z ministrů obrany členských států. Bruselský sekretariát vede nyní Španěl Javier Solana Madariaga. Osmého července tohoto roku padlo definitivní rozhodnutí o okamžitém zahájení diplomatických rozhovorů, v prosinci by měla Česká republika podepsat Washingtonskou chartu. V Madridu se jednalo také o možnosti rozšíření aliance o Rumunsko a Slovinsko, bylo to prosazováno především Francií, ale pro odpor USA k tomu nedošlo. Zůstává však naděje, že oba státy budou přijaty o dva roky později, jsou jmenovány jako „první na řadě. Pozvání k rozhovorům o členství je nesmírným úspěchem. Samozřejmě se předpokládá také mít patřičnou výzbroj a výstroj, a jak vtipně uvádí Respekt (29/97) „znát tamní pravidla“. Předpokladem je stabilita volného trhu, přísné dodržování zásad demokracie na všech úsecích veřejné správy, respektování „Listiny zásadních práv a svobod“, která je součástí ústavního řádu České republiky. Nebude to tak lehké, čtyřicet let byla naše armáda a zvláště důstojnický sbor školen ve slepé oddanosti komunismu a nenávisti k západním demokraciím. Předpokládané znalosti angličtiny jsou ubohé, minimální. Bude se nám vytýkat rasismus většiny obyvatel v romské otázce. Nenávist k Vietnamcům nám také není cizí a mnohde přetrvává nenávist k Němcům. Nejradostnější je okolnost, že vlastně teprve nyní se definitivně dostáváme ze sféry vlivů Východu, ať již tím míníme bývalý SSSR nebo dnešní Rusko, které ještě nedávno, když se již mluvilo o možnosti našeho vstupu do NATO, si vyhrazovalo jakýsi „souhlas“ nebo „nesouhlas“ s rozhodováním našeho suverénního státu. Na Rusko se ale ještě dnes bral zřetel, čemuž se obětovalo přijeti Rumunska a Slovinska; prostě spolknout naráz definitivní zrušení hegemonie nad pěti státy by bylo příliš velké sousto. S obavami můžeme pozorovat „partnerství“ Ruska v NATO. Byla to pilulka pro uklidnění a doufejme, že nepřinese komplikace. Závěrem k této historické události bychom si měli připomenout citát z projevu Madelai- POLYGON 6/1997 21 [pageend23]ne Albright(ové), když z rukou prezidenta republiky přebírala nejvyšši české vyznamenání, Řád Bílého lva I. třídy: (O umožnění vstupu ČR do NATO.)... „Není to ani kvůli předválečné demokratické tradici. Ve skutečnosti byla Česká republika pozvána do NATO pro svoje činy v průběhu uplynulých sedmi let.“ V této době určují vývoj v našem státě dva státníci, Václav Havel a Václav Klaus. Doufejme, že nesmyslné požadavky tzv. referenda krytého, kamuflovaného jakýmsi „o nás bez nás“ ustoupí logice zdravého rozumu. Kritikové jistě nebudou umlčeni, ale někdy bývají až zbytečně halasní. Evropské společenství Dveře ke vstupu do Evropy se nám otevírají také druhým, skoro současným rozhodnutím. Prezident Evropského společenství se sídlem ve Štrasburku, pan Jacques Sauter předložil senzační návrh, aby bylo začátkem příštího roku přijato do této organizace pět východoevropských států (toto zařazení se nám dosti dlouho zajídalo) a středomořský ostrov Cypr. K lepší orientaci několik statistických údajů. Evropská unie se ustavila k 1. listopadu 1993. Rozhodnutí o tom padlo v Maastrichtu 7. února 1992. Přijetím Finska, Rakouska, Švédská v roce 1995 má dnes 15 členů s 370 miliony obyvatel na rozloze 3,2 milionu čtverečních kilometrů. Ve srovnám s USA (260 mil. obyvatel, 9,8 mil. čtver. km) a s dnešní Ruskou federací (148 mil. obyvatel, 17 mil. čtver. km) je EU celek počtem obyvatel tyto dvě velmoci značně převyšující. Její organizační struktura spočívá na třech základních pilířích. Jedním je Evropské společenství, zahrnující vnitřní trh, měnovou unii, zahraniční obchod, zemědělskou politiku, vzdělání, kulturu, ochranu spotřebitelů. Druhým pilířem je společná zahraniční a bezpečnostní politika, kterou určují jednomyslné závěry společných akcí k udržování míru, v otázkách lidských práv, humanitární pomoci a odzbrojení. Poslední kapitolou je vnitřní politika a justice. I zde je požadována jednomyslnost; jedná se o otázky přistěhovalectví, o boj proti drogám, o azylových kritériích, dále o spolupráci policie a o boj proti organizované kriminalitě. Omezení suverenity členských států? Do určité míry ano, ale předpoklad jednomyslnosti v mnohých otázkách znamená, že když některý stát s nějakým návrhem nesouhlasí, nemůže být žádné usnesení realizováno. To právě podtrhuje suverenitu každého člena. Kdo jsou novými adepty Česká republika je považována za stát, který bude mít v tomto ohledu velmi málo problémů. Má 10,3 milionů obyvatel, takřka 79 tisíc čtver. km, hospodářský produkt na obyvatele 5 045 US $. Státoprávní řád je dodržován, stejně jako základní lidská práva. Problémem je diskriminace Romů. Hospodářsky je země dobře připravena, hrubý domácí' produkt (HDP) dosahuje 55% průměru v EU. Při předpokládané modernizaci průmyslu nemůže dojít k žádným větším potížím. Polsko s 38,6 mil. obyvatel na ploše 312 čtver. km je z těchto států celkem největším a nejlidnatějším. Hospodářský produkt na obyvatele činí 3 242 US $. Je charakterizováno jako stát s dobrým demokratickým řízením. Vytýká se značná korupce, kritizována je stále nedostatečná svoboda tisku. HDP s 31% průměru EU je značně nižší než u nás. Bude se muset zlepšit bankovnictví a sociální systém. Podstatné reformy budou nutné v zemědělství, kde je dosud zaměstnáno neúnosně mnoho obyvatelstva (27%). (Pro srovnání: v USA jsou to 2%, v Německu 5%.) Ochrana životního prostředí je popelkou. Maďarsko přivede do EU 10,2 mil. obyvatel, má plochu 93 tisíc čtver. km, hospodářský produkt na obyvatele 4 322 US $. Jako u nás i zde jsou starosti s Romy, je kiti- zována korupce. HDP dosáhl 37% průměru EU. Potýká se se značným deficitem v zahraničním obchodě, životní prostředí potře22 POLYGON 6/1997 [pageend24]buje značné zlepšení a i zde je nutné snížit počet zaměstnaných v zemědělství. Podle hodnocení komisí EU nenastanou větší problémy přijetím Slovinska. Dva miliony obyvatel, dvacet tisíc čtver. km. Hospodářský produkt na obyvatele poměrně vysoký, 9 273 US $. Zlepšení je požadováno v právním řádu, potírání korupce a v otázce vrácení vyvlastněného majetku původním majitelům. HDP dosahuje 59% průměru EU! Je požadováno zavedení daně z přídatné hodnoty, zlepšení sociální ochrany obyvatel a na poli zdravotní péče. Celkem překvapivě a asi k malé radosti Jelcina bylo rozhodnuto o přijetí Estonska. Zemička s 1,5 miliony obyvatel na ploše 45 tisíc čtver. km. Přes šedesát procent se hlásí k estonské, třicet procent k ruské národnosti. Rusům je mnohde upíráno estonské státní občanství a tento problém se bude muset rychle vyřešit. Chudá zem, hospodářský produkt na obyvatele činí pouze 2 300 US $. Pokulhává právní řád a kvete korupce. HDP dosahuje pouhých 23% průměru EU. Cypr do této skupiny patří a nepatří. Ostrovní stát obývá 20% Turků a 80% Řeků. Pochopitelné a také nepochopitelné etnické problémy. Sedm set tisíc obyvatel na území něco přes 9 tisíc čtver. km. Statisticky je zachycen jen hospodářský produkt na obyvatele u Řeků, a sice 12 770 US $, turecká část je statisticky vedena s mateřskou zemí, Tureckem. Je možné, že podmínka sjednocení bude mít rozhodující váhu. Umoudřit se a akceptovat kompromis není vždy lehké. Žádosti Bulharska, Litvy, Lotyšska, Rumunska a konečně také Slovenska nebylo zatím vyhověno. Podle komise EU je v našem bratrském státě překážkou nedodržování ústavy, právního řádu a práv opozice. Výhody z členství v Evropské unii jsou mimo jakoukoli diskuzi. Je to návrat tam, kam jsme od vzniku Československa vždy patřili. * Povodně na Moravě, ve Slezsku a v Čechách V sobotu 5. července jsou hlášeny nejdříve v Jeseníkách, ve východních Čechách, v severní části Moravy a ve Slezsku nesmírně silné deště, označované jako průtrž mračen. Brněnský přítel mi oznamoval, že to snad nebyl déšť, z nebe prostě padal neprůhledný závoj vody. V několika hodinách se rozvodnila Odra, Opava, horní tok Moravy, Orlice a všechny jejich přítoky se proměňují v bystřiny. Povodňové hlášení stupňuje napětí od hodiny k hodině. Mnohá menší města jsou ohrožena, zkáza se blíží k Ostravě a Bohumínu. V pondělí čtrnáctého července pozval ministerský předseda Klaus k letu do zatopených oblastí kolem Ostravy předsedu poslanecké sněmovny Miloše Zemana. Třetina území našeho státu byla krůtě postižena. Televize přináší záběry záplav s přerušenými železničními spoji, zničenými silnicemi, zaplavenými a devastovanými domy, lesy, poli - obraz zkázy. Dá se předpokládat, že neštěstí všechny spojí, že ustanou politické sváry a jedinou snahou bude pomoc postiženým. Rozhlas hlásí, že premiér Klaus se v Ostravě snažil organizovat pomoc. Miloš Zeman měl projev, ve kterém uváděl, že už před delší dobou v Bruntále upozorňoval, že může dojít ke katastrofám, ale vláda jako obvykle nic nepodnikla a nyní je spoluzod- povědná jak za majetkové škody, tak i za ztráty na životech, které se dají předpokládat. Večerní zprávy téhož dne referovaly o jednám ministra zemědělství Josefa Luxe v parlamentu o problémech „zelené nafty“ pro zemědělce. Kdo měl zaplavená pole, tuto jeho iniciativu asi nechápal. Jeden poslanec ODA (jméno jsem přeslechl) navrhoval přerušení zasedání, aby se poslanci odebrali do postižených okresů. O návrhu se nehlasovalo. Zato klobouk dolů před senátory. V úterý 15. července se do senátu dostavilo jen sedmadvacet senátorů, všichni ostatní věděli, kde je jejich místo a snažili se organizovat záchranné práce. Vláda nasadila v povodňových územích vojsko, vyznamenaly se hasičPOLYGON 6/1997 23 [pageend25]ské sbory a mnozí dobrovolníci. Vyhodnocení ztrát není dosud možné. Z rozpočtových zdrojů uvolnila vláda 1,315 miliardy korun. Postiženým bude poskytnuto 150 000 korun, budou umožňovány výhodné půjčky do výše 850 000 korun. To je velmi stručný přehled hrůz, které nejvíce zasáhly povodí Odry a zvláště Moravy, vlastně od jejích pramene až po Lanžhot, kde opouští naše území. Slovensko bylo před povodněmi celkem uchráněno. Bylo mnoho příkladů pomoci, pochopení. Škoda, že se také hned objevily negativní jevy. Majitel starého domku, kde voda dosáhla jen k prahu, požadoval provedení demolice a postavení nového domu. „Ať to Klaus zaplatí.“ Sbírky peněz pro postižené předčily všechna očekávání. Nesmírně těší zpráva uveřejněná v kanadském „Novém domově“ z 2. srpna, kde na pomoc přispívají nejen Češi, ale i * NEDOPATŘENÍ RE mnozí Slováci. Vzor československé solidarity v exilu. Jaký kontrast s tím, že v dě- dince M. pan R. při sbírce pro postižené vykřikoval, že nedá ani haléř, protože tím vším je vinna vláda. Otřesná je jiná, oficiální zpráva uveřejněná ve značné části českého tisku v těchto dnech. „Sociální demokraté pracují na analýze chyb, jichž se při likvidaci následků povodní dopustili jednotliví ministři a státní instituce. Zpráva, kterou chtějí v září předložit sněmovně, bude znamenat konec záplavového příměří.“ Komentář je zbytečný. Vláda povodňovou situaci v rámci možností zvládla, plně obstála. ČSSD má obavy z růstu koaličních preferencí. Poslanec Macek (ODS) prohlásil: „Pokud by někdo chtěl na záplavách vytří- skat politický kapitál, pak by to byl hyenis- mus. (8.8.97) * IAKCE A OMLUVA Dr. med. OTAKAR ZOUFALÝ, sen. D - 75387 Neubulach 08/07/97 Vážená redakce, v dvojčísle 4+5 POLYGONU je na straně 92 uveřejněn článek s titulem "Tradiční norimberský sjezd", kde jsem uveden jako autor. V Norimberku je mnoho sjezdů, zde se má jednat o "Sudetoněmeckých dnech v Norimberku" - jak jsem také svůj příspěvek uvedl. S jakoukoli redakční úpravou jsem nebyl obeznámen a nesouhlasím s ní a proto se nepovažuji za autora toho, co bylo ve spojitosti s mým jménem uveřejněno. S pozdravem Změny provedené redakcí byly u tohoto článku skutečně rozsáhlé a vyznění článku bylo značné změněno. Autorovi se omlouváme, že nebyl požádán o souhlas; stalo se tak mimořádným nedopatřením. Redakce ■ 24 POLYGON 6/1997 NEDOPATŘENÍ REDAKCE A OMLUVA [pageend26]Pozitivní úroky minulosti Pav el Št il l er Přijetí České republiky do bezpečnostní aliance NATO na červencové konferenci v Madridu lze hodnotit jako zásadní obrat v pojetí mezinárodního zajištění existence novodobého českého státu. Poprvé v dějinách je česká samostatnost a bezpečnost, tedy Cechy určovaná a na jejich odpovědnosti závislá možnost vlastní svobody, nezvratně garantovaná mimoevropskou silou, světovou supervelmocí USA. Spojené státy sice už v roce 1918 stály spolu s Francií a Velkou Británií u kolébky nového evropského uspořádání, jehož výsledkem byl také vznik ČSR (RČS), ale jelikož se jejich odhady dalšího vývoje potom ukázaly jako chybné, z nejednotné a rozhádané Evropy se stáhly. Americká politika se naštěstí z krátkozrakého izolacionismu důkladně poučila a po 1945 se stala trvalým a rozhodujícím faktorem evropského soužití. Poté, co se USA během pouhého čtvrtstoletí cítily dvakrát povolány zachraňovat hořící Evropu, vnutily západní části kontinentu svou ideu politické morálky, mezinárodní solidarity, vzájemné odpovědnosti a společné bezpečnosti. Nového agresora, hospodářsky slabý a politicky jen zdánlivě stabilni Sovětský svaz, který po vítězné válce proti fašistickým mocnostem bez většího odporu zbolševizoval východní část pevniny, strhla Amerika do závodů ve zbrojení a během 40 let (1948-88) ho uzbrojila k smrti. Po celou dobu této zdlouhavé, nebezpečné a nemilosrdné soutěže prokazovalo NATO plně svůj dlouhý dech, svou vojenskou a morální převahu. Jiného agresora, domýšlivé a konzervativní Německo, přivedly USA na cestu míru a demokracie, postupné denacifikace a nové koncepce armády, vysokého blahobytu a výhodné mezinárodní spolupráce. Z nacionalistických a šovinistických Němců se stali vzorní Evropané a dobří sousedé. Ani pomalé sjednocování Evropy a vítězství Západu ve studené válce jakož i rozpad komunismu a sovětské ‘říše zla’ neoslabily americký vliv na evropské záležitosti. Nadále trvající evropské sváry a konflikty, nedůslednost a váhavost Evropské unie při řešení obtížných problémů, jak ukazují čerstvé příklady Srbska, Chorvatska, Bosny, Albánie, Kosova, Turecka, Kypru, Čečenska, severního Irska a Baskicka, prodlužují totiž nutnost dalšího trvání ‘pax amencana’ v Evropě, vyžadují si stálou přítomnost mocného rozhodčího, přátelského mentora a usměrňovatele. Jak známo, vedla celá řada příčin, mj. nacistické zbrojení, obsazení Rakouska, mnichovská dohoda a pošetilé ústupky západních mocností, ke zhroucení yersailleského pořádku a druhé světové válce. Podobné je známo, že únorový puč 1948 v ČSR a zánik této poslední, i když už značně narušené bašty demokracie ve střední Evropě, včetně smrti Jana Masaryka, stojící v běhu času přímo jako symbol přelomu, vyvolal bezprostředně silnou obrannou reakci neporobe- ných států, jež r. 1949 pod vedením USA založily dobrovolný vojenský spolek NATO na ochranu před rozpínavostí stalinského impéria. Tehdejší situaci přesně charakterizuje výrok M. Albright-Korbelové, americké ministryně zahraničních věcí českého původu: „Tato událost, která vrhla moji rodinu do exilu a Čechy do temnoty, pomohla vytvořit severoatlantickou alianci, jež mě zase vrátila do Prahy a vás do střední Evropy“ (z projevu v Praze po madridském summitu). Politicky velmi účinná a hospodářsky i vojensky vysoce eficientni spolupráce 17 států v rámci NATO zabránila rozšíření komunismu jak v členských zemích (Řecko 1949 a Portugalsko 1974-75), tak v nečlen- ských (Rakousko 1950 a Finsko 1951-52). V druhé polovině 90. let má rozevření ‘deštníku NATO’ také nad východní Evropou a Balkánem upevnit stabilitu a identitu nových rozdrobených nástupnických států a ochránit jejich mladou, ještě nepevnou svobodu před možnými zvraty v pplitickém vývoji Ruska. Skutečností, že Česko, Polsko a Maďarsko byly prvořadými kandidáty na členství v objemnějším NATO, se američtí diplomaté v posledních dvou letech příliš netajili. Původně bylo ‘kandidátem první hodiny’ také Slovensko, ale to se svou nespolehlivostí, tj. mečiarovskými politickými kotrmelci a neodpovědným vojenským koketováním s Ruskem a Ukrajinou, samo z listiny pozvaných vyřadilo. Ve druhé řadě rozšiřování aliance, asi roku 1999, mají přijít na řadu, přes odpor Ruska, balkánské země Rumunsko, již dnes podporované Francií, a SlovinPOLYGON 6/1997 25 [pageend27]sko, prosazované Itálií. Slovensko bude opět na pořadu dne okolo r. 2003. Nad členstvím České republiky, jež leželo na srdci obzvláště Německu, se v žádné fázi západních diskusí neobjevil ani stín pochyb, ačkoliv podpora vstupu do aliance ze strany českého obyvatelstva byla a je slabá až zahanbující: 34% dotázaných 1994, 38% koncem 1996 a 45% v červnu 1997. Tato smutná statistika dokazuje, že přesvědčovací kampaň vlády mezi občany byla zatím zcela nedostatečná. Nízké výsledky českých průzkumů veřejného mínění kontrastují s jasným votem Poláků a Maďarů, kteří si smluvní zajištění Západem přejí zhruba ze dvou třetin.^ Česko si svou vlažnost a naivní bohorovnost v otázce vlastní bezpečnosti může naštěstí dovolit bez větších negativních následků. Západní země, především USA a jejich hlavní spojenec Německo, totiž ČSFR, potom ČR, cílevědomě udělaly jakousi vzorovou zemí, díky obrovské mezinárodní prestiži prezidenta Havla a více méně úspěšným ekonomickým reformám premiéra Klause. Je zcela lhostejné, zda takový ‘zářný’ příklad pro všechny postkomunistické země měl a má reálné opodstatnění či ne (přísně vzato spíše ne), protože Západ nemá na vybranou: celková situace jiného ‘vzorňáčka’, bývalé NDR, navzdory dosud nevídané ‘záplavě’ stovek miliard DM, vůbec nevypadá růžově a nepostupuje podle vypracovaného jízdního řádu. Politická elita západního Německa a s ní celého Západu neobyčejně podcenila, přes varování expertů, vážnost a komplikovanost problémů, zanechaných neschopnými komunisty v NDR, ČSR a dalších zemích východního bloku: 40 let kardinálního zaostávání ve všech oblastech hospodářské činnosti se nedá dohnat za 10 let, jak si mylně namlouvali různí tržní optimisté na základě zcela odlišných západních zkušeností (sici). Hodnotový zmatek v hlavách, opomenutí výchovy obyvatelstva k odpovědnosti a ‘právnímu’ cítění, staré a nevýkonné metody práce oděné do pozlátka ‘soukromého’ podnikám, poctivé zákazníky frustrující praktiky mafiánů a jiných rejžovačů ‘rychlých peněz’, jakož i naprosto nedostatečný tlak uměle nízko držené nezaměstnanosti, která tak brzdí zvyšování produktivity a odbourávání hluboce zakořeněné mentality ‘flákačství’ - to jsou některé faktory, jež ve východním Německu a Česku, stejně jako v Polsku a Maďarsku (o ostatních ‘chudácích ani nemluvě), zhoubně působí na dosud poměrně řídké a ještě křehké výhonky dobrých hospodářských vývojů, správných vládních rozhodnutí, solidních podnikatelských výkonů a nových pracovních stylů. Přání Západu, aby se právě český národ stal opět určitým příkladem svobody, demokracie a rozumného podnikání, není samozřejmě náhodný. Je ironií dějin, že Česká republika a ne Československo, po 60 až 70 letech chybných vývojů, národních omylů a katastrof, po barbarském temnu dvou totalitních režimů, může teprve dnes sklízet zasloužené úroky z více méně úžasného kapitálu, který Masaryk, (Beneš), Štefánik, Švehla a celé generace poctivých českých mužů a žen investovaly do první republiky. Na Masaryka a jeho velké národní a mezinárodní dílo snad po dlouhá desítiletí zapomněl český národ, ale nikdy nezapomněla Amerika a humanistická část západní Evropy. Jestliže v současnosti Václav Havel v očích Západu a českých exulantů plně navazuje na masarykovskou tradici, pak je to věc jediné možnosti, nabádavé nutnosti, zdravého rozumu a národní cti. Spojené státy, vedoucí mocnost změněného světa, chtějí dnes Československu symbolicky i reálně splatit politický a morální dluh, který svět, a nepřímo také USA vůči němu mají. Demokratický svět totiž dvakrát (vlastně třikrát) připustil, aby byla zničena malá, statečná a potenciálně slušná země. Amerika byla a je pevně rozhodnuta něčemu podobnému ve střední Evropě v budoucnu zabránit, za každou cenu„teďy i za cenu případné války. Proto by Československá republika byla přijata do NATO třeba např. i bez Polska, kdyby bylo nějak výrazně komunistické. (Přijetí Polska bylo ale od počátku, přes protesty Ruska, základní podmínkou a vojenskou nutností.) Současné pocity USA krásně vyjádřila M. Albrightová ve svém pražském projevu. „Od Mnichova k Madridu, od tragédie k triumfu, to byla pro vás dlouhá a strastiplná cesta. Dostali jste se do období, kdy se bezpráví napravuje a sliby dodržují. Dnes se naskýtá také pro vás nová „cesta, konečně můžeme cestovat společně. Členství v NATO znamená, že se vždy budete moci spolehnout na nás a my na vás. Budete zase autory vlastní historie, pány svého osudu. Již nikdy nebudete obětí a něčí poddaní. Společně můžeme proměnit Evropu sdílených hodnot v Evropu sdílených odpovědností. A společně budeme novou Evropu budovat a bránit.“ ■ 26 POLYGON 6/1997 [pageend28]JOSEF KOLÁČEK Máme na potopu ? Poprvé jsem spadl do estébáckého mlýna vyšetřování podvratné činnosti „nepřátel lidu a zrádných agentů imperialismu a Vatikánu“ v roce 1956. Tehdy to chodilo při výsleších ještě hezky česky či od podlahy. Oddechovými přestávkami v devítihodinovém výslechu byly exege- tické exkursy podsaditého vyšetřovatele: „Jak může takovej inteligent věřit tak pitomým báchorkám! Uplácat člověka z hlíny! Nebo ta potopa! Teďbude muset ten váš pánbíček pověsit řemeslo na hřebík. Obracíme toky řek, naše stavby socialismu a komunismu mění pouště v úrodnou zem... a vůbec... nehrbíme se před nějakou chimérou, ale zpíváme si hrdě: Poručíme bouři, větru...“ Můj spolubratr Antonín, tehdy také jeden z vyslýchaných a později odsouzený k mnoha letům vězení, mi začátkem července posílá srdečný pozdrav „ze zmoklé a zatopené Moravy. Inu, poručíme dešti, větru... “ Asi při výsleších dostával podobné lekce biblické exegese a nadto zakoušel celá léta, jak ta domýšlivost na „vědecký světový názor“ modelovala a modeluje myšlení lidí, s nimiž se stýká. Ještě ve faxech o pouti mladých na Velehrad byly jen povzdechy, že prší a prší a že jim to dělá čáru přes program. Pak se ale roztrhnul pytel s hrozivými údaji. Italská televize věnovala té pohromě jen půlminutový záběr. Fotografie v novinách pouze dokreslovaly, co jsem si jen stěží dokázal představit. A jak také, když takové povodně zažila Morava tak před pěti staletími. Vybavovaly se mi v mysli jednotlivé věty ze 7. kapitoly knihy Genesis. „Nad zemí se strhl lijavec a trval čtyřicet dní a čtyřicet nocí... Před vodami potopy vešel Noe a s ním jeho synové a jeho žena a ženy jeho synů do archy... Potopa na zemi trvala čtyřicet dní... vody zmohutněly a stále jich na zemi přibývalo. Archa plula po hladině vod... Mohutně stály vody na zemi po sto padesát dnů. “ V úterý 8. července ráno byl ustaven povodňový štáb Arcidiecézní charity Olomouc (ACHO) a rozjíždí sbírku potravin a hygienických potřeb, navazuje spojení a úzkou spolupráci s ústředním povodňovým štábem v Olomouci a krizovými štáby v jednotlivých zatopených městech - Litovel, Ostrava, Otrokovice, Veselí nad Moravou, Zábřeh, Kroměříž, Zlín, Rožnov pod Radhoštěm. Štáb dostává nabídky na nouzové ubytování, hlásí se charitní domovy, kláštery, seminář a desítky a desítky občanů. Potěšitelné zprávy docházejí z jednotlivých farních Charit, které po navázání telefonického kontaktu ujišťují ústředí, že zatím situaci zvládají samy. Téhož dne se obrací česká biskupská konference na všechny věřící s výzvou, „aby ve chvílích nouze a nebezpečí prokázali své životní křesťanské postoje a naplnili Kristův příkaz nasadit i život za bratry a sestry... aby nejen pamatovali pravidelně na postižené v přímluvných modlitbách, ale aby také prokázali svou konkrétní lásku při peněžní sbírce, která se bude konat v neděli 20. července... “ Prohlášení našich biskupů končí příznačnou větou: „Kéž tyto neblahé skutečnosti pomohou k většímu semknutí a spolupráci přes hranice všech rozdílů. “ I na politické scéně utichly nebo se aspoň přitlumily malicherné hádky a tahanice a vtrhl tam ostrý vítr. Neukázaly se sice prsty lidské ruky a nepsaly něco na omítku zdi královského paláce „Mené, mené, tekel ú-parsín“ (srov. Dan 5,5.25), ale přesto se rojily úzkostné otazníky a předtuchy. „Dnes, ve čtvrtek (10.7.), zazářilo nad celým městem Kroměříží opět jasné sluníčko. Asi věřící i nevěřící děkují za tento dar.“ Jindy by tato slova sestry Bernardety, provinciální představené Křížových sester, zněla trochu otřele, banálně. Najednou mají osvobodivou sílu aspoň z nadechnutí, protože hned pokračuje: „Včera- vyvrcholilo stoupání vody hlavně kolem řeky Moravy... I dnes se tato situace opakuje, voda stále stoupá a musejí být evakuovány další rodiny. Vrtulníky svážejí do Kroměříže lidi z poPOLYGON 6/1997 27 [pageend29]stižených vesnic...“ a po řadě dalších údajů opět nádherný rys: „Je to úžasné pozorovat, jak se celé město probudilo k vzájemné toleranci, ochotě pomoci úplně neznámým lidem. Lidé nosí postiženým všechno, co jen mohou - deky, šatstvo, ručníky, boty, potraviny a přitom je vidět, že to dávají s láskou. A tu se ptám: nepotřebovalo naše město toto probuzení? Neusnuli jsme až příliš tvrdě ve starostech sami o sebe: Musel Pán zasáhnout velkou povodní a vyburcovat nás, abychom se poohlédli po svém sousedu, po své sousedce, zda něco nepotřebuje...“, a pak končí prosbou: „Milosrdné sestry sv. Kříže prosí o modlitbu, abychom spolu s našimi občany dovedli nastávající situaci důstojně zvládnout, bez reptání, abychom se dovedli nasadit jeden za druhého a byli si vědomi toho, že dobrotivý Bůh nad námi bdí a že všechno zlé obrátí v dobré.“ V dalších dnech jsme mívali v našem vysílání pravidelnou rubriku „Solidarita v číslech“. Jména vesnic a měst, sumy darovaných peněz, názvy potřeb a prostředků vytvářely až úchvatnou melodii oživené blíženské lásky, či jak se dnes říká - solidarity. Cosi nezvykle krásné vanulo ze slov starosty Mikulčic, která říkal brněnskému biskupovi Vojtěchu Cirklemu, když navštívil tuto nejvíce postiženou farnost své diecéze: „Otče biskupe, máme zaplaveny lány obilí, celá východní, níže položená část obce a sklepy v ní jsou plné vody, ale uvědomujeme si, že řada míst je postižena mnohem katastrofálněji, a proto jsme se rozhodli vzdát se veškeré nabízené pomoci ve prospěch míst s krizovým stavem.“ 16. července se biskupové znovu obracejí na české a moravské věřící, které vybízejí „k dalším krokům na cestě přímé mezilidské pomoci“ a vyhlašují akci „farnost pro farnost“, v níž jde o navázání přímého vzájemného styku jednotlivých farností, konkrétních farářů, konkrétních lidí. A po řadě praktických poznámek k provedení této akce končí milou větou, na kterou jsem byl před svými kolegy z jiných zemí hrdý: „Ta pomoc se samozřejmě nemůže omezovat jen na věřící. “ Přímo z letiště Fiumicino přijel ke mně do kanceláře Milan Boldi, 221etý zdravotník-epi- demiolog, který byl na cestě do Bolivie, kde už nyní pomáhá našemu P. Palackému S.J., léka- ři-misionáři v zemi Moxos, tedy mezi řekami Mamoré a Beni, východně od města Trinidadu. Tomu byla svěřena farnost v pralesích, rozsáhlá jako třetina Moravy. A ten sympatický mládenec Milan pochází z Čebína. My jsme se připravovali na natáčení pořadu a tu zaslechl: „... ve spolupráci s městskou částí Brno-Bystrc a oblastní charitou Brno bylo odesláno dodávkové auto do Kroměříže; hygienické potřeby, čistící a desinfekční prostředky a čerstvé pecivo z pekáren >U Rešů< z Čebína...“ Přál bych vám vidět na jeho tváři jiskřivou radost, když slyšel, že jeho rodná obec není v této morální pomoci pozadu, ba naopak! Jeden posluchač, takový písmácký typ, a asi ovlivněný Svědky Jehovovými, opírá svou předtuchu konce světa o Gen 6,5: „I viděl Hospodin, jak se na zemi rozmnožila zlovůle člověka a že každý výtvor jeho mysli i srdce je v každé chvíli jen zlý... Řekl: Člověka, kterého jsem stvořil, smetu z povrchu země... ale Noe našel v Hospodinu milost“, a dodává: „Žádná analýza našich prognostiků, žádná kritika našich demagogických opozičníků ani žádný komentář v MF Dnes nebo v Literárních novinách nevyjadřuje přesněji lidský a mravní úpadek naší společnosti. Opravdu už máme na potopu.“ Nevyvracel jsem mu ani jeden z dlouhé řady uváděných faktů, protože má proti mně přednost, že to vše prožívá na vlastní kůži, jen jsem ho upozornil na to, že ve svých apokalyptických závěrech musí brát v úvahu i 1. knihu Mojžíšovu, tedy Gen 8,21: „Hospodin... si řekl v srdci: Už nikdy nebudu zlořečit zemi kvůli člověku, přestože každý výtvor lidského srdce je od mládí zlý, už nikdy nezhubím živé, jako jsem učinil. “ Ani vám jistě nebude lhostejná pohroma, která postihla třetinu území České republiky. Každý se s ní musí vypořádat. Ano, je to možné vytěsnit ze svého svědomí. Budete-li ale hledat upřímnou odpověď, čí postoj vám bude bližší? Onoho estébáckého vyšetřovatele, nebo onoho písmáka či sestry Bemardety? Řím, 22. července 1997 ■ 28 POLYGON 6/1997 [pageend30]Češi ze zahraničí v Parlamentu MILOŠ ŠUCHMA Z iniciativy Českého a Slovenského sdružení v Kanadě a za podpory mandátu dalších 12 krajanských organizací z celého světa se delegace Čechů ze zahraničí 19. června 1997 sešla ve dvou separátních setkáních s Podvýborem Zahraničního výboru Poslanecké sněmovny pro styky s krajany a Stálou komisí Senátu pro krajany žijící v zahraničí. Bylo to historicky poprvé, kdy se reprezentanti Čechů ze zahraničí sešli s představiteli českého Parlamentu, aby si pohovořili o spolupráci, podpoře České republice a řešení některých problémů krajanů. V delegaci Čechů ze zahraničí byli představitelé krajanských organizací Ota Koutný z Rakouska, Jiří Nápravník ze Švýcarska, Stanislav Kalkus z USA, Blanka Rohnová a Miloš Šuchma z Kanady a Mojmír Kovář ze Slovenska. Přestože se v minulé Sněmovně utvořila Komise pro styky s krajany, ta se nikdy se zástupci krajanů formálně nesešla. Až teprve nový Zahraniční výbor Sněmovny v únoru 1997 vytvořil Podvýbor Zahraničního výboru Sněmovny pro styk s krajany v tomto třináctičlenném složení: Michal Frankl (ODS), předseda; Petr Šulák (ČSSD), místopředseda; členové: Vavřinec Fójcik (ODS), Tomáš Květák (ODS), Jiří Payne (ODS), Josef Hojdar (ČSSD), Michal Kuneš (ČSSD), Luděk Polášek (ČSSD), Rudolf Tomíček (ČSSD), Radim Turek (ČSSD), Čestmír Hofhanzl (ODA), Miloslav Ransdorf (KSČM) a Milan Lou- kota (SPR-RSČ). Stálá komise Senátu pro krajany žijící v zahraničí se utvořila dva dny před setkáním s krajanskou delegací v tomto dvanáctičlenném složení senátorů: Milan Špaček (KDU-ČSL), předseda; Zdeněk Klausner (ODS), František Konečný (ODS), Irena Ondrová (ODS), Vladimír Opit (ODS), Vladimír Zeman (ODS), Zdeněk Babka (ČSSD), Egon Lánský (ČSSD), Jaroslav Musial (ČSSD), Věra Vašínková (ČSSD), Jaroslav Petřík (KDU-ČSL) a Jaroslava Moserová (ODA). Stálá komise Senátu pro krajany žijící v zahraničí byla vytvořena z iniciativy senátora Jiřího Šenkýře (KDU-ČSL). Senátor Šenkýř ve svém návrhu před Senátem mj. uvedl: „Mimo území České republiky žije řada lidí, kteří cítí sounáležitost s naší republikou. Co mají tito lidé společného? Mají společné kořeny v České republice a cítí sounáležitost s naší republikou. Předpokládaný návrh na zřízení Stálé komise pro krajany žijící v zahraničí si klade za cíl vytvořit na půdě Senátu instituci, která by byla svým způsobem nejvyšším místem setkávání našich krajanů s Českou republikou.“ Vstřícný a podpůrný byl také projev místopředsedkyně Senátu Jaroslavy Mosero- vé, bývalé velvyslankyně v Austrálii, která ve svém projevu mj. řekla: „Dějiny našich zemí nás opakovaně přivedly do situace, kdy naši krajané byli nuceni zemi opustit, aby si zachránili život, svobodu, náboženství, přesvědčení, aby mohli ve své víře vychovat své děti ke svobodnému životu. Ve všech oněch smutných historických etapách někdo v naší zemi zůstat musel, někdo setrvat nemohl. Osudy těch, co odešli, nebyly někdy lehké. Naši krajané jsou roztroušeni po celém světě a činí čest, že všude se těší dobré pověsti. Krajany s námi a navzájem spojuje pocit sounáležitosti se zeměmi Koruny české i to, že jim záleží na budoucnosti této země. Komise by měla sloužit k tomu, aby s našimi krajany měla co nejužší vztah, abychom jim dokázali naslouchat, abychom uměli přijmout jejich pomocnou ruku a - kde je třeba - pomocnou ruku podat. Naše porozumění, naši pozornost si zaslouží všichni, zejména pak ti, kteří se stali obětí nedávných dějin, POLYGON 6/1997 29 Češi ze zahraničí v Parlamentu MILOŠ ŠUCHMA [pageend31]které z domova vypudilo bezpráví a zrádnost režimu, který naši zemi za léta ochromil. Je třeba, abychom lépe chápali situaci našich krajanů a aby oni lépe chápali nás se všemi našimi nedostatky. Ti, co zůstali, byli ochuzeni o svobodu, ti co odešli, o vlast. Všichni jsme ztratili na mnoho let kus sebe sama. Věřím, že komise pomůže zahojit bolesti minulosti a přispěje k vzájemnému porozumění a spolupráci ve prospěch naší společné vlasti.“ Je příjemné podotknout, že delegace Cechů ze zahraničí byla jak Podvýborem sněmovny Parlamentu, tak i Stálou komisí Senátu přijata velmi srdečně a že jednání se vyznačovala věcností, upřímností a respektem. Formálně byl parlamentnímu podvýboru i komisi předložen písemný „Návrh spolupráce, podpory České republiky a řešení některých problémů krajanů“, na který se očekává od Parlamentu písemná odpověď. Z jednání na žádost delegace byly pořizovány zápisy a byla dohodnuta následná jednání. Co bylo předmětem prezentace krajanské delegace? Delegace zdůraznila, že vztahy byly dlouhou dobu zanedbávány a že doba si neodkladně vyžaduje, aby spolupráce, podpora ČR i krajanské problémy byly urychleně iniciovány a dořešeny. Je potěšitelné, že v poslední době i z řad poslanců a senátorů zaznívá volání po spolupráci a vytvoření přirozených a přátelských vztahů. Bylo především zdůrazněno, že se delegace obrací na Parlament proto, žeje prostřednictvím svých zástupců reprezentantem českých občanů a má tudíž zákonodárnou pravomoc. Domnívá se, že návrhy přispívají k odstranění právní nejistoty a zpevnění právního řádu České republiky. Pevný právní řád zejména v rámci integrace České republiky do Evropské unie je a bude zárukou stabilizace českého hospodářství. Pevný právní řád a stabilizované hospodářství jsou pak zárukou důvěry v Českou republiku v rámci politické a obchodní spolupráce a důvěrou v investování v České republice. Pokud se jedná o vzájemnou spolupráci, bylo konstatováno, že dobrá spolupráce již probíhá s Odborem kulturních a krajanských vztahů Ministerstva zahraničních věcí, kde v poslední době došlo ke spojení dvou odborů. Tento rozšířený odbor je koordinátorem, nemá však politické a zákonodárné pravomoce, kde právě role Parlamentu je nezastupitelná. V rámci této spolupráce se delegace domnívá, že by mělo docházet k pravidelným setkáním reprezentantů zahraničních Čechů s Podvýborem Parlamentní sněmovny i Komisí Senátu a že by krajané měli být pravidelně informováni předem o uvažovaných nových zákonech či jejich změnách, které se jich týkají, jakož i o přípravě mezinárodních smluv, které se týkají zemí jejich pobytu v zahraničí. Velmi dobrým příkladem takové spolupráce byla např. jednání o zrušení vízového styku mezi Českou republikou a Kanadou. Obdobně Američané českého původu ve Spojených státech by mohli sehrát důležitou roli i při zrušení vízového požadavku Spojenými státy. Vzhledem k tomu, že podle statistikje ve světě na 1,7 milionu těch, kteří se hlásí k českému původu, je zde velký potenciál českého lobby, které může být velmi prospěšné České republice, zvláště pokud bude motivováno a organizačně podchyceno. Vyřešení některých krajanských problémů k tomu může přispět a proces urychlit. Jako příklad podpory politických zájmů České republiky je např. podpora žádosti o přijetí do NATO, v čemž se krajané v mnoha zemích angažovali. Obdobně důležitá bude podpora českého lobby pro vstup České republiky do Evropské unie, kde rovněž pomoc při integraci tohoto vstupu by mohla být nezanedbatelná (bude např. třeba přeložit množství dokumentů). Pomoc v ekonomické oblasti skýtá velké možnosti zejména po odstranění některých restitučních bariér, které znevýhodňují Čechy žijící v zahraničí, zejména 30 POLYGON 6/1997 [pageend32]v USA, a kteří jsou touto situací značně zatrpklí. Tato pomoc se v některých zemích přestojiž uskutečňuje např. zakládáním smíšených obchodních komor, které přispívají k navazování obchodních kontaktů a tím i k zvýšení potřebné exportní aktivity České republiky. V návrhu řešení krajanských problémů za nejschůdnější cestu delegace považuje formu parlamentní iniciativy k Ústavnímu soudu: poslanecké iniciativy 41 poslanců nebo senátorské iniciativy 17 senátorů. Jedná se hlavně o vyřešení těchto problémů: 1. Dvojí občanství V současné době převážná většina Čechů žijících v zahraničí po 1.1.1993 dvojí občanství již má, tudíž pro ty, kterým je v občanství zabraňováno, je diskriminací a důkaz nerovnosti před zákonem. Jedná se hlavně o Američany českého původu, kteří byli z dvojího občanství eliminováni hlavně trváním na archaické smlouvě o naturalizaci z roku 1928 mezi tehdejším Československem a Spojenými státy. Zdá se, že neaktivitou české strany bylo způsobeno, že většina Američanů českého původu a původních českých občanů byla z možnosti dvojího občanství eliminována a rovněž tak prošly jejich restituční lhůty, vázané na české občanství. V návrhu Parlamentu delegace předložila návrhy na řešení této situace, ale zároveň zdůraznila, že netrvá na těchto návrzích, pokud Podvýbor Parlamentní sněmovny či Komise Senátu navrhnou jiné možnosti řešící stejný problém. Není pochyb o tom, že Ústava České republiky jasně stanoví bez jakýchkoliv uvozujících podmínek, že „Nikdo nemůže být proti své vůli zbaven státního občanství“. To, že někdo, kdo se narodil jako Čech, může být administrativně zbaven občanství, je absurdní a Česká republika se zbavuje možnosti toho, že občané s dvojím občanstvím by mohli být pro Českou republiku přínosem (viz Madeleine Albright) a zároveň by ukázala světu liberalizační přístup v této otázce obdobně jako řada států, které umožňují dvojí nebo vícero občanství (např. USA, Švýcarsko, Francie, Velká Britanie, Holandsko, Kanada, Švédsko, Austrálie, Japonsko, Maďarsko, Polsko, Slovensko a mnoho dalších zemí). 2. Korespondenční volební právo Čeští občané žijící trvale či přechodně v zahraničí nemají v současné době možnost se podílet na volbách v České republice, s výjimkou, že se osobně zúčastní těchto voleb v předepsaných termínech na území České republiky. Bylo by velmi žádoucí, aby těmto občanům bylo umožněno volit v zahraničí a aby tím bylo splněno jejich politické právo, které mají občané mnoha států na světě. Z alternativ, které se nabízejí, tj. možnost volby na zastupitelských úřadech nebo korespondenčně, se jeví jednoznačně praktičtější možnost volby korespondenční. Volba na zastupitelských úřadech by byla velmi ne- schůdná pro značné vzdálenosti ve většině zemí. 3. Dokončení restitucí osobních majetků Česká veřejnost s uspokojením přijala zákon 119/1990 Sb. o soudní rehabilitaci s odkazem, že „zvláštní zákon upraví podmínky uplatňování nároků vyplývajících ze zrušených výroků o trestu propadnutí majetku, propadnutí věcí nebo zabrání věcí, jakož i způsob náhrady a rozsah těchto nároků“. Tímto „zvláštním zákonem“ byl později vydaný zákon 87/1991 Sb. o mimosoudních rehabilitacích a zákon 229/1991 Sb. o úpravě vlastnických vztahů k půdě a jinému zemědělskému majetku. Zel, tyto zákony podmínky uplatňování nároků stanovily tak, že paradoxně se staly v mnoPOLYGON 6/1997 31 [pageend33]hých případech zákony konfiskačními. Za hlavní nedostatky zákona 87/1991 Sb. a 229/1991 Sb. je možno považovat podmínku českého občanství (zabavený majetek by se měl vrátit bez ohledu na občanství tak, jak je to obvyklé ve všech demokratických státech) a zvýhodnění osob a nemožnost dokázat podmínku, že osoby nabyly věc buď v rozporu s tehdy platnými předpisy, nebo na základě protiprávního zvýhodnění osoby nabyvatele. Přestože většina oprávněných osob v termínech (včetně následného odstranění podmínky trvalého pobytu Ústavním soudem) své nároky uplatnila a majetky buď dostala či nedostala nebo jejich nároky jsou v soudním řízení, jiná je situace u Američanů českého původu. Ti, jak již bylo řečeno, byli z restitucí v mnoha případech eliminováni, protože jim nebylo v termínech umožněno získat české občanství, stav, který ostatně trvá do současnosti. Na tuto skutečnost Česká republika byla upozorněna Komisí Spojených národů pro lidská práva i americkým Kongresem, protože tito američtí občané jsou diskriminováni. Není pochyb o tom, že kritika v tomto směru bude pokračovat včetně pokračujícího roztrpčení amerických občanů českého původu. Delegace ve věci dokončení restitucí osobních majetků předložila rozklad tohoto problému, jakož i návrhy na řešení. Je potěšitelné, že na setkání přítomný poslanec Jiří Karas (KDU-ČSL), vedoucí Stálé delegace Poslanecké sněmovny do Parlamentního shromáždění OBSE slíbil, že ještě v září 1997 předloží Parlamentu návrh změny zákona 87/1991 Sb. 4. Usnadnění návratu krajanů do vlasti Určitá část starších a nemajetných krajanů se chtěla po listopadu 1989 vrátit do vlasti, ale tito krajané - až na malé výjimky - nemají vlastně kam, protože jejich byty a domy jim nebyly vráceny. Bylo by tedy žádoucí, aby krajanské organizace ve spolupráci s Parlamentem a s pomocí českých úřadů vyřešily tento problém např. vybudováním domovů pro starší a existenčně nedostatečně zabezpečené krajany. Delegace také vyjádřila názor, že zákon 155/1995 Sb. o důchodovém pojištění by měl být změněn v tom smyslu, aby každý občan dostával úměrný důchod odvislý od počtu odpracovaných let bez ohledu na dobu minimálního pojištění 15 let, jakje stanoveno současným zákonem. •I» «J» »J» »J» »J» »J» Není pochyb o tom, že ustanovení Podvýboru Zahraničního výboru Poslanecké sněmovny pro styky s krajany a Stálé komise Senátu pro krajany žijící v zahraničí je vstřícným krokem a počátkem formální i neformální spolupráce. Poslanci a senátoři přislíbili, že se podáním krajanské delegace budou zabývat na svých prvních schůzích Podvýboru a Komise v červenci 1997 a že krajanské delegaci zašlou písemná vyjádření. Skutečnost, že delegace zahraničních Čechů s mandátem 13 organizací formulovala návrhy spolupráce, podpory České republiky a řešení problémů krajanů předložením této agendy na stůl reprezentantů nejvyšších zákonodárných sborů České republiky je počátkem dialogu, který je formálně zahájen. Není také pochyb o tom, že Parlament i reprezentanti Čechů žijících v zahraničí si uvědomují, že nepůjde jen o společenskou záležitost a formalitu, ale o zahájení procesu, jehož cílem jsou očekávané výsledky, o kterých bude široká veřejnost pravidelně informována. ■ 32 POLYGON 6/1997 [pageend34]Budoucí slovenský prezident ? Jako účastník autogramiády Rudolfa Schustera ve Slovenském institutu v Praze 12. června 1997jsem se otázal podpisova- tele sebeknihy, zda uvažuje o kandidatuře na slovenského prezidenta. Jeho odpověď mně sice byla nevlídná, že co je mi do toho, nicméně později na milejší dotaz spřízněné Slovenky ze sálu, který byl okupován z 90 procenty Slováky ze „Spolku Slováků v Ce- chách“(je to jeden ze čtyř slovenských spolků v Cechách, bohužel - podle expertů ze Slovenska - ten nejlevicovější a nejnacio- nálnější, taková malá „pátá kolona“) se sálu dostalo odpovědi. Prý tuto volbu velice zvažuje, protože za ním chodí neustále různé skupiny, a tak asi těžko odolá, aby je nezklamal. Jsem dobře znalý tohoto muže všech tváří a úžasné ctižádostivosti, který jistě přežije úspěšně všechny režimy, a proto věřím, že i tentokráte v slovenském politickém klimatu nezklame. Miloš Šuchma „Slovo“ 13. června 1997: NARUŠENÁ AUTOGRAMIÁDA „Jirko, máte už obsazené místo velvyslance v Kanadě?“, zeptal se prezident, když vytočil číslo ministra zahraničí Dienstbiera. „Ano? A prosím tě, nedá se to ještě změnit?“, pokračoval prezident. „Prosím tě, buď tak hodný a změň to. Napiš tam pana Schustera...“ To je jedna z nej zajímavějších pasáží me- moárů dnešního košického primátora, prvního polistopadového předsedy SNR a bývalého velvyslance ČSFR v Kanadě Rudolfa Schustera. Kniha se jmenuje >Ultima- tum< a autor její české vydání včera večer představil ve Slovenském institutu v Praze. Na takřka pěti stovkách stran podává autor svědectví sám o sobě v přelomových letech 1989 až 1992, kdy se z nomenklaturního komunistického kádra stal reprezentantem demokratického Československa. Poslední třetina knihy, věnovaná působení Schustera v Kanadě, zavdala příčinu k incidentu, když na autogramiádu přišli nečekaně jeho největší kanadští oponenti, exponující se v českém exilu: Miloš Šuchma a Arnošt Wagner, které autor v knize rozhodně nešetří, tak jako oni nešetřili jeho. Nemohli totiž přenést přes srdce, že jejich postkomunistickou vlast reprezentuje právě Schuster, který byl nakonec z Kanady odvolán na základě lustrač- ního zákona. Známí inscenátoři happeningů by jenom záviděli, jakou podívanou se podařilo na autogramiádě vytvořit. Kdyby šlo o jiného autora, mohl by být podezírán, že si provokaci objednal, aby získal pro svou knihu větší publicitu. (še) SCHUSTER SI STĚŽUJE NA VÝSLEDKY SAMETOVÉ REVOLUCE Těžko uhodnout, co vedlo nakladatelství Svoboda k vydání memoárů Rudolfa Schustera. Na pohled se kniha podobá Dubče- kovým vzpomínkám, před čtyřmi lety vydaným ve stejném nakladatelství. Šchu- ster, někdejší košický primátor, po sametové revoluci první předseda Slovenské národní rady a poté dva roky československý velvyslanec v Kanadě, však byl politikem mnohem menšího formátu. Pokud Svoboda chtěla ukázat, jak se dnes na Slovensku uvažuje o polistopadových událostech, mohla sáhnout třeba do spolehlivé nabídky bratislavského nakladatelství Kalligram, kde své vzpomínkové či esejistické knihy vydali Rudolf Chmel, Peter Zajac nebo František Mikloško (a vydají Miroslav Kusý či Ján Čarnogur- ský). Tito autoři se od Schustera liší v jednom podstatném: nevydávají se za politické Mirky Dušíny, nepředstírají, že zasvěPOLYGON 6/1997 33 [pageend35]tili život altruismu, a vnímají z veřejného dění též ty události, které se jich bezprostředně nedotýkají a neohrožují jejich postavení. Schuster patřil v období perestrojky k poměrně osvíceným komunistickým funkcionářům a nebýt listopadu 1989, jistě by se byl vyšvihl vysoko. Revoluce ho na vrchol katapultovala sice okamžitě, ovšem s ponurým vědomím dočasnosti: také na Slovensku v roce 1990 boží mlýny mlely proti KSS a pro VPN; Schuster věděl, že si pobyt na vrcholu vychutná jen do voleb, tedy šest měsíců. V knize jako by si dodatečně prodlužoval, co trvalo příliš krátce: jeho rekonstrukce dění se rozlévá do šíře, úřednické proslovy jsou citovány a rozhovory i s uvozovkami opakovány. Schuster, který má i umělecké ambice a píše rozhlasové hry, by dokonce i trochu bohémství snesl, rád by patřil mezi elitu, s jejímiž příslušníky se tak rád nechává fotografovat (v knize jsou celkem čtyři obrazové přílohy). Těžký spodek jeho úvah, škrobené dialogy, úmorné výčty vypitých džusů a snědených ruských vajec však prozrazují, že četba partajních usnesení měla na jeho psaní devastující vliv. Schuster sleduje naléhavý osobní zájem: chce dokázat, že byl bytostným demokratem. Vidí se jako mudrc, jenž žasne nad převlékači kabátů, ale dál kráčí spravedlivou cestou, protože je koneckonců vždycky v právu. Tuto stylizaci si Schuster buduje s použitím jedné zbraně, jež by neměla být přehlédnuta: aby se mohl stát demokratem pro všechny, musí zamlčet, co si o mnohých z nich myslí. Takže se z jeho knihy sice dozvídáme spoustu věcí o tom, jak lidovým byl politikem (typická je scéna, v níž v obchodním domě nakupuje košile a demokraticky laškuje s prodavačkami). Nepoznáme však už, co si přál a o co usiloval: aby nakonec vyhrála KSS, jejímž byl členem, nebo VPN? Víme jen, že z jednání s představiteli VPN Schuster podivuhodnou shodou okolností vychází vždy jako moudrý otec, který našel řešení, přestože Ján Budaj a spol, žádali věci nechutné a neproveditelné. Vzniká tak trochu komická situace, kdy Schuster snáší anonymní telefonáty, nezakolísá před fyzickým napadením, obětuje dokonce i rodinu - ale neříká, ve jménu čeho. Schusterova kniha, neúspěšně se vydávající za čestnou výpověď o politických bojích doby, je výsledkem mylného přesvědčení, že základem politiky je Populismus: proto tolik „demokratických“ výjevů a tak málo sdělení. V závěrečných kapitolách o Schusterově působení na diplomatickém postu v Kanadě se plně provaluje egocent- rický účel publikace: ačkoliv byl pro své minulé působení v KSS odsuzován (vztahoval se na něho lustrační zákon), Schuster předstíral, že nechápe problematičnost svého postavení, odmítal odejít a dával přednost svým zájmům před zájmy státu, který měl zastupovat. Schuster se dnes cítí zklamán; prý se obětoval za ušlechtilé cíle, aniž to mělo smysl. Nezbývá než doufat, že politici, kteří budou ze scény odcházet v budoucnu, ovládnou svůj pocit ukřivděnosti a nebudou produkovat memoáry jen proto, aby svým steskům mohli ulevit. Pavel Košatih, MFD, Praha. ■ Do pražského Slovenského institutu vešel jako Rudko Caesar - muž, který již léta dává Košičanům jejich chléb a hry. Po dvou hodinách košický primátor Rudolf Schuster opouštěl institut jako nejžhavější kandidát na post prezidenta Slovenska, ale do paměti asi sto dvaceti přítomných Slováků se spíše zapsal jako budovatel východoslovenského Disneylandu. Vše, co bylo mezitím, připomínalo besedu se spisovatelem totalitního režimu, kterému vyšla „Já“ kniha. Primátor, interpret slovenského písňového kýče, spisovatel detektivek a autor rozhlasových her, přišel do Prahy besedovat 34 POLYGON 6/1997 Se be u k á j e n í Ru d k o Cé s a r a [pageend36]o knize ‘Ultimatum’, kterou přeloženou do češtiny nebylo možné nalézt v žádném pražském knihkupectví ještě v den autogramiády, které se zúčastnilo pouze 22 Pražanů včetně novinářů a do slovenského autora zamilovaného Petra Uhla. Nádherný impozantní příchod pana Schustera a jeho několikačlenného „nakladatelského“ doprovodu uvítala většina Slováků bouřlivým potleskem. Profesionální úsměv bývalého československého diplomata však definitivně zmizel v okamžiku, kdy mezi přítomnými zaznamenal své největší nepřátele z dob svého kanadského působení. Oběma věnoval autor ‘Ultimata’ více než třetinu textu knihy, ve které se snaží dokázat, že předseda Československého sdružení v Kanadě Miloš Šuchma a exilový novinář Arnošt Wagner se proti němu spikli, organizovali demonstrace a snažili se jej za každou cenu zbavit postu diplomata v Ottawě. Šuchma i Wagner s tímto obviněním naprosto souhlasí, pouze chtěli přitomným v demokratickém diskusním prostředí vysvětlit, že Schustera se snažili vyměnit za jiného velvyslance ne proto, že byl Slovák, ale proto, že kanadský exil - nejaktivnější v době totality - si nezaslouží, aby jejich prvním ‘svobodným’ diplomatem se stal bývalý člen ÚV KSS. Dodnes tento ‘dárek’ nemohou disidentům Havlovi a Dienstbierovi odpustit. O M. Šuchmovi píše pan Schuster jako o ambiciózním emigrantovi, který má sám zálusk na jeho místo velvyslance (Šuchma je také kanadským občanem a tím jako uchazeč vyloučen) a z Arnošta Wagnera se snaží v knize udělat člověka mizerného charakteru, alkoholika a intrikáře, bezvýznamného novináře. Ovšem již sám fakt, že jméno Arnošta Wagnera se v knize objevuje 170 krát, nasvědčuje tomu, že ‘bezvýznamný novinář’ musel být ostrým trnem v koruně tohoto komunistického mučedníka, jehož kniha je jediným velikým nářkem nad ním samým. Schuster, pokud nechválí sama sebe, pak pláče nad tím, jak mu bylo ubližováno tímto párem exulantů, kteří měli proti němu výhodu, že byli také redaktoři exilového časopisu ‘Západ’ a mohli kromě toho publikovat jak v čs. rozhlasu, tak v Českém a slovenském tisku. Nejzajímavější na celé knize je její detektivní žánr, který autor - bez toho, že by si to uvědomil - zvolil. Téměř celý text je pouza- vírán do uvozovek, v přímé řeči popisuje autor debaty, které si samozřejmě nemohl doslova pamatovat, a tak se nabízí logické vysvětlení, že pan Schuster si dialogy vymýšlí, nebo že měl 24 hodin denně leukoplastí na těle přilepený magnetofon (jak bolestivé a nehygienické!). Když se Miloš Šuchma v diskuzi chtěl na toto téma pana Schustera dotázat, byl uprostřed věty přerušen samotným autorem a výkřiky z publika. Stejně dopadl Arnošt Wagner, jenž měl také několik otázek a zároveň chtěl pana Schustera upozornit, aby počítal se žalobou. Po několika slovech, zastaven výkřikem Petra Uhla: „Co vy emigranti víte? Vy jste tady nebyli! Já mám za sebou devět let Husákova kriminálu...“, si A. Wagner připadal jako méněcenný, za trockismus nikdy netrestaný ubožák, který se může vykázat pouhou ztrátou československého občanství za protistátní činnost v exilu. Po obrovském sou- družském potlesku převzala besedu klaka pana Schustera. Nejzajímavější otázku položil pán z Bratislavy: „Ako sa vám, pán Schuster, píše?“ Nejkomplikovanější dotaz měla slečna z Prešova: „Píše sa vám 1’ahko alebo ťažko?“ Ke konci besedy košický Walt Disney hovořil o tom, jak sám navrhoval a budoval jezero v Košicích, jaké má obrovské plány, labutě, sochy, muzeum pod zemí, nad kterým bude zurčet potůček. Jen aby se mu do něj pak Vladko nevycí- kal... Arnošt Wagner POLYGON 6/1997 35 [pageend37]Tak jsme, my Češi, zase jednou v situaci člověka, který právě ve chvíli, kdy má za to, že našel klíč ke štěstí, zjistí, že už někdo vyměnil zámek. Děje se to a děje se ono, a ačkoli nám, jak známo, kdekdo na světě závidí, jací jsme kofri, a navíc ještě i kofry, kteří nás vedou do lepšího příští, dovolil bych si tady použít podobenství. Něco z těch, která známe z Bible halabala. Uhání takhle motorové vozidlo po úzké horské silnici dolů. Pochopitelně vozidlo nikoli domácí provenience, protože plné našich ústavních činitelů. Náhle se zjistí, že nefungují brzdy. Taktak vybírá jednu zatáčku po druhé, vypadá to už opravdu špatně, nicméně se nakonec podaří, taktak před pádem do nějaké místní Macochy, zastavit o hromadu štěrku silničáři neuklizenou (je to přece u nás). Ještě poněkud pobledlí ústavní činitelé vylezou a radí se, co dál. „Já ten problém vidím hlavně v mravní oblasti,“ prohlásí Nejvyšší Charis- matik. „Je nutno ovšem dodat, že na této situaci má každý z nás svůj podíl viny a já se k tomu svému hlásím, třebaže jste mne dosud nepustili za volant a není jisté, zda by brzdy nefungovaly také, kdybych na ně šlapal já. Při nejbližší příle36 POLYGON 6/1997 žitosti. se ostatně chystám pronést k brzdám zásadní projev.“ „Ne, ne, ne, ne,“ vrtí hlavou Nejvyšší Pragmatik. „Tudy, pánové, cesta rozhodně nevede. Sestavíme vládní komisi a ta musí příčiny nefungování brzd co nejpodrobněji a do všech detailů osvětlit. Pokládám to ovšem zásadně, ale opravdu zásadně, jen za záležitost koalice. Kdyby se ukázalo, že potřebujeme nové obložení, naše strana má konekce na Martiniku a v Budapešti, odkud nám je rádi dodají.“ Nejvyšší Charismatik podotkne, že tohle je jisté řešení, třebaže situaci nepokládá za kritickou, že však v komisi musí sedět rovněž jeho zmocněnec. Šéf křesťanů na tři dá hlavu na stranu a prohlásí, že koaliční dohody jsou pro něj sice svaté, že však na momentální situaci jaksi nepamatovaly a bude ji třeba řešit jen na základě porad i s politiky nekoalič- ními, a rozhodnutí bude učiněno teprve až se uvidí, kdo mu víc slíbí. Neboť mravní náboj není možno opomíjet. V případě zřízení Úřadu pro brzdy pak pokládá za nutné, aby tento úřad byl svěřen jen jeho straně. Kdyby se na této samozřejmosti nedokázala koalice dohodnout, musili by křesťané, klidnou sílu representuj ící, vyvodit patřičné důsledky a setrvávání v koalici znovu uvážit. Potom se odebere stranou, k poradám s Krásným Miloušem. Nenápadně zároveň spolu shodí do Macochy pár oposicí neoblíbených ministrů. Ministr, zvaný svými podřízenými Mánička z Kach- líkárny, který se při tom shazování stačil chytit Charismatika, vytáhne brašnu s nářadím a praví: „Ale, pánové, neblbněte, já tu mám nějakej vercajk, tak se na ty brzdy mrknu a třeba to dokážeme dát dohromady. Já jsem vám říkal, že do tý estébácký garáže to nemáme dávat.“ „V tom případě budu svítit. Z dob, kdy jsem ještě kouřil, mi náhodou zůstal v kapse zapalovač,“ vmísí se Charismatik. „Myslím však také, že není správné hledat příliš snadná a rychlá řešení. Proč někoho odsuzovat jenom proto, že někde na vnitru učil nějaké jazyky nebo obsluhoval nějaké odposlechy.“ Protože mezitím se už na místo dostavili televizní reportéři, Krásný Milouš vytáhne z kapsy hřeben, přičeše si s elegancí sobě vlastní trvalou upravené kučery tou zběsilou jízdou poněkud zplihlé, hřeben opět zastrčí a prohlásí: (Benešnoviny) SLOUPKY JANA BENEŠE [pageend38]„Nejen sám za sebe, ale s vědomím výkonného grémia celé své strany odpovědně prohlašuji, že jediné možné řešení je vytlačit ten vůz zpátky na kopec a zkusit to ještě jednou.“ Nejvyšší Charismatik okamžitě přes značnou nemotornou otylost hbitě skočí za volant: „Tak pánové, honem, rychle tlačit!“ vvvvvvwvv Nakolik jsme anebo nejsme v Evropě, lze samozřejmě měřit různě. Naše měřítka budou asi odlišná od těch, jimiž jsme poměřováni sami. Zatímco pražský primátor, vrchní velitel praporu Městské policie a taktéž senátor a tudíž úd zákonodárný, (v soukromém rozhovoru s autorem) soudil, že do Evropy nám netřeba spěchat, neboť jsme ji už dávno předběhli. Zřetelně odlišného názoru jsou zajisté například půjčovny automobilů v oné Evropě, která se za Evropu považuje třeba tím, že jest sdružena v EU, takže na hranicích jednotlivých států není třeba zastavovat. A nejen půjčovny automobilů. V americkém časopise „Travellers“ jsem se dočetl od jakési Dorothy Carri- thers (hodnotí různé evropské země pro americké cestovní kanceláře), žeji cesta z letiště do hotelu Jalta stála Kč 1700 a že jí ani taxikář a ani vrátný hotelu nepomohli se zavazadly. Nu, maličkost. Z Kennedy- ho letiště na Manhattan je to sice dál než z Ruzyně na Václavák a padesátku v dolarech za to nedáte, ale nešť. Co je nám do nějakých cizáků. O cosi horší je to s názorem firem jako Hertz, Avis, Budget a dalších. Ačkoli operují i u nás, nelze si už dnes za žádné peníze vypůjčit kdekoli v Evropě vůz s tím, že ho vrátíte v Praze. Půjčovny automobilů v Evropě vám totiž spolu s vozem vydají mapku zemí, do kterých s jejich vozem nesmíte. Taktéž podepisujete, že to béřete na vědomí, co část smlouvy o zapůjčení vozu. Pro jistotu a pohraniční orgány, v našem případě německé a rakouské, je vůz ještě na předním i zadním skle opatřen extra identifikační nálepkou. Se zlou se potáže, kdo se ustanovení smlouvy pokusí obejít. Zaplatí na hranicích tučnou pokutu, z vozu jest vyňat a auto na jeho náklady, taktéž nemalé, dopraveno zpět půjčovně. Na té mapce totiž jsme. Spolu s textem, že vzhledem ke krádežím automobilů v těchto zemích do nich nelze jezdit. Pro mne navíc doplnil německý „grenčák“ v Sant Gallenu, kde mě toho dne při průjezdu Německem už po čtvrté kontrolovali. A to až po číslo motoru a karoserie a všelijaké tajné znaky výrobcem ve voze zabudované. „Máte české číslo - a vaše policie vydává doklady na kradené vozy.“ Což se zřejmě v té evropské Evropě od policie neočekává. Tudíž, nemaje sdostatek předbíhajících informací, neboť mezi naše údy zákonodárné nepatřím, nevím, nakolik do Evropy musíme spěchat my, ale připadá mi, žeje to jedna z věcí, proč s naší integrací nebude spěchat Evropa. Navíc mě na tom zlobí, že, ač jsem v životě žádné auto neukradl ani žádné doklady nefalšoval, stávám se apriorně podezřelým individuem už jen tím, že mám na voze číslo České republiky. Nehledě na to, že policii tímto zločineckým způsobem se chovající si všichni platíme, a to nikoli málo, prosím. Nehledě na to, že v době, kdy jsme byli doopravdy policejním státem, byly početní stavy ramene zákona nižší než v dnešní České republice. Zdá se, že stará marxistická poučka o kvalitě měnící se v kvantitu je i v tomto případě poněkud omylná. Co vlastně dělá těch 63.000 pracovníků našeho ministerstva vnitra (městské policie sem nepatří), jejichž počet ČR v roce 1996 vykazovala? Zajisté. Část vydává doklady na ukradené vozy, jiná část, jak také víme z Evropy i USA, zase třeba české pasy jakýmsi Íráncům. Proč dodnes nebyl změněn náš předpotopní systém evidence vozidel, který lze přece provádět i docela obyčejně poštou, bez svůdnosti korupce policejního úředníka. Také to přece nemusí vůbec dělat právě policie. Ta městská by snad spíše měla, o primátorovi nemluvě, dbát na to, aby se v Praze neprohá- něly za noci taxíky s čísly Kladna i Brandýsa nad Labem. Kupodivu, ač naše početPOLYGON 6/1997 37 [pageend39]né údy zákonodárné inter- pelují všelico, s překvapi- vostí u ctihodných občanů zákonodárců až příliš početnou, i naprosté hovadi- ny, interpelace ohledně diskriminačních opatření vůči České republice, podmíněných vysokým počtem krádeží automobilů, jsem dosud nezaslechl. I tato okolnost poněkud jitří, doznávám. VVVVVVVVVV Uspokojivé zprávy Ministr vnitra, snad poslední sympaťák mezi svými souručníky vládními, neboť nesypou se mu permanentně z úst slova úhoří, po návratu ze záplavou postižených oblastí prohlásí do mikrofonu i kamery, že zvěsti o drancování majetku evakuovaných jsou lživé a že k žádnému rabování nedochází. A několikrát to opakuje. To lze považovat za uspokojivou zprávu. Nicméně předseda vlády, tedy ministrův boss, se současně ozve, že něco takového si nemůžeme dovolit a padnou i slova o přísném postihu. Také uspokojivá zpráva. Ministryně spravedlnosti státní také vysloví slova o postihu drancovníků. Rovněž uspokojující. Škoda, že slovíčko nepadlo o tom, že némlich tak se podle zpráv tisku a TV údajně zachoval i její vlastní choť, o sociální příspěvek na základě podvržených údajů usilující. Zprávy, přicházející ze zatopených oblastí pokud jde o lidský hyenismus, si tedy - žel - poněkud odporují. Čtenáři, posluchači, diváku, rač si vybrat. Jsi přece dospělý člověk. Vzpomínáme ještě, jak u Dvora Králové nad Labem nouzově přistálo sovětské letadlo s cigaretami Winston a domorodci čeští hrnuli se tam i s dětmi v kočárcích, aby již i pouhá nemluvňata mohla se poučit, že když tu ta možnost je, krást se má? Pokud snad byl za tuto kamerami zdokumentovanou ničemnost někdy někdo postižen, nedoslechl jsem se o tom. Zato vím, že byla tehdy odvysílána i na všech celonárodních kanálech v USA. Policie schopná odstřelit německého turistu, který údajně neuposlechl výzvy k zastavení, a jiného, který ničemně na trávníku zaparkoval, neukázala se schopná zajistit jedno nouzově přistávší letadlo. - Ale to už je tak dávno, že? Nedejme se rušit v přijímání uspokojivých zpráv. Uspokojivější tudíž budiž, že tentokrát vládní zástupci našeho oligarchického establishmentu, vládního i toho po krku vládě jdoucího, jdou tak daleko, že nehovoří pouze ústy svých až přespříliš dobře živených a až přespříliš početných tiskových mluvčích. Dobré by bylo, kdyby si tento zvyk zachovati ráčili i pro situace nekatastrofické. Berme kladně, že tak učinili alespoň tentokrát. I když, jak se zdá, pokud jde o preventivní opatření, mnohé bylo zanedbáno. Že na občanu a jeho místní správě vcelku bylo až do chvil, dokud opravdu začalo být úzko, jak situaci čelit. Což vcelku dost dobře opravdu nemohli. Že třeba „krizový štáb“ v městě Olomouci pak zvolil za své sídlo místa, z nichž jim samým po dvakrát bylo před záplavou prchat, nesvědčí právě o veliké prozíravosti a obecné schopnosti odborníků těchto. Matička příroda ukázala nám opětně, že slova o poroučení větru a dešti byla pouhou ideologickou pýchou režimu nelegálního a zavrženíhodného. Režim je ten tam, pýcha zůstala. Neuspokojující. Zdaleka nejvíce tudíž nutně uspokojuje vzájemnost, kterou občanstvo projevuje vůči postiženým. (Mimochodem, patřím mezi ně také, v Hradci zůstal pod vodou celý náklad mé právě vydávané knížky Americký pitaval.) Pokud jsme vzájemnosti schopni, není vše ztraceno. O cosi méně uspokojuje varování, že se vyskytují falešná konta a falešné organizace, hodlající tuto vzájemnost využít ku svému osobnímu prospěchu. Jsou-li, není snad tak obtížné zjistit, kdo tato konta zřídil a uvrci tyto osoby do žaláře. Jsou-li takováto konta, tedy kletě, přeji si ku svému uspokojení vědět, kde, jaká, kdo je zřídil a jak bylo se zřizovateli zatočeno. Státní zástupci naši přeci dostali, asi v rámci ohlášených úsporných opatření vládních, právě přidáno. Nuže ukažte, jak si svůj peníz zasluhujete, milánkové. Přijali jsme i uspokojivou 38 POLYGON 6/1997 [pageend40]zprávu, že policie předvedla čtyři podezřelé. Pokud ke drancování dochází, neuspokojuje mne to. Uspokojivá zpráva měla znít, že čtyři osoby při drancování přistižené byly na místě zastřeleny. WVVVVVV»» Jaký parlament - takový president Vůdce nemohl nevyhovět žádosti pana říšského protektora svobodného pána von Neuratha o udělení delší dovolené za účelem upevnění jeho otřeseného zdraví..., tak nějak, češtinou až příliš připomínající dnešní výplody leckterého našeho novináře, oznamoval protektorátní tisk v září 1941 příchod Reinharda Heydricha. Případ klasický nám poskytne Shakespeare, před- mětněji ona část Richarda III., v níž se Richard, ač nažhaven touhou po trůnu, jen se zdráháním podvoluje žádosti manů svých ujmout se žezla. Na jevišti jsem to česky nikdy neviděl, ale český divák si zajisté vzpomene na versi filmovou s Lawrencem Olivierem v hlavní roli. Bylo to velmi působivé kino. Richard svou oběť na oltář vlasti dotvrzuje sjetím po laně z lou- bí, kde „tráví čas na modlitbách“, dolů na nádvoří, kde si dá vzápětí políbit ruku. Jednomu nutně musí tyto věci vyvstat, přečte-li si, že muž, který chtěl druhdy zemi právě jen dovést ke svobodným volbám roku 1990, prohlásí, že vyhovuje (nemůže nevyhovět) žádosti stran koaličních i té hlavní nekoaliční (jaká to náhlá a nečekaná shoda) a je opravdu stále ještě ochoten, a to navzdory svému otřesenému zdraví, kandidovat opětně na obsazení úřadu nej vyššího. Altruismus nevýslovný, řekl bych. Česká republika je nástupnickým státem Československa. Převzala zákony, převzala závazky, vyplácí jeho důchody, jen úřad hlavy státu^ zdá se, nemá s bývalým Československem co do činění. Ačli zákon československý pravil, že ho nelze zastávat než dvakráte a stejně praví i náš malý český a hezký zákon dosud. Ale to československé hlavostátnění a rozbití státu, jemuž a jehož zákonům slíbena oddanost, se zde nepočítá. Ustavní slib ostatně pronesla v tom československém případě shodná ústa, která zahajovala akci Charty 77 prohlášením, že je čas skončit s vychca- ností. (Za výraz se omlouvám, ale jde o citát.) Shodná ústa ostatně prohlásila, že vláda věcí našich se k nám navrátila, a toto navrácení uvedla v činnost v lednu 1990 při prvém vystoupení dosud nikoli svobodně voleného parlamentu debatou o nutnosti pomlčky, nikoli třeba vyhlášením platnosti ústavy z roku 1920. Potom jsme toho slyšeli mnoho, a slyšíme dosud. Třeba, že je lépe, aby opilý řidič odpovědný za smrt tří lidí representoval zemi, než seděl v base, a proto ho tudíž cestou milosti z basy vypustil. Věru velká čest pro takovou zemi. Případně, že nemáme mít nějaký názor na to, že zabiječ otce svého, jinak syn hlavo- státní poradkyně, by měl prodlít ve vězení, neznáme- li všechny okolnosti. Zřejmě ani soud, který vynesl rozsudek mírňoučký, je za těch pár let, co se případem zabýval, sdostatek nepoznal. Milostí pro nejrůznější vyvrhele už je více než tisícovka. Mnohé z nich pobuřují víc než ty dva vzpomenuté případy. Leč média naše informují o tom jen skromně. Svůj vztah k zákonu ostatně vyjádřila tato osobnost také tím, že ledva je vyneseno jakési předběžné soudní opatření v cause majetku, o nějž v rodině státníkově vedeny spory, tento zastánce kontinuity (komunistické) legality ho ostentativně nedbá. Tuto svou, zajisté veskrze soukromou záležitost, jindy zas ovlivňuje veřejným prohlášením, zpochybňujícím duševní zdraví své příbuzné. Jistý český spisovatel publikoval v létech šedesátých fejetonek „Procházka po Lánech“. I říkalo se: Jaký president - takový Čapek. Na rozdíl od jiných zemí hlavu státu u nás nevolí občané, ale jen občané zákonodárci. Ačkoli hlava státu by měla být spíše hlavou všech jeho občanů, je de facto jen hlavou svých voličů. Takže proč být vzrušen? Jaký parlament — takový president. ■ POLYGON 6/1997 39 [pageend41]K současnému stavu prosazováni zákonnosti v České republice JAROSLAV TEPLÝ Michael Noel z Evropské banky pro střední Evropu (EBRD) - to není přesný překlad jejího názvu - prohlásil koncem minulého roku (LN 12.12.96), že „za klíčový problém EBRD považuje nedostatečné využití pravomocí, které současná legislativa bankovnímu dozoru přiznává“. N této souvislosti se ve stejném smyslu a přibližně ve stejné době vyjádřil i předseda vlády Václav Klaus. Jako laik, což zdůrazňuji, bych rád věnoval tomuto zajímavému konstatování a vůbec i situaci v justici a obecně právnímu cítění a povědomí v České republice pár řádek, i když vím ze srážek různých kritiků s předsedou Nejvyššího soudu O. Motejlem v pražském tisku v minulých létech, že to pan předseda vůbec nemá rád. Já ho však čistě soukromě považuji za osobnost, která z titulu své vysoké funkce veřejně vyjadřovanými stanovisky výrazně přispěla a přispívá k všeobecnému úpadku právního povědomí, k bezzubosti soudního systému, které se všímají už i zahraniční bankéři, a rostoucí nespokojenosti občanů s právním řádem. Soudní praxe se podle mého názoru často vyznačuje iritant- ní, slepou, zcela mechanickou interpretací litery zákona a naopak zanedbáváním povinnosti soudců zákon vykládat a jednat v jeho duchu či smyslu. Nedávný případ s jmenováním či spíše nejmenováním J. Sloufa do funkce šéfa sekretariátu předsedy sněmovny M. Zemana to výstižně ilustruje. (Informace převzaty z MF Dnes, 5.4.97, J. Kubík, S. Stonková: „Předseda sněmovny Zeman vědomě obešel lustrační zákon“) ... Na funkci vedoucího kanceláře předsedy sněmovny se totiž vztahuje lustrační zákon a Slouf by kvůli svému předlistopadovému členství v předsednictvu OV KSC na tento post nemohl být jmenován. Miloš Zeman proto svého nejvěrnějšího spolupracovníka loni těsně po volbách vedením kanceláře pouze pověřil (podtrhl autor tohoto článku), na což už lustrační zákon nepamatuje. V praxi přitom termíny „pověřil“ a „jmenoval“ znamenají totéž. Právní experti a politici považují tuto kličku za chytrý, ale zcela nemorální tah. Právníci se shodli rovněž v tom, že za fo není možné nikoho nijak potrestat. „ Oni dobře věděli, proč to tak udělali. Tušili správně, že v případě Sloufova jmenování by s tím mohli mít potíže, “prohlásil předseda Nejvyššího soudu Otakar Motejl. A dále ... upozornil, že za takový postup nelze nikoho postihnout. „Dá se jim to vytýkat, ale můžeme je za to vláčet jenom v novinách. Nelze je za to sankcionovat, “ tvrdí Motejl. Jeho výrok potvrdili i další právníci, ovšem veřejně se k této politické kause vyjádřit nechtěli. Laik ovšem soudí, že např. sněmovna má hlavního účetního, který nevyplatí šéfovi kanceláře ani halíř, dokud nepředloží jmenovací dekret a lustrační osvědčení, a to i kdyby se předseda sněmovny třeba stavěl na hlavu. Účetní by totiž mohl být obviněn, že vyplácel plat neoprávněné osobě. Mimo to nemá pan Slouf bez jmenovacího dekretu žádné právo do sněmovny byť i jen vstoupit. Nejmenovaní právníci souhlasili s interpretací O. Motejla; jak je to tedy s právním cítěním či povědomím? Je snad takové slovíčka- ření ještě právem? Kolik synonym pro každé použité slovo by musely zákony mít, aby se daly obecně uplatňovat? A nebo chce snad předseda sněmovny shora citované výroky M. Noela a V. Klause potvrdit a ukázat celému světu, jak příšerně snadno lze zákony v ČR obcházet? Přenesme tento styl interpretace litery zákona na jiné pole. Dejme tomu, že „osoba, která překročí hranici ČR bez k tomu ji opravňujících dokumentů, bude vrácena zpět nebo potrestána podle § atd.“ Postrádáte-li potřebné dokumenty, nepřekračujte hranici, prostě ji přeskočte a je to v suchu. Jak vyplývá ze sněmovního precedentu, mohou vás vláčet 40 POLYGON 6/1997 [pageend42]v novinách, ale nemohou vás za to sankcionovat. To je totiž právo „Czech made 1997“, alespoň v pojetí předsedy Nejvyššího soudu. Jiný případ (MF Dnes, 11.3.97, ina: „Pro stíhání republikánů, kteří ukrývali Votavu, nejsou důkazy“): Bylo vyhlášeno celostátní pátrání po Lubomíru Votavovi, asistentu republikánského poslance Josefa Krejsy, který se skrýval dva měsíce v místnostech klubu republikánských poslanců. „ Samozřejmě jsme ho neskrývali, já o tom nic nevím, “ tvrdil Sládek ještě v den Votavova zatčení. Jeho výroky podle policie a řady expertů na obvinění nestačí. „ Za nepravdivý údaj by mohl být stíhán pouze tehdy, jestliže by byl slyšen před soudem jako svědek, “ uvedl již dříve předseda Nejvyššího soudu Otakar Motejl. Předpokládám, že předseda Nejvyššího soudu se k věci vyjádřil na základě své znalosti zákona; je možné, že tisk uvedl jen část nějakého jeho širšího prohlášení, nicméně se proti dvěma v tomto textu uvedeným citacím - pokud je mi známo - neohradil. Jeho druhý výrok bude ovšem pravděpodobně interpretován občany tak, že je možno beztrestně lhát vždy a všude právě s tou jedinou výjimkou, je-li někdo slyšen před soudem jako svědek. Mimo to si soudcovský sbor a zvláště jeho mladší členové jistě výroku předsedy Nejvyššího soudu všimli a jeho veřejně vyhlášené stanovisko k daným případům jim poslouží jako vodítko při jejich vlastním rozhodování. Je dále na pováženou, že normální občan ani netuší, s jakými předpisy a zákony dosud (novelu trestního zákoníku předložila vládě ministryně V. Parkánová v květnu tr.) pracovala policie, vyšetřovatelé a soudy. Podle Parkánové (MF Dnes, 16.5.97, S. Slonková, T. Marek: „Trestní zákoník bude na podvodníky tvrdší“) ... se legislativci (při práci na novele - JT) zaměřili na situaci, kdy nynější definice podvodu sice postihuje jednání některých pracovníků bank či žadatelů o úvěr, ale nedává příliš prostoru pro prokázání takového jednání. Stávající skutková podstata trestného činu totiž vyžaduje, aby pachatel měl podvodný úmysl již v době, kdy začne naplňovat objektivní stránku tohoto činu. Pokud například úmysl podvést získá až v průběhu takového jednání nebo až dodatečně - například se rozhodne úvěr použít bez souhlasu věřitele na jiný účel - pak se uvedeného trestného činu nedopustí, ačkoliv výsledek je stejný. Pro mne osobně je způsob uvažování mně bohužel neznámých autorů dosavadního zákona či předpisu přímo neuvěřitelný. Jaroslav Hašek asi nikdy netušil, že jeho „ nějakej Pivoňka z Chotěboře, který považoval jednou také za boží řízení, když se mu do rukou připletla ohlávka s cizí krávou “, by hladce obstál proti vyšetřovatelům a soudnímu systému ČR na konci dvacátého století! To všechno bohužel není legrace. Z neuvěřitelného stavu v justici je obviňována vláda a od ní se čeká náprava. To je ovšem jen částečně oprávněné. Za použitelné zákony totiž odpovídá konec konců parlament, ale i když ten jednou přestane vydávat v praxi neuplatnitelné zákony, situace se nepohne ani o milimetr, nebude-li soudcovský sbor vykládat zákony tak, jak byly míněny. Předseda Nejvyššího soudu, jak nasvědčují jeho výroky, zatím necítí potřebu k tomu nějak přispět. Vzhledem k předčasnému a proto nesmyslnému zavedení tzv. definitivy čili nesesaditel- nosti soudců nemá vláda žádné nebojen velmi omezené reálné prostředky, aby v této věci mohla nějak přímo zasáhnout, i když se o to aspoň oklikou pokouší. Nějaké řešení se ovšem bude muset najít, již se připozdívá. Holandsko, 27. července 1997 ■ Levné bydlení v Praze Dvoupokoj. byt ve vile v patře, koupelna, WC, TV, možnost použití kuchyně v přízemí. Cena 400 DM za týden při obs. 7 osobami nebo 12 DM za osobu a den. Spojení s centrem: autobus + metro. Karel Hasse, Praha, Klatovská ulice Telefon +420-2-64 46 035 POLYGON 6/1997 41 [pageend43]VLASTIMIL RADKOVICKÝ Co je doma, to se počítá V dobách budování socialismu - a stejně tak později v dobách rozvinutého reálného socialismu - nám byl slibován život šťastný, bohatý, spokojený, směřující k pozemskému ráji, tedy ke komunismu. Cesta do ráje však byla poněkud trnitá a značně klikatá, takže mnohdy občané nabývali dojmu, že se od ráje jaksi spíše vzdalují. Osvědčené vymývání mozků se ukázalo jako účinné jen zčásti, zvláště když touha po hmotných statcích, a to hned nyní, ne až „v pětiletce páté“, se přelila od nomenklaturních kádrů i do širokých občanských řad. Produkty rozvoje celosvětové technizace byly předkládány jako „výrazný úspěch socialistického budování v čele s KSČ“, takže občan stál celonočni fronty před prodejnami na televizory či pračky s vědomím, že ještě nenadešel čas, aby bylo všeho dost pro všechny. Velmi rychle pochopil, že se musí sám nějak přičinit, aby se neocitnul v mase těch, kteří budou trpělivě a pokorně čekat na přislíbenou fikci. „Poctivá socialistická práce“ se ukázala jako slepá ulička, fenomén šetření formou odměřovaných dávek česnekového salámu zase jako metoda nesmírně zdlouhavá a ne právě příjemná. Nastoupila éra výrazného rozvoje českého (a samozřejmě i slovenského) kou- máctví. Kdo mohl, dělal o víkendech - a hlavně v pracovní době - načerno fušky, jiní vyžadovali na spoluobčanech „všimné“ za upřednostnění čehokoliv z nekonečné řady kulhající socialistické distribuce výrobků i služeb, vžilo se heslo „kdo nekrade, okrádá rodinu“. Kdo měl tu smůlu a nemohl si zvýšit životní úroveň soukromými aktivitami - a nebo po jejím zvýšení z jakékoliv příčiny netoužil — využíval pracovní dobu také ke sladkému lenošení, případně osobním zálibám a zájmům: tu navyklé konzumaci piva, tam pletení svetrů, obstarání nákupů, psaní soukromých dopisů, hodinovému telefonování známým, atd. atd. Pamatujeme na dobu, kdy každá „úspěšná“ rodina měla před domem Spartaka, potom na Slapech chatu či v horách chalupu, a ještě později se chlubila fotografiemi či barevnými diapozitivy z dovolených alespoň v NDR a Jugoslávii. Úroveň této společenské skupiny však předepisovala např. i to, aby děti vystudovaly vysokou školu, často bez ohledu na jejich talent i zájem, dosažení titulu bylo žádoucí nejen pro budoucí kariéru či lepší existenci potomků; nýbrž i pro „titulovou dekoraci rodiny“. Variantou byl i zájem o výnosné či mocensky zajímavé funkce politické a hospodářské, v některých rodinách zase touha mít ze syna dobře zajištěného důstojníka či policistu ve fešácké uniformě a s jistým služebním bytem. Snaha dosáhnout co nejvíce nadstavbových věcí a majetku, případně titulů a mocenských funkcí, vedla v době totality k zákonitě nutnému menšímu či většímu předstírání souhlasu s ideologií KSČ. Čím vyšší bylo postavení, tím vyšší stupeň „oddanosti dělnické třídě a jejímu předvoji - KSČ“ byl vyžadován, a také poskytován. Většinou jen formálně a s nechutí, jako nutné zlo, přesto však poskytován, protože bez jedině správného ideologického profilu nešlo pomýšlet na pracovní zařazení „daleko od lopaty“, na získání vlastního bytu, na lepší auto, zahraniční dovolenou, samozřejmě ani na studium potomků. Formy předstírání oddanosti režimu pro získání lepší než průměrné životní úrovně byly aplikovány nejméně třetinou občanů, takže z důvodu tak velkého počtu mohli dosáhnout jen o něco lepší průměr. Pomineme-li hrstku odvážných a statečných disidentů a početně silnou skupinu exulantů - zbývali ještě „zájemci náročnější“, tj. nomenklaturní pracovníci, tajemníci, generálové a vysocí důstojníci, ředitelé, předsedové okresů a krajů, samozřejmě ministři a jejich náměstkové, příslušníci StB a SNB, soudci, ale i mnozí národní umělci, rektoři, profesoři a celá plejáda dalších, kteří byli ochotni ideologii nejen velice silně předstírat, nýbrž tuto ideologii také museli dnes a denně v pracovním procesu aplikovat, naplňovat v rozsahu zastávaných funkcí. 42 POLYGON 6/1997 [pageend44]O naprosté většině z nich - a bylo jich desítky tisíc - lze s jistotou tvrdit, že si byli vědomi své nemorální služby totalitnímu režimu. Zanedbatelné procento fanatických soudruhů z přesvědčení ve vysokých funkcích lze pro další záměr této úvahy jednoduše vynechat, protože to byli obvykle lidé s nepříliš vysokým IQ (např. Jakeš). Výsledkem této reminiscence na časy nedávné je konstatování, že nejméně 60 až 70 procent obyvatelstva žilo se silným návykem předstírat. Není třeba vynakládat vysoký stupeň námahy k doplnění vzpomínek na to, že se předstíralo vše, co se jen předstírat dalo: znalosti a vzdělání, pracovní úsilí, dodržování pracovní doby, čestnost i morálku. Nelze opomenout závažný fakt, že formy tohoto předstírání - byť u některých i jako formy pasivního odporu proti režimu - nabyly na intenzitě zvláště v sedmdesátých létech po Husákově normalizaci. Výsledkem byl nesmírně závažný fakt: výrazná deformace charakterů a ztráta morálních zábran se za dobu několika desítek let staly hluboce vžitou občanskou normou. Malou útěchou nám může být skutečnost, že obdobná deformace vznikla i ve všech ostatních vazalských státech „velkého bratra“. Velmi rychle jsme zapomněli na to, s jakými občanskými kvalitami jsme vstupovali do období „sametové revoluce“ a let následných. Nelze vynechat (či dokonce popřít) nadšení převážné většiny obyvatel nad nabytou svobodou, i odhodlání konečně vzít osud země do vlastních rukou. Jenže odhodlání - jak už to tak často bývá - má trvání příliš krátké, pokračující všední denní život přinášel nutnost dále pracovat a zajišťovat vše, co je k životu třeba. Drtivá většina obyvatel i v roce 1990 pracovala a žila na stejných místech a ve stejných podmínkách, jako rok předtím. Jen část občanů začala s malým nesmělým podnikáním, převážně v oblasti obchodování, avšak ve výrobní sféře, kde nelze tak rychle docílit vyšších zisků, početně zanedbatelně. Postupně vzniklo značné množství obchodů, krámků a kiosků s textilním zbožím, s elektronikou, mnoho hospod a bufetů, stovky prodejen hlavně zahraničních ojetých aut apod. Cílem však nebylo pouhé uživení se, nýbrž rychlé zbohatnutí, proto byly bez rozpaků používány navyklé systémy předstírání, čili zákazníci byli šizeni v množství i kvalitě za vysoce nadsazené ceny. Nepřiměřeně vysoký počet těchto podnikavců ajejich převažující prodejní metody způsobily, že někteří skončili dříve, než pořádně začali. Záhy se však začaly objevovat vzory přímo zářné. Ten se stal majitelem velké továrny (za níž stačilo zaplatit státu zlomeček ceny a zbytek slíbit doplatit), onen zase Knižního velkoobchodu, jiní založili pojišťovny, banky, fondy, a bohatli řádově v desítkách i stovkách milionů korun, aniž do podnikatelských aktivit vkládali více snahy a práce nežli venkovský upachtěný soukromý zámečník. Přibývala léta a přibývali multimilionáři, aniž byli potrestáni za své podvodnické bohatnutí. Už nešlo nevidět, že nejatraktivnější podnikatelské úspěchy mají za základ ne poctivou práci, nýbrž pověstnou „českou šikovnost“, čili dochází ke zúročení totalitních zkušeností v nových - a nesmírně příznivých - podmínkách. Tlustá čára a neexistence špinavých peněz vynesly bývalé příslušníky rodné strany a StB do podnikatelského nebe. Protože měli zkušenosti a vzájemné vazby, které obyčejnému (ne bezcharakternímu a ne prohnanému) občanovi zcela chyběly. Vládní vzor tržního hospodářství programově vynechával a očividně přímo zavrhoval morálku, „silní a schopní“ jedinci měli svůj recept na získání bohatství i moci. Zlodějství, podvody, nečestnost a vychytralost se staly hlavní hnací silou, v totalitě nabyté zkušenosti „umět v tom chodit“ paradoxně vytvořily hlavní kvalifikační znaky nejúspěšnějších. Devastace nej základnějších zásad morálky přinesla hojnou a lehce předpokládatelnou úrodu: z postkomunistického sebevědomého státu- premianta se stal náhle řadový a několika krizemi postižený postkomunistický stát-repetent. Občané jsou náhlou změnou zděšeni, ale rozvrstvení na extrémně bohaté a krajně chudé je však v podstatě dokončeno - a zaštítěno „demokratickými“ právními normami trvale a nezměnitelně. Politické dění se dostává do varu, další kariéristé se těší na posty nejvyšší, občané, převážně politicky naivní, hledají stále více útočiště ve stranách sociálněji i levicově zaměřených, přibývá odpůrců vstupu do NATO i do Evropské unie, více než třetina obyvatel hod- POLYGON 6/1997 43 [pageend45]noti současnou situaci jako horší, než byla v létech totality! K tak hořkému konci jsme s „naší“ chytrou privatizací a demokracií dospěli. Kdo má možnost sledovat české sdělovací prostředky, nemohl nezjistit, že stále více komentářů a úvah se nápadně blíží tomu, co jsme četli v Polygonu před dvěma-třemi roky. Tehdy byl Polygon mnohými hodnocen jako bašta vlasti nepřejících škarohlídů a „odpuzoval negativismem“. Dnes, kdy o „dosažených metách“ už nelze pochybovat, se postupně objevují hodnocení a závěry zcela totožné s Polygonem. Najednou kdekdo vidí, že lhostejnost k formám privatizace i k nedokonalým (a programově zneužívaným) zákonům je prapříčinou ekonomického selhání systému, mnozí už nevybíravě napadají dlouhodobě projevovanou aroganci a nepodložené sebevědomí - i neúctu ke skutečnému právu a morálce. Zatím však velmi zřídka dochází k plnému propojení příčin a důsledků, obvykle se pohledy do minulosti zastavují v létech 1992 - 1993, jako by charaktery ničící totalitní éra neexistovala. Je to jen ohleduplnost k tlusté čáře - nebo snaha raději vlastní, ne právě čestnou, minulost nepřipomínat? K minulosti se chováme krajně neobvykle, nechceme ji už znát, natožpak objektivně vyhodnocovat - a výsledky plně zohledňovat! Kam jinam lze s takovým dlouhodobým přístupem dospět než k potížím, chaosu a krizím? Dnešní mladí jsou zaujati žebříčky západních hitparád, západními hracímu automaty, západními auty, západními akčními filmy - ale ne západní demokracií! Ti starší nostalgicky vzpomínají na „životní jistoty socialismu“, aniž jim kdokoliv připomíná zapomenuté (či ani jimi si neuvědomované) totalitní bezpráví, stranické násilí, justiční vraždy, područenství a okupaci státu apod. Občan získal plnou osobní svobodu, ale v podstatě neví proč a jak; nemusel pro její získání nic udělat a nic zaplatit - a proto je náchylný ji zneužívat. Demokracie je pro něho velmi mlhavým pojmem, některým splývá s pojmem tržního hospodářství - ale jen ve formě, jakou poznali u nás, tedy s neodmyslitelnými podvody, vysokou kriminalitou, krajním úpadkem morálky, problematickou spravedlností, neúctou k člověku i k hodnotám jiných. Sdělovací prostředky, které jako jediné jsou schopny v potřebném rozsahu formovat hodnotný občanský profil, tuto úlohu neplnily a neplní, nikdo je k tomu nenabádá ani nedonucuje (ani v médiích placených ze státního rozpočtu), svoje programové skladby zaměřují především na povrchní zábavu, zejména na populární hudbu a sport. Neúcta k zákonům a předpisům je považována za projev hrdinství a síly, sebevědomí roste úměrně s lhostejností a sobec- kostí ke všemu a všem. Tak jako rukopis napoví mnohé o charakteru pisatele, tak napoví styl jízdy o charakteru řidiče. Např. dne 2. července prokázala namátková hodinová kontrola, a jen v jednom úseku v Praze, že za tuto dobu 25 řidičů překročilo povolenou rychlost 60km/h a jelo i nad 100km/h. Je snadné domyslet, jak se chovají, když nejsou za volantem, jací jsou to obchodníci, úředníci, bankéři, lékaři, učitelé, podnikatelé, politici! Shodou okolností byl tentýž den zveřejněn londýnský průzkum mezi zahraničními investory o zájem vstupu do České republiky: zájem velice silně poklesl! Kritické hodnocení uvádí mezi příčinami neúměrnou výši platů za převažující nekvalitní práci (!), značnou náchylnost ke korupci i mezi vládními úředníky (!), váhavá a málo účinná opatření vlády k zamezení dlouhodobých nedostatků. Je tak obtížné pochopit, že svět už nemůže nevidět za poklesem naší politiky a hospodářství souvislost s naší „českou šikovností“ většiny těch, kteří stáli a stojí v čele, čili dodnes dominující sobeckou vychytralost? Od 1. července začali mnozí lékaři za svoje úkony vyžadovat od pacientů přímou platbu v hotovosti. Bez ohledu na to, že si občané platí pravidelné nemocenské pojištění. Lékaři se však nemohou dohodnout s pojišťovnami o finančním ohodnocení své práce. Systém zdravotnictví selhává podobně, jako selhal před časem systém finanční - a doplácí na to opět řadový občan. Události posledních měsíců mají charakter exploze, či spíše otevření velkého zhnisaného vředu. Poněkud zarážející je skutečnost, že o velikosti vředu - někdy ani o jeho existenci - neměla většina obyvatel potuchy, protože prohlášení politických representantů se nesla stále v rytmu sebevědomých ujišťování o úspěš44 POLYGON 6/1997 [pageend46]ném řešení vznikajících problémů. Proč tomu tak bylo, je vysvětlitelné jen dvěma způsoby: byl to buď záměr nebo neschopnost. Obojí má značně daleko k naplnění podstaty a významu politiky, tedy služby voličům, lidu, státu. Nelze se totiž rok co rok obhajovat celosvětově chybějícími zkušenostmi se specifickými proměnami systému, k jakým u nás došlo, či spíše jaké byly zvoleny a hlavně jak byly praktikovány. Významnou složkou kvalifikace politika je předvídavost - i smysl pro zodpovědnost. Ale také znalost a respektování základů psychologie by měly být úplnou samozřejmostí. Proč psychologie? Protože značná část našich politiků se snaží uplatňovat teorie zásad řízení, plánování, mravní normy, vědecká hlediska, světové zkušenosti - ale obyčejné lidské poznatky o významu lidských charakterů mezi jejich pracovní metody zřejmě nepatří. Můj známý český truhlář, poctivec a lidový filosof, mi před krátkou dobou řekl: „Když jsem se učil řemeslu, mistr vyhodil na hodinu jednoho učně, protože překryl barvou špatně opracovanou plochu jakéhosi dřevěného rámu. Mistr nám všem zdůrazňoval, že takové lidi řemeslo nepotřebuje. Schovávat šlendrián nesmí být povoleno ani nádeníkovi. A dnes naši mistři - ani ministři - o takové moudrosti nic nevědí, naopak, kdopřebarvo- val svoje chyby za totality, dostal možnost je za více peněz přebarvovat i v roce 1993 - a přebarvuje je do dneška. Kam může takové hospodaření i politikaření dospět? Jen ke krachu, dříve nebo později jen ké krachu... Selský rozum je však pro naše politiky, ověnčené všemožnými tituly, příliš velká věda - a nebo je přebarvování také výhodné i pro jejich kapsu! Jsme národem dočista zkaženým...“ Truhlářův názor nám svéráznými slovy ukazuje, jak škodlivá a svým způsobem nebezpečná hra je předstírání, nejen pro ty postižené, nýbrž i pro samotné aktéry, pro celou společnost. Kardinální otázkou dnes je, jaký máme poměr těch „schopných“ (všeho!) - a lidí se zdravým rozumem a přijatelným stupněm morálky. Jak je lze rozlišit? A kdo a kdy je bude konečně rozlišovat? Těžko říci, víme jen, že s vžitými českými normami to půjde přenáramně obtížně... Co je doma, to se počítá? Dnes však více platí i méně ekonomická, spíše filosofická variace, že co je doma, s tím se musí počítat! Začátkem července postihly Moravu a východní Čechy nevídané záplavy, bylo i několik desítek mrtvých, materiální škody jdou do miliard. Opravdová katastrofa! Je však nutné dodat, že. se mezi českými občany našly tisíce a tisíce obětavců, kteří nejrůznějšími formami poskytli pomoc finanční i materiální, např. sbírky peněz i na ulicích přinesly neočekávané sumy, do postižených oblastí byly vyslány kamiony s potravinami od občanů z jiných částí republiky, sta odborníků jelo pomáhat bez nároku na odměnu atd. S tak výrazným a potěšitelným projevem lidské solidarity však kontrastovaly jevy jiné, charakteristické pro naši společnost. V oblastech postižených přírodní katastrofou řádili podnikavci, kteří rabovali opuštěné domy, jiní výtečníci, odchovanci tržního hospodářství, zase působili jako novodobí lichváři, za bochník chleba či láhev pitné vody požadovali 50 až 70 korun... Jejich zájem o zbohatnutí se nezastavil u žádné morální zábrany, hyenismus přijali a aplikují jako nedílnou složku své životní filosofie. Značně zarážející je i to, že členové vlády, kteří postiženou oblast navštívili, veřejně v médiích popřeli, že by k takovým jevům docházelo. Načež občané z těchto oblastí telefonovali a psali do redakcí, i jinak osobně dosvědčovali, že k rabování opuštěných příbytků i předražování zejména potravin docházelo ve značném rozsahu. Po dvou dnech byly do postižených míst poslány policejní a armádní posily, také k zamezení rabování a předražování základních potravin. Znamená to, že co členové vlády neviděli na vlastní oči, neexistovalo? Poněkud zvláštní znak moudrosti politiků... Mimochodem, starosta záplavami katastrofálně postižené Olomouce (ODS) odjel na dovolenou do Řecka! Častější a častější projevy a důkazy o svérázné situaci v naší zemi se kupí, špatné postoje a činy překrývají a anulují projevy toho, co má ještě znaky čestnosti a lidství. Nabývám dojmu, že můj známý český truhlář není zaslepený skeptik, nýbrž přenáramně zdravě uvažující Čech a Evropan. Kéž bychom měli takových stále víc, aby naše hrdost nad tím, „co je doma, to se počítá“, nemusela vyznívat tak často jen ironicky! POLYGON 6/1997 45 [pageend47]Scholia bohemica Jo s ef Lan d er g o t t Léto plné vody (a politiky z ní) Politické léto, stejně jako to opravdové, bylo tentokrát chladnější. Zatímco se loni po volbách snažila koalice držet zuby nehty v posicích, o které právě přišla, letos poznala česká politika něco, co dosud neznala: když do hašteření politiků zasáhne přírodní živel. Velká červencová moravská voda začala tak nenápadně, že president Havel, který právě pobýval na madridském summitu, nepovažoval zrovna v okamžiku přizvání ČR do NATO za správné, aby republika přijala pomoc ze zahraničí. Politici se pak ještě dohadovali, jak to vlastně s odmítáním zahraniční pomoci bylo, ale kromě běžného úředního šlendriánu a nekompetence už na nic nepřišli. Úhrnem lze konstatovat, že ve věci vlastních záchranných prací a později v otázkách náprav byly české politické strany vzácně jednotné. I když se vynořily spekulace o tom , komu asi volebně moravská voda prospěje, převládl názor, že poškodila všechny. Stoletá voda postihla také Slezsko a Brambory a boj lidí se živly napomohl sbližování polských, německých a českých politiků. Těm, které povodňové neštěstí nepostihlo, politické léto na čas zpestřil více než rok starý případ ztráty notebooku se záznamy Úřadu pro zahraniční službu a informace, tedy české zahraniční rozvědky. Komické na celé záležitosti bylo snad jen to, že smůla potkala zaměstnance rozvědky v souvislosti s jeho návštěvou pražské restaurace. Méně komický už pak byl druhý případ ze života českých „Bondů“: potvrdily se totiž údaje z anonymu, že jejich šéf Oldřich Černý loni s povolením ministra Runda jako „vedlejšku“ sháněl podporu pro karlovarský filmový festival. Groteskní pak bylo konstatování obou expertů, že to činil opravdu jen ve volném čase a na své náklady... Obě visitky jsou pro republiku krajně nepříjemné. Ta druhá se dokonce ani jako story nedá použít, a to ani do scénáře některé z příštích bondovek. Lidem, kterým se „poštěstilo“ zaplatit si dovolenou v zahraničí u některé z několika cestovních kanceláří, které v průběhu léta zkrachovaly, také nepřišel svět příliš optimistický. Namísto požitku ze Středozemního moře najednou měli saharu v peněženkách. Od 1. července pak ještě nastalo drastické zdražení nájemného, koruna zlevnila a červencová meziměsíční inflace dosáhla 3,5 %, což je rekordní výše od vzniku novodobého samostatného českého státu. Ještě před odchodem na jakés takés prázdniny si vláda koncem července udělala publicitu svým těsným rozhodnutím neuskutečnit odprodej stovky tanků T-72 do neklidného Alžírská. Sotva tím sledovala širší zahraničněpolitické cíle. Namísto vyjednávačích počtů na vídeňských odzbrojovacích jednáních si jistě členové kabinetu hleděli spíše úzce partajních zájmů spřízněných zbrojařských uskupení (ODA a RDP Group Viktorie Hradské verš. Chemapol a jeho Omnipol, spřízněného např. s lidovci). Zřejmě šlo o „kšeftík“, nikoli o obchod se zemí, jejíž politická budoucnost leží ve hvězdách. Letní průzkumy veřejného mínění pak s sebou samozřejmě nesly celkově stísněnější poznatky. Výsledky sedmileté ekonomické transformace nikdo z dotazovaných neoznačil za „velmi úspěšné“ a pouhých osm procent je označilo za „spíše úspěšné“. Ve všech hodnoceních převládají negativní odpovědi. Preferenční výzkum STEMu dokonce zaznamenal nový rekord: ČSSD by volilo 31 procento dotazovaných, ODS jen 19,7 procenta (výsledky IVVM byly střídmější: 28 ku 20). Komunisté si mezitím vymysleli pro tento Klausův kabinet označení „letni“. O NATO a EU se sice průběžně stále vedou akademické debaty na hloubavých 46 POLYGON 6/1997 [pageend48]stránkách i deníků jinak velmi nehloubavých, většinou jde ale o názory nesčíslněkrát vyslovené. Úvahy s podpisy politiků a jejich partajních novinářů jsou tradičně povrchní a monotónně tvrdívají, že být členy NATO a EU je pro české země jediné možné dobro. Co konkrétně ale pro dosažení tolik dobra právě učinili a právě učinit hodlají, to se čtenář nedozví. Presentace obou organisací je i nadále mizerná, jakoby obě organisace byly v české politice předmětem nějakého utajování. Přitom hradní blok o atlantické alianci vede spor pouze o to, zda do ní s referen- dem, nebo bez. Zemanova ČSSD, která žádá referendum, přitom ještě ani nespecifikovala, jakou formu má hlas lidu mít, zda doporučující, nebo závazný. Předsedovi dolní komory českého parlamentu a šéfovi ČSSD se přitom vydařil jeden hodně „diplomatický“ tah, když se omluvil ze slavnostního projevu o NATO americké ministryně zahraničí Albright v Obecním domě a pospíchal na chatu na Vysočinu. Že by až tak musel chlácholit vlivnou reformně komunistickou část své členské základny? Pro ostatní členy si Zeman rovněž našel postoj: vždyť se ještě před madridským summitem zúčastnil inscenace u presidenta Havla, kde celý hradní blok českých parlamentních stran stanovil úředně NATO za svůj zahraničně bezpečnostní a politický cíl. Se slavnostním zahajování a ukončování různých ér však v Praze nemáme dobré zkušenosti. Před čtyřmi roky úředně ukončili president Havel a ministerský předseda Klaus trvání doby postkomunistické a také doby reformační. Ze prý už je vše standardní. Nebylo: byl to standardní politický omyl, respektive špatná politická manipulace společenských inženýrů polistopadové „transformace“. Doufejme, že to s NATO nedopadne podobně. Agenda 2000 nechala české politiky také v klidu, neboť jsou přesvědčeni o tom, že pro sbližování s Bruselem už udělali hodně. Bruselští analytikové jsou ale skeptičtější: nedodělky obou slabých Klausových vlád našli v podstatě ve všech životně důležitých oblastech státu. Partaje, které do hradního bloku nepatří, nejsou evropským institucím příliš nakloněny. Čeští republikáni odmítají Brusel i NATO. O smýšlení komunisticky orientovaných soukmenovců jasně vypovídá jedno heslo z transparentu z Václavského náměstí z listopadu 1995: „Nechceme EU, nechceme NATO, nedáme Germánům svoji vlast za to“. Dlužno ale připomenout, že o vstupu země do EU zatím vedení KSČM nevydalo direktivu a od poslanců předvoje dělnické třídy žádný negativní hlas také nevyšel. Něco úplně jiného a přitom naprosto stejného říkají moravisté. Ivan Dřímal, předseda Moravské národní strany, v den Cyrila a Metoděje připomněl „hloubku jejich morálního odkazu“ a že prý pomohli postavit „hráz germánské rozpínavosti a zachránit bytí slovanských národů ve středoevropském prostoru.“ - Nacionalistický fanatismus nehledí na historická fakta, ale na jejich okrajové výklady. Je všude stejný, v Severním Irsku, na Balkáně i na jihu Moravy. Řekli bychom, že je to právě nacionalismus a šovinismus, který jsou v moderních dějinách jedinými skutečně mtemacionalistickými prvky. Spontánním projevem vymezování se světu jsou všeliká „specifika“, rodinná stříbra v hospodářství, vlastní legislativa s tisícerými zvláštnostmi a s nepřehledným systémem výjimek a zastrčených ministerských vyhlášek. Namísto zjednodušení směrem k obecnému a jednoduchému se hledá formulace směrem ke speciálnímu a složitému. I to je obraz českého vývoje po roce 1989, cesta směrem do nové separace... V praném protildadu k laskavému vztahu I. Dřímala k budoucím západním spojencům uveďme výsledky průzkumu veřejného mínění v Polsku publikované letos na začátku roku. Na dotaz, s kým vším by chtěli Poláci spolupracovat hospodářsky, odpověděli dotazovaní, že s Němci (77 procent odpovědí) a s Američany (58 procent). Politicky si přeje spolupracovat s Němci 74 procent (sic!, s USA 67 %). Také vojenskou spolupráci chce většina Poláků rozdělit nejčastěji mezi Němce a Američany (po 67 %). Zatímco všude na Východu pomyslné Evropy se vztah k Německu a Němcům z různých důvodů rychle mění k lepšímu, v českých zemích setrvává politická representace POLYGON 6/1997 47 [pageend49]v posici třesoucího se králíka před otevřeným jícnem hladové krajty. Po omluvách za vyhnání či jiná pronásledování německé menšiny vládami v Budapešti, Varšavě a v pobaltských republikách se připojila i vláda v Bukurešti. Praha mlčí; jakoby vyčerpána deklarací neví, kudy kam ve sbližovacích krocích. Ostatně váhavost a zmatenost naplňují dosavadní strategii diplomacie nového českého státu: nebýt viděn a slyšen, nic nezkazit, on to už někdo za nás udělá. Takže iniciativu * nakonec oznámil Klaus Kinkel, který se půl roku po podpisu deklarace nachystal navštívit Prahu. Nejen v této, ale i v jiných souvislostech je jasné, že Praha bude muset najít cestu, jak se napojit na nově vznikající evropskou osu Paříž-Berlín-Varšava. Dnešní ředitelé české zahraniční politiky volili cestu autonomistické politiky ve stylu splendid isolation. Namísto jasu však dosáhli spíše stínů isolace. 9. srpna 1997 * Optimismem Češi určitě nehýří Třebaže se v Čechách nic zvláštního neděje, lidé jsou nespokojeni. Nebo že by právě proto? Tak jednoduché to určitě není. Červencová šetření Institutu pro výzkum veřejného mínění nezjišťovala pouze preference voličů pro politické strany a oblíbenost politiků, ale ptala se také na celkovou náladu v českých zemích. Výsledky nejsou povzbudivé ani pro dnešní, ani pro budoucí vládce Strakovy akademii. Více než polovina dotazovaných není přesvědčena o úspěšnosti dosavadní ekonomické transformace. Za „spíše neúspěšnou“ považuje přeformování hospodářství á la Bohéme na 34 procent dotazovaných a 19 procent respondentů dokonce „za „velmi neúspěšnou“. Hodnocení „velmi úspěšný“ nepoužil ani jeden z účastníků průzkumu a jen osm procent zaškrtlo odpověď „spíše úspěšná“. „Tak napůl“ shledává dosavadní výsledky přechodu od reálného socialismu k tržnímu hospodářství 32 procent dotázaných. Kladnější postoj k transformaci stále ještě převládá u příznivců ODS a ODA, u lidovců je ale již v převaze postoj negativní. V únoru letošního roku bylo o úspěchu transformace přesvědčeno 18 procent dotázaných, „napůl“ 44 procent a jen 27 procent vidělo ekonomické úspěchy Klausových kabinetů černě. S celkovou dnešní politickou situací vyjádřily nespokojenost více než tři čtvrtiny respondentů, zatímco spokojena byla jen jedna pětina. „Rozhodně spokojeno“ bylo pouhé jedno procento dotazovaných, „spíše spokojeno“ 18 procent. „Spíše nespokojeno“ naopak bylo celých 50 procent a „rozhodně nespokojeno“ 29 procent. Ještě v lednu t. r. bylo spokojených 38 procent, nespokojených 58. V červnu dosáhla nespokojenost vrcholu s 81 procentem. Svou životní úroveň hodnotí naopak občané spíše jako dobrou (4 procenta jako velmi dobrou, polovina jako spíše dobrou). 38 procent vidí životní úroveň svých domácností jako „spíše špatnou“ a jen 6 procent jako „velmi špatnou“. Optimismus ale nevykazují ani ti ze spokojených Čechů. 35 procent dotazovaných si myslí, že ve vývoji ČR se „setkají tendence příznivé i nepříznivé a že není jasné, které převáží“. Pro 24 procent „bude vývoj přes mnohé problémy spíše příznivý“ a jediné procento si myslí, že bude „vývoj bez podstatnějších problémů příznivý.“ V lednu roku 1995 se dívalo na další osudy republiky příznivě 46 procent respondentů, v červenci 1996 to bylo dokonce 51 procent. 31. července 1997 48 POLYGON 6/1997 [pageend50]POSTŘEHY Pav el Ver n er Televizní horoskopičiny se vysílaly z Františkových Lázní, hostem Karla Šípá byl ministr Říman a tak se vtipkovalo na opoziční účet. Klaus má balíček, Zeman má an- tibalíček, Klaus má koncepci, Zeman má antikoncepci. Škoda, že známý komik nepokračoval. Třeba by se dostal k nedávné historii, kdy jedni umělci podepisovali Chartu, zatímco druzí, včetně známých komiků, zase antichartu. Taky vtipné, není-ližpravda? Sami senátoři začínají projevovat obavy, že se v horní komoře parlamentu kapánek flinkají. Chvályhodná starost. Některým ten odpočinek docela přeji. Odpočatý senátor Koukal má aspoň čas přemýšlet o rozdílu mezi pražskými taxikáři a sicilskou mafií. Stranicky nesmiřitelný senátor Kondr, obdivovatel biblického Mojžíše, zase během nicnedělání jistě vymyslí, jak kolegovi Kava- novi zakázat výjezd z republiky, aby ho snad nenapadlo navštívit britské ostrovy a se svým kamarádem, tamním ministrem zahraničí, vypít jednu skotskou. Fakt, čarovně jste zvolili, milí Pražané. Ministerstvo vnitra projevuje dojemnou starostlivost o naše krajany v zahraničí, kteří dosud nemohou volit, pokud nepřijedou do staré vlasti. Z takové Austrálie či Kanady je to tedy opravdu problém. Když krajané před posledními volbami upozorňovali, že na svých zastupitelstvích mohou volit i Rumuni, jenom oni ne, trpělo ministerstvo zrovna hluchotou. Naskýtá se otázka, zda by ministerstvo, a tedy ODS, projevilo o krajany stejný zájem, kdyby preference státostrany a jejich vůdců neklesaly nezadržitelně k bodu mrazu. Možná, že Paynovi souvěrci teď tuší v zahraničí rezervoár hlasů. Jak ale mohou předpokládat takovou krajanskou naivitu? Paní poslankyně M. N., která navzdory aféře titulgate z poslanecké sněmovny neodstoupila a vysloužila si tak jízlivé poznámky o hroší kuži, jde do sebe. Zúčastnila se letos přijímacích zkoušek na právnickou fakultu v Plzni. Dosáhla 18 bodů ze 36 možných. Takže nevěšet hlavu a příští rok znovu. A vzít si v parlamentu volno na přípravu. To na pražské právnické fakultě zažili jiný šok. Mezi uchazeči se našla nenápadná dívenka, která přijímací test udělala na plných sto procent. Takového výsledku nedosáhl při zkušebních pokusech žádný s tamních pedagogů, ani ti, kteří testy sami sestavovali. Otázka zní: jde o projev nezřízené geniality, nebo kdosi s otázkami přijímacích testů kšeftuje? V případě druhém, milá slečno, se sluší udělat pro věrohodnost dvě tři chybičky. Z hesla „Poručíme větru, dešti“ si už léta děláme legraci, ale většina z nás ho naplňuje s elánem do důsledků. Povodeň století by asi drtila moravská města i v případě, že erozemi a melioracemi nezničená půda by dokázala vsáknout více deště stejně jako kořeny nezubožených lesních porostů. Ale co když ne? Jako samozvaní páni nad přírodou a nelítostní vládci krajiny dostáváme právě lekci z pokory. Je dobré (aspoň na čas) poznat, že příroda si s námi dělá, co uzná za vhodné. Ekologicky vzdělaní filozofové vědí, že my lidé jsme jen takovým splašeným, rakovinotvomým článkem planetárního řetězce. Pár týdnů to tedy budou vědět i tisíce filosofií nedotčených. Přívaly vody boří nejen hráze vodohospodářů, ale i betonová stanoviska liberálů. Chmurným zadostiučiněním pro „zelené teroristy“ byla kapitulace předsedy české vláPOLYGON 6/1997 49 [pageend51]dy 20. 7. v Sedmičce v Nově. Ekologie už není ani šlehačkou na dortu, ani ideologií, a skleníkový efekt si vědci asi opravdu nevymysleli. A až si pánové Klaus, Wagner a Vávra přestanou plést ekologii s ochranou životního prostředí, snad se opravdu zablýskne na lepší časy. Připomínky Evropské komise k úrovni demokracie v ČR je třeba zkoumat a v některých případech brát s rezervou. Nového tiskového zákona je nám skutečně třeba jako soli už kvůli nafoukaným ouřadům, kteří si myslí, že informace jsou jejich vlastnictvím. Na druhé straně nesmíme připustit, aby nám tu někdo zaváděl západní manýry rasismu naruby. Stát má právo neudělit občanství lidem trestaným za zločiny, ať už je jejich pleť tmavá, světlá či kropenatá. Když mě nedávno zesnulý spisovatel Jaroslav Tomeček občas bavil vzpomínkami, bral jsem jich třetinu s rezervou, ač hraniční čára mezi skutečností a fabulací byla tolik jemná. Jak rád bych ho teď poslouchal, a klidně by si všechno mohl vymýšlet, protože noblesněji to nikdo neuměl, stejně jako nikdo jiný neuměl tak rozumět krajině a vínu. Jaromíre, v nebi z tebe budou mít radost. Budeš tam, stejně jako jsi byl tady, ozdobou každé společnosti. Spor o vývoz tanků T-72 byl jedním velkým mlžením. Za všechno totiž může Jen a jen Omnipol. Kdyby všem třem koaličním stranám slíbil za uskutečnění kšeftu stejný bakšiš do stranické pokladny a nepreferoval křesťany, zvedl by se ve vládě na jeho podporu jednolitý les rukou. Mimochodem, nemělo by se už zase začít jednat o způsobu financování politických stran? Z důvodů čistě pragmatických měli v době, kdy záplavy kulminovaly, nasadit nejvyšší ústavní činitelé holínky a s televizními štáby za zády se chvilku brodit kalnými moravskými vodami. Jako kancléř Kohl. Lid má rád divadlo a při volbách by se to dalo na šikovném bilboardu připomenout. Z důvodů čistě lidských nemohli ústavní činitelé udělat nic rozumnějšího něž vzít si dovolenou a záchranným štábům neblokovat čas a techniku. Prostě nepřekážet. Práce s dodatečným odstraňováním následků katastrof budou mít ještě dost. Převedení kompetencí ve správě, vod a lesů z ministerstva životního prostředí na ministerstvo zemědělství bylo nesmyslným a protiústavním aktem ministerských úředníků a důsledky záplav to potvrdily. Rozsahu příštích katastrof bude nutno čelit komplexem opatření ve správě přírody, řízených z jednoho centra. Jejich hlavním smyslem už nesmí být prioritně cena za litr vody a metr dřeva jako dosud. A k tomu bylo přece Skalického ministerstvo zřízeno. Povodí a CR jsou nesmyslně privatizována. Prioritou jejich managementu je vodu výhodně prodávat. Udržovat vodní toky a protipovodňové stavby až ve druhém sledu. Veřejný statek jménem voda je tedy v rukou soukromého monopolu, a tomu může v tržním systému nějaký Lux sotva co nařizovat. Tato česká absurdita má ve světě jen málo obdob. Skandální debakl přerovských soudců Kali- janové a Beneše, kteří propustili na svobodu dva Cikány a jednu Rusku, rabovavší při záplavách, je od stejné pupeční šňůry jako bláznění stovky Italů, kteří plakali po vyslechnutí zprávy o popravě brutálního vraha J. R. O'Della ve státě Virginia, a pak šli demonstrovat před americkou ambasádu. Jde o fascinaci zločinem, špatně skrývanou tu za soucit a humanitu, tu za literu zákona. Doplňuji, na co v agenturách IWM a STEM zapomněli. Za prvé, v ČR zbývá cirka pět pravidelných zákazníků second handú, kteří dosud netuší, kdo to byl král módy Gianni Versace. Za druhé, v ČR zbývá přesně čtrnáct členu vládního kabinetu, kteří dosud 50 POLYGON 6/1997 [pageend52]nebyli žalovat Václavu Havlovi na Hrádeč- ku. Bůhmisvědkem, že mám rád lidi jako Petr Uhl, neb jsou kořením každé diskuze na se- benudnější téma. Považovat ale nápisy v německých obchodech „Češi nekrást tady“ za projev rasismu (Právo, 31. 7.), to je i pro mne silné kafe. Pane kolego... Feministky opět zaspaly. Dvounohý robot P- 2 od japonské firmy Honda je 180 cm vysoký a dva metráky těžký - jak jinak - hnusný chlap! Ještě že mu baterka vydrží jen patnáct minut, poněvadž kdoví, co by androida mohlo v jeho mužských tekutých krystalech napadnout. Mně by se víc líbil (vlastně líbila) křehčí, s ňadry, s kabelkou přes levou páku. Jenže dámy, já za vás protestovat nebudu. Kde jsou ty časy, kdy Jan Lucemburský, Karel Čtvrtý či jeho syn Václav drželi sobě šašky pro zábavu svou i celého dvoru. Televize, monarcha těchto časů a neomezený vládce svých poddaných, však dodržuje tradici feudálů. Pitvoření politiků, dobrovolných šašků let devadesátých, by jistě potěšilo i náročné Lucemburky. Kdože to naposledy kašpárkoval v pořadu Gilotina? Kdo to tehdy vrhal verbální kotrmelce, když Šimek & Bubílková netančili s politiky? Už ani nevím. Možná jsem jen zaspal dobu, a podobiznu důstojného T. G. M. bych měl v pracovně už konečně sundat ze zdi. Senátní kancléř Jan Kněžínek seděl před revolucí nad automatem Koruna na Václaváku a jeho počítačem v pátém patře v Ochranné organizaci autorské procházely veškeré honoráře z umělecké a literární činnosti v republice. Před časem v jakémsi rozhovoru nenápadně nadhodil, že má jistou aktovku, kterou nosí neustále u sebe. Některým lidem by nemuselo být příjemné zveřejnění výše honorářů, které jim za komunistů chodily ze zahraničí v době, kdy průměrný plat v ČSSR činil asi dva a půl tisíce. Za boj s hydrou komunismu si je jistě zasloužili, jenže s voličovou závistí neradno si zahrávat. Proto si nedělám iluze, že výsledky šetření NKÚ o porušování zákona při rekonstrukci sídla senátu povedou k něčemu, co by se pana kancléře mohlo významně dotknout. Tak nám počet čím dál brutálnějších vražd v republice stoupl oproti loňsku o čtyřicet procent. A obchodníci s drogami se k nám stahují z celého světa, protože tak směšné tresty soudy nikde jinde nevynášejí. Čeští policajti mají jednotný dojem, že si z nich soudci dělají legraci. Předseda Nejvyššího soudu Otakar Motejl však nevidí jediný důvod, proč by se mělo trestat přísněji. Vyberte si tedy ze dvou možností. Buď suspendovat všechny české policajty, nebo jednoho Motejla. Než začnou naturocentristé agitovat proti transgenetické ovci Polly, která bude moci kojit lidská miminka, ať si znovu přečtou Dänikena. Nedávno antropologové potvrdili, že my lidé jsme určitě nevznikli z neandrtálců a jiných opičáků evolucí, jak si to představoval Darwin. Jak jsme tedy vznikli? Možná, že mimoplanetámí předchůdci výzkumníků z PPL a Roslinova ústavu chtěli také před milionem let ve vědeckém zanícení vyklonovat transgenetického paviána. Jak se jim to povedlo, posuďme zítra každý sám při ranním pohledu do zrcadla. POLYGON 6/1997 51 [pageend53]NOVÝ SVĚTOVÝ ŘÁD Jak těžké je (dobře) vládnout? Krátká úvaha Vl ad imír Cíc h a Dovolím si říci úvodem, co by patřilo na závěr: Vládnout ve vyspělé, demokratické zemi je těžké značně. Soudím tak z dosavadních výsledků v zemi vyspělé (hospodářsky) a demokratické (dosud). Pokud by tento závěr byl nesprávný, znamenalo by to, že členové vlády a parlamentu nejsou muži (ženy) dorostlí do bot svých funkcí a zodpovědností. Co mě vede k tomuto závěru, řečenému úvodem? Nic více než pozorování vývoje v této zemi, v Kanadě, jež se mi stala druhým domovem, kterou mám rád, kterou jsem si ostatně z mnoha důvodů a po úvaze vybral pro svůj nový domov, opouštěje domov původní, když naděje jarní obrody skončily pod tanky někdejších osvoboditelů. Čas plyne rychle (ač vlastně stále stejně rychle) a pojednou shledávám, že jsem v této zemi již dost dlouho k tomu, abych mohl pociťovat a vnímat proměny poslední doby, proměny stále zřetelnější a nikoli bezvýznamné. V této zemi ohromné rozlohy (z velké části však neobyvatelné) velmi brzo budu žít stejně dlouho, jako jsem žil v zemi rodné, jež v relativně krátkém čase prošla mnoha změnami... součást říše - samostatnost - demokracie - okupace - demokracie - totalita - naděje - temno - totalita - demokracie. Považuji se tedy za dosti kvalifikovaného k rozpoznání proměn, k nimž v mém novém domově dochází. A není bez důležitosti zdůraznění uvážlivého výběru Kanady jako druhého domova, nikoli Hong-Kongu nebo Zimbabwe. Co bylo, bylo, čas pokročil a plyne dál přinášeje jistotu dřívější či pozdější smrti. Právě z hlediska konečnosti lidského života zdůrazňuje se nenávratnost času, jeho hodnota, a to nejen ta, kterou vyjadřuje ono známé rčení prosperujícího kapitalismu. Rychlost jeho plynutí pak relativně stoupá vlivem moderní techniky a technologie. Na sklonku dvacátého století prožíváme běh času rychleji nežli na jeho počátku. Život je změna. Ovšem. Proč, to sotva víme. Proč strom či keř rok co rok prožívá svůj cyklus stejně? Proč to, co stačí stromu, nestačí člověku? Nevím... Přijímám nezbytnost změn v životě společnosti. Bedlivě se však snažím sledovat, jaké znaménko má ta či ona změna. Domnívám se, že slovo vláda má svůj praktický, důležitý a stěžejní význam. Ač laicky souhlasím s teorií, že do hospodářství a ekonomie má stát (vláda) zasahovat co nejméně (leissez-faire state), zbývá ještě svoboda a demokracie, jejichž míra a úroveň závisí právě na způsobu vlády. Je na vládě demokraticky zvolené, aby svým občanům zajistila optúnální realizaci jejichž požadavků týkajících se fundamentálních společenských otázek a způsobů jak řešit problémy a jak jim předcházet. Tak tedy občané, jimž leží na srdci věci obecné, v době voleb vhazují své lístky do příslušných uren ve víře, že volený kandidát a strana dodrží své předvolební sliby. Příliš často se ukazuje naivita takové víry. Po téměř desetileté vládě člověka, který s podivuhodnou rychlostí vyzrál z nadějného politika v arogantního škůdce země, zaujal jeho místo politik nejspíš poctivý, solidní 52 POLYGON 6/1997 [pageend54]člověk, leč sotva vhodný pro tuto rychlou a komplikovanou dobu. Všeobecná hodnocení mají chabou váhu a proto se často ptám, co naše vláda učinila ve věci řešeni naléhavých problémů. Bylo nedávno řečeno, že zadlužení se snižuje dle programu. Snad. Přesto však letošní spokojenost ministra financí mi připadá přílišná a jeho opatření pro další rok chabá. Došlo alespoň k náznaku úpravy nenáviděné daně ze zboží a služeb (GST)? Učinila vláda cokoli z toho, co vyžaduje převážná většina stále nespokojenějších občanů Kanady - změny justičního systému, jehož aplikace projevuje sympatie ke zločincům a lhostejnost k obětem? Jak mnoho leží politikům na srdci integrita a identita země? Kam se dopracoval systém školství středního stejně jako vysokého, kam povede diktatura žáků (studentů), jak dlouho se bude snižovat respekt učitelů? Proč vláda dopouští, aby prosté, osvědčené a dosud fungující zákony byly nahrazovány či ovlivňovány nespočtem nově zaváděných „práv“ s označením „lidská“ a prosazovaných různými skupinami (menšiny, homosexuálové a pod.)? Cožpak většina členů parlamentu nevidi, že onen nesmysl „rovnosti v zaměstnání“ nevede nikam jinam, než k rychlému snižování odbornosti a kvality té či oné práce, služby, odbornosti? Mám snad věřit tomu, že většina členů parlamentu jsou moulové, ne-li přímo hlupáci? Jak pochybné jsou lamentace o rostoucím rasismu v zemi! Dochází pouze k přirozené reakci obyvatelstva, jehož prostředí se pojednou rychle proměňuje. Nejen rychle, ale i kvantitativně. Jeho kultura a víra je pojednou obklopena kulturou jinou, často diametrálně odlišnou. Je zcela logicky znepokojeno, tím více, čím méně bere vláda jeho oprávněné pocity a obavy na vědomí. A nejen to, dává jim nálepky nesnášenlivosti a rasismu! V první řadě o rasismus jako takový nejde, v druhé pak jsou zmíněné nepříjemnosti jen logickým důsledkem primitivní imigrační a multikulturální politiky. V této době silné konkurence je v Kanadě požadavek vyniknutí nahrazován pojmem rovnosti za každou cenu. Nikoli odbornost a logika, zdravý rozum a úvaha, ale předpisy a nařízení byrokratů a manažerů se stávají rozhodujícími faktory. Nastává doba, kdy lempl a flink, zaštítěný vírou, barvou kůže či tělesnou vadou bude nepostižitelným. Nastává doba diktatury menšin ostatní společnosti, a věru nechápu, jak k této děsivé situaci mohlo dojít. A vše se děje za souhlasu a finanční podpory vlády! Říkat pravdu se stává ošidným a brzy to bude stejně nebezpečné jako říci v Československu třeba v roce 1959, že J. Škvorecký je zajímavý, výborný či znamenitý spisovatel, nebo že není hovězí, když nebylo. Životní náklady, ač stále relativně velmi nízké v porovnání s ostatním světem, rostou a statistický úřad sděluje, že tomu tak téměř není. Vláda používá peněz svých daňových přispívatelů, aniž by respektovala jejich názor na věc, financuje aktivitu nejrůznějších malých zájmových skupin, jejichž činnost a zájem směřuje mnohdy proti ostatní většině. Bez okolků takto utrácejíc peníze se pak diví neblahým následkům nejen finančním, ale i společenským. Brzy nastane opět období volebních slibů. Kandidáti budou moci hovořit zasvěceně i zaníceně z obrazovek televizorů a občan, opět v jakémsi záchvěvu naděje, uvěří možná těm, jejichž sliby budou nejpůsobivější. Každé další volební a předvolební období mne více a více skličuje. A stále častěji si říkám, proč to všechno neignorovat! Proč si radši nepustit veselohru nebo příjemnou ne- cudnost místo zasvěcených rozborů a prognóz odborníků a slibů politiků? POLYGON 6/1997 53 [pageend55]My jsme poznali diktaturu proletariátu a vládu jedné strany. Pro nás je sílící politická správnost*), zdroj mnoha žertů nejen směšným strašákem, ale i reálným nebezpečím. A politická korektnost je přijímána vládou (vládami) jako změna počasí. Na rozdíl od výstřelků komunismu a socialismu je její působení pozvolné a zákeřné jako rakovina. Stejně nebezpečné, neboť ona správnost nebyla vlastně definována. Aplikace norem oné správnosti, nespočet konkrétních případů ukazují, jak cizí je tato „správnost“ zdravému rozumu, prosté nezbytnosti říci o věci černé, že je černá. Nikoli šedá ani bílá! Mám velmi často pocit, že kolony domovních důvěrnic dosahují amerického kontinentu. Dostavují se v rozmanitých převlecích a konfiguracích. Jejich hlas však stále sílí a ucho politika naslouchá. Dosud nenastal čas paniky, ale pouze hořekování. Obávám se, že dopisy a petice psané politikům jsou účinné jen mírně. Neboť záleží na adresátech. A ti, jak vidno, jsou slepí a hluší. V lepším případě bojácní, poplatní. A rozhodně nezodpovědní. * * * Politická správnost (či korektnost) je dnes v Americe již běžný termín, jakási novodobá pokroková ideologie a odnož levicového liberalismu; cosi jako mesiášské hnutí za změnu stávajících společenských norem v nové, humánnější a liberálnější, často záměňuje příčinu a důsledky jevu. Zahrnuje extrémní požadavky feministek, sexuální obtěžování a útisk, zvýhodňování menšinového obyvatelstva na- př. v příjmu do zaměstnání zdůvodněném jen příslušností k té či oné menšině, pěstování multikulturalismu za každou cenu; hnutí zavádí i novou terminologii, kupř.: bílý = „s nedostatkem melaninu“, blbý = „alternativně inteligentní“, cvičitel - „mezidruhový zpřístupňova- tel“ atd. Autor je toho názoru, že se jedná o pochybné a zavádějící určování, co je a co není (politicky) správné, a to bez ohledu na logiku, tradici a historii, nejednou i bez ohledu na prostou skutečnost. Douška: Z mnoha knih doporučuji několik. . P. K. Howard: The Death of Common Sense A. F. Hayek: The Constitution of Liberty N. Lemann: The Promised Land IV D. Gairdner: The Trouble with Canada S. Cameron: On The Take N. Bissoondath: Selling Illusions Psáno v létě 1996 A ♦ PRODÁM STAVEBNÍ PARCELU V PRAZE-PÍSNICI, cca. 4 000 m2 □ Nabídky do redakce pod značkou ‘Písnice’ 54 POLYGON 6/1997 [pageend56]Jen dva listy v Čechách, toho času bohatých na tisk jako zřídka kdy dřivé, vzpomenuly, že v bývalé budově Zemského národního výboru v Brně, dnes sídle Nejvyššího soudu, byla odhalena pamětní bronzová deska významnému politikovi Dr. Ing. Rostislavu Sochorcovi. Považuji za svou povinnost, jako lidovec tehdy nejmladší generace i jako gymnazijní spolužák jeho syna, obeznámit s osudem této osobnosti hlavně naše mladé a mladší, v zahraničí i doma, kteří jej poznat nemohli. Dr. Sochorec prožil poslední měsíce svého života jako jeden z prvních vězňů komunistické diktatury po únoru '48 a stal se taktéž jednou z prvních jeho obětí. Jde o jednu z nejzáhadnějších smrtí celé komunistické totality, která ani po roce 1989 nemohla být plně objasněna. Nesporným zůstává, že to byla smrt nepřirozená. Kdo všechno měl zájem na likvidaci tohoto křesťanského politika? Vyhrožováno mu bylo již jako poslanci brzy po květnu 1945. Výpady komunistů, zejména jejich zemědělských specialistů Ďuriše a Smrkovského, plné nenávisti, byly šířeny tiskem celé tři roky. Jeho zatčením byl pověřen jeden z nej schopnějších a straně nej oddanějších příslušníků StB, pozdější vyšetřovatel faráře Toufara. Stalo se tak v Praze, na zasedání předsednictva jednotného Svazu českých zemědělců, které se radilo 23. 2., jak má čelit situaci vzniklé svoláním sjezdu rolnických komisí komunistickou stranou do Prahy. Tato schůze zůstala neukončená, Dr. Sochorec byl při ní zatčen a odveden. Je známo, že v budově se současně nacházel i Smrkov- ský. Teprve 19. března následovalo vydání trestního oznámení, a za několik dní nato převoz vězně na známý Cejl do Brna, kde zůstal až do tragické smrti, která měla nastat sebevraždou oběšením. Na ohledacím listu schází podpis, soudní pitva, pro takové případy předepsaná, je zakázána. Tělo mrtvého je rodině vydáno v uzavřené rakvi, její otevření je zakázáno. Pohřeb konající se 17. května ve Starém Městě se stává množstvím smutečních hostí občanskou manifestací proti brutalitě KSČ po únorovém puči. Rodina se po těžkých dvaceti letech za Pražského jara mamě dožaduje prošetření nevysvětlené smrti. Vyšetřování je odročeno a v roce 1989 ukončeno. Ani po listopadu 1989 nepřichází soudní rehabilitace v úvahu, Dr. Sochorec nebyl nikdy odsouzen. Morálního zadostiučinění se rodině dostává udělením řádu TGM z rukou prezidenta republiky Václava Havla v říjnu 1991. Až téměř dva roky později dochází k mimosoudní rehabilitaci, když Krajský soud v Brně mohl nezvratně zjistit, že u jmenovaného nenastal skutek, pro který bylo trestní stíhání vedeno. Až po usilovném šetření Úřadu pro dokumentaci a vyšetřování činnosti StB je motiv věznění zjištěn jako politický, podrobné okolnosti smrti zůstávají však nadále nejasné. Mezi dostupnými záznamy se několikrát objevuje připsaná poznámka: „spis byl skartován“. Kým a kdy už asi opravdu zůstane neobjasněno. I Sochorec junior, se kterým sedím u stolu, odpovídá rezignovaně: „To už zůstane pravděpodobně tajemstvím Pána Boha.“ Dr. Sochorec byl nesporně rozený sedlák, organizátor a zemědělský odborník par excellence. (Jistě jej lze řadit k Ladislavu Feierabendovi.) Spolu se zemědělskými poslanci, jako byl Josef Broj, Jindra Nermuť i Josef Plesi, neměla lidová strana ve svých dějinách podobnou sestavu. Doplatili na to smutným a tragickým osudem všichni, Dr. Sochorec nejvíc a jako první. POLYGON 6/1997 55 Rostislav Sochorec - jedna z prvních obětí komunistické zvůle Jar o s l av Ol š an s k ý [pageend57]Je víc než pravděpodobné, že komunisté se jej pokoušeli získat. Vždyť v té době měli již několik poslanců (i lidovců) více či méně a alespoň dočasně a zdánlivě na své straně. Ne však Sochorce. Sedlák tělem i duší, křesťan a pevný chlap charakterem, intelektuál širokého pohledu, by nebyl schopen předstírané politiky při čekání na příhodnější dobu za cenu spolupráce s línými a bezohlednými komunisty. Patřil k těm, kteří v hodině nejtěžši, je-li jim vnucena, zůstávají pevni. Nebylo mu ani padesát, zůstala manželka a čtyři školou povinné děti. Nám, kteří přežili, zanechal odkaz k zamyšlení. Kniha roku St an is l av Ber t o n Na počátku tohoto roku byla v Praze vydána publikace Jaroslava Čvančary (1948) „Někomu život, někomu smrt“. Je to druhý díl plánované trilogie o nacistické okupaci a o českém domácím a zahraničním odboji v letech 1939-45. V tomto dílu se autor soustřeďuje na období 1941-43, přeplněné důležitými válečnými mezníky a zvraty: v červenci 1941 byl napaden Sovětský svaz, v září zahájil R. Heydrich katovskou činnost, v prosinci vstoupily do války USA, v květnu 1942 byl vykonán atentát na Heydricha, následovala heydrichiáda, Lidice, Ležáky, Benešova zahraniční vláda byla plně uznána, britská vláda odvolala Mnichov atd. Cvančara pochází z rodiny průkopníků české kinematografie. Proto není divu, že má fotografování v krvi. Jeho dlouholetým koníčkem jsou dějiny druhé světové války. Již během komunistického režimu se mu podařilo získat nejen nápomoc historiků, ale též, a hlavně, duvěru protinacistických bojovníku anebo jejich pozůstalých, kteří mu dali fotografie a různé upomínkové předměty. V poděkování je uvedeno téměř 180 osob! Po otevření pražských archivu po r. 1989 mohl Cvančara nejen prověřit svědectví pamětníků, ale také získat dlouho utajované informace, které předkládá veřejnosti ve formě nádherně vybaveného obrázkového a naučného slovníku. Jmenný rejstřík obsahuje přes 1400jmen! Listujeme v albu téměř 900 osob, Čechu, Slováků, Němců říšských i českých, které jsme až dosud znali ponejvíce pouze podle jména. Díváme se přímo do očí mužu a žen, jejichž tváře ve většině případu nenaznačují, že jejich vlastníky vývoj válečných událostí promění v hrdiny, zrádce, ochotné pohánky „ konečných řešení“. Dílo, opravdové dílo J. Čvančary je po všech stránkách bezvadné. Jeho vydání obstaralo po mnoha potížích finančního rázu pražské nakladatelství LAGUNA (Šumenská 3224, 143 00 Praha 4), ve spolupráci s firmou PROXIMA. Zájemci o dějiny 11. světové války musí vyslovit jak autorovi, tak nakladatelům a tiskárně obdiv a díky! Roseville, Austrálie, červen 1997 56 POLYGON 6/1997 [pageend58]Český Michelangelo Jan Kristofori se stal malířem v éře socialistického realismu - a od svých prvních obrazů dával zřetelně najevo, že je proti. Patřil k těm, kteří říkali, co si o komunistech myslí - a schytal od nich ran nepočítané. Sedm let strávil jako vězeň v Jáchymově. Nakonec se mu podařilo odejít do exilu. Žil v Norsku, později také ve Švýcarsku. Vystavoval po celém světě. Po pádu režimu se ihned objevil v Čechách. - „Jan Kristofori je umělec obdařený tak výrazným nadáním, že ho musíme zařadit mezi ty nejschopnější současníky,“ píše o něm italský výtvarný kritik, profesor E. M. Avitabile. Superlativy přidávají k jeho jménu znalci umění nejen v Evropě, ale i v USA a dalších zemích, kde bývá často označován za českého Michelangela. Životní pouť Jana Kristoforiho začala v Mukačevě na Podkarpatské Rusi, vedla přes studia v maďarském Miskolci,v od čtyřicátých let pokračovala v Československu a málem skončila v Jáchymově v letech padesátých. Mladý výtvarník byl desetiletým žalářem „odměněn“ za odbojné řeči a kresby na letácích. V roce 1968 si pro Kristoforiho přijeli do Prahy, plné sovětských tanků, norští novináři, s nimiž se několik měsíců předtím seznámil na jedné ze svých výstav. Při cestě do neznámé země malíř netušil, že se zanedlouho stane váženým norským občanem. Nyní žije Jan Kristofori střídavě v Praze, ve švýcarském kantonu Ticino a stále ještě také v Oslo. Kromě stovek obrazů, grafik, plastik a ilustrací svědčí o umělcově pracovitosti i čerstvé dílo z poslední doby - nástěnné malby v domě U Kolovratů na pražské Malé Straně. A tak se stalo, že český Michelangelo má také svoji „kapli“, i když se té Sixtinské nepodobá. „Skutečně se přízemí tohoto histo- POLYGON 6/1997 57 [pageend59]rického domu říká kaple, třebaže místo bohoslužeb se tady konají přátelská posezení při víně. Konečně, podebatovat při dobrém moku chodívali v Cechách králové, stejně jako prostý lid. Ostatně gastronomie je přece také součástí národní kultury a tradic. Alespoň tady budou mít lidé dost času si malby na stěnách - výjevy, které jsou oslavou tradičních českých řemesel - prohlédnout,“ vysvětluje malíř, jemuž byly inspirací staré rytiny a libuje si, že stěny jsou plné obrazů, které nemůže nikdo odcizit. Za svou rozsáhlou tvorbu získal Jan Kristofori řadu poct. První doktorát honoris causa obdržel v roce 1976, další pak v roce 1980 na italské Akademii spolu se zlatou medailí. Grand prix za cyklus černého humoru v Lublani (1968), cenu výstavy na Bienale v Lublani (1968), I. cenu na II. Internationale Karikaturausstellung ve Švýcarsku (1978), cenuTargo in Narcis (1973), Targo speciále (1974), v italském Cittá di Boretto cenu Oscar mondiale za cyklus Lidská práva (1981), v USA zlatou medaili za cyklus Čas a mnoho, mnoho dalších. Byly to i nakladatelské ceny za mnohé ilustrace, v neposlední řadě to bylo i zařazení do Nového uměleckého lexikonu v Oslo. V současnosti probíhá v České republice jedna výstava z jeho díla za druhou. Nejnověji je dlužno připomenout Kris- toforiho iniciativu, s níž se obrací na své kolegy. Apeluje pro toleranci, úctu k základním lidským hodnotám, zřetelnou orientaci k pozitivním estetickým a duchovním atributům. To mu dnes, jak sám říká, ve výtvarném umění chybí. „Čím více výstav navštěvuji, tím víc mě děsí, co vidím. V západní Evropě, v Americe, i u nás. Levicová inteligence od Boyse až po současný americký cirkus... ta takzvaná avantgarda, snažící se nastolit diktaturu performance, instalace, minimal- artu, maximalartu, antiartu... nic, co by zahřálo duši... harampádí, které chcejen šokovat, velikášsky se posmívat, které se ukájí v destrukci... Nikdo z nás nemá re- | cept na to pravé umění, netvrdím, že , pouze já mám pravdu. Ale nesmí nám být přece lhostejné, jak umění působí na lidi. Jestli je povznáší, posiluje, nebo jestli je ničí, zahlcuje zlobou. Jsem opět nenapravitelně naivní, jestliže říkám své obavy nahlas, ale už jiný nebudu.“ Kristofori stál u vzniku hnutí VOX HUMANA, které sdružuje umělce, zastávající podobný názor na současné výtvarné umění. Někomu by se možná jejich apel mohl jevit příliš patetickým. „Zformulovali jsme manifest, který nabízíme svým přátelům,“ říká Kristofori. „Vyslovujeme jen svůj protest. Varování. Nechceme nic zakazovat. Zákazů jsme si užili dost. Umění je svobodné, záleží na každém tvůrci, jak se vyrovná se svým svědomím. Spojil jsem se s několika lidmi, kteří si myslí totéž. My, kteří žijeme na Západě, vidíme nebezpečí možná jasněji. Ze Západu se učme to, co neumíme. Nekopírujme cesty, které jsou jen plodem bezradnosti, v níž se ocitá společnost v západní Evropě a v Americe. Povrchní a snobskou popkulturu. Škleb, který chce zakrýt nejistotu a neschopnost upřímného pohledu.“ 58 POLYGON 6/1997 Z KRESEB PRO ČASOPIS POLYGON: OSLAVY 50. VÝROČÍ KONCE 2. SVĚTOVÉ VÁLKY [pageend60]Text manifestu Umění od dávných věků mělo pro člověka svou poznávací, sdělovací a estetickou funkci a tím, že bylo takto spjato se životem, mohlo po tisíciletí provázet lidstvo na jeho historické cestě. Dnes se ve velikém procentu uměleckých děl toto pouto se životem ztrácí a mnohá díla působí nejen antiesteticky, ale doslova pro život negativně. Umělec i kritik se mnohdy velikášsky stylizuje do projevu, který působí destruktivně, ač bývá pro veřejnost pokrytecky zdůvodňován potřebou katarze či mementa. V takovém pojetí se pak ztrácí nejen úcta k základním hodnotám, tolerance k ostatním, ale i sounáležitost s Řádem přírody a kosmu, který nás přesahuje a jehož jsme pouhou součástí. Ničivě působí zvuková frenezie v hudbě populární. Mladí lidé jí propadají jako drogám, vede právě tak k návyku, stupňování dávek a k otupělosti. Pokud se máme právem nazývat umělci a být si vědomi důležitosti uměleckého poslání, nesmí nám být lhostejné, jak umění působí na lidi okolo nás. Tvorba není jen nezávaznou hrou, ale nanejvýš zodpovědnou činností s nutností sebekázně, neboť stvořené dílo šíří do svého okolí právě takový program, jaký mu tvůrce svou myšlenkou vtiskl. Umělci, kteří se cítí být osloveni tímto listem, jsou si vědomi, že současný svět je přeplněn destrukčními tendencemi, a proto se chtějí orientovat spíše k pozitivním etickým a duchovním hodnotám. Chtějí spoluvytvářet lidskou kulturu na základě harmonických vztahů, chtějí se k druhému člověku obracet s porozuměním a oslovit jej v horizontu jeho lidství. Chtějí vést diváka k posílení vnitřní jistoty a k povznesení na vyšší úroveň, nikoliv se snižovat na úroveň nejnižšího masového konzumenta. A chceme-li z různých vnitřních či vnějších příčin reflektovat současný stav světa s jeho bolestmi, nesnažme se zde vytěžit kdeco z cizího neštěstí, ale pokusme se co nejupřímnějším vzhledem do problematiky a soucítěním s utrpením druhých dobrat se hodnoty lidství. Nestačí jen krizi zobrazit - tak se vlastně negativní skutečnost jen šíří dál, je třeba hledat východisko z této krize eticky korigovaným nadhledem. Nedáváme recept na to „pravé“ umění. Umění je mnohotvárné a v jeho nekonečném množství podob si každý musí hledat svou cestu. Chceme však, aby se tato cesta nevedla přes trosky lidských nadějí, ale aby se ubírala krajinami, kdeje možno v klidu spočinout a uslyšet z ticha lidský hlas. Svůj i svého bližního. Doufáme, že myšlenky, uvedené v tomto manifestu, vám nejsou cizí a budeme rádi, připojíte-li se k tomuto hnutí alespoň prostým vyjádřením sympatie. Stačí korespondenční lístek s vaším jménem a adresou, zaslaný na jednu z následujících adres: Karel Funk, Horákové 1710, 39701 Písek Antonín Gavlas, Plesná 180, 72527 Ostrava Jan Kristofori, Jičínská 9, 13000 Praha 3 Po domluvě s pedagogickým nakladatelstvím hodláme vydat knížku, která by pomohla oslovit děti, učitele a rodiče. Uvítali bychom, kdybyste nám vyjádřili svůj POLYGON 6/1997 59 VOX HUMANA [pageend61]vztah k těmto tématům: víra, vlast, domov, umění, morálka. Stačí samozřejmě zpracovat téma, které je vám blízké, v rozsahu maximálně dvou strojopisných stránek. Srdečné díky předem! Váš Jan Kristofori (Text byl zpracován podle článků Vladimíra Poštulky, Jiřího Soukupa a Kamily Jaškové, uveřejněných v českém tisku.) Miroslav kardinál Vlk, arcibiskup pražský, píše: S radostí jsem si přečetl manifest hnutí Vox humana, který jste mi při své návštěvě dne 4. dubna tr. předložil. Velmi mě těší, že Vy a Vaši přátelé usilujete, aby ti, kteří se zabývají vědou, kulturou a uměním, směřovali svým dílem k pozitivním etickým a duchovním hodnotám. Domnívám se, že dnešní kultura obsahuje přes všechny politováníhodné nedostatky mnoho kladného a tím přispívá k povznesení člověka, jeho etické a morální úrovně. Jedinec ani celá společnost nemůže dosáhnout plnosti lidského života jinak než cestou duchovních, intelektuálních a mravních hodnot. A také zde je každý z nás, jak uvádí Jan Pavel II. v encyklice Centessirnus annus, „odpovědný za osud svého bratra“ a má vlastní nezastupitelný úkol. V tomto duchu hodlá - jak jsem pochopil - působit i Vaše hnutí. Proto Vám, vážený Mistře, a všem Vašim blízkým přeji mnoho úspěchů. H Z KRESEB MOTIVŮ CHARAKTERISTICKÝCH PRO KANTON TICINO VE ŠVÝCARSKU, KDE MÁ JAN KRISTOFORI STAROBYLÝ KAMENNÝ DŮM, ZMODERNIZOVANÝ SVOU VLASTNÍ PRACÍ 60 POLYGON 6/1997 [pageend62]1000 muzikálových představení Pav el St il l er Již čtvrtým rokem a téměř každodenně se v areálu pražského Výstaviště ve Stromovce odehrává divadelní zázrak, jaký v této podobě česká kultura ještě nezažila. K této spek- takulámí události dochází navíc v jevištním oboru, který je na světě poměrně nový, stále ještě mladý a převážně anglosaský, tedy málo český a jaksi netradiční: v hudebně- dramatickém oboru moderního muzikálu. Celá Praha, mladí i starší je nadšena hříma- vými melodiemi a zcela mimořádnou inscenací anglického rockového muzikálu na klasické biblické téma Jesus Christ Superstar. V červenci 1997 se v Divadle Spirála konalo rekordní tisící představení této varianty středověké pašijové hry, což je fantastický výkon, kterého bez přestávky nedosáhla ani americká muzikálová Mekka na newyorské Broadwayi. Jedinečný pražský úspěch hudebního kusu, který obsahuje celou paletu života, tzn. komedii (osud prostopášnice), tragédii (ukřižování ‘nevinného’) i optimistickou katarzi ve formě napětí uvolňujícího happy en- du (symbolické zmrtvýchvstání a nanebevstoupení), má tři příčiny. Za prvé novou a lákavou svobodu, listopadový převrat 1989, jenž byl počat odvážnými studenty a písničkáři pro mladé, zatuchlým režimem nespokojené lidi. Nemajíc strach před brutálními pendreky policistů demonstrovala tato mládež nejen za všeobecnou politickou svobodu, ale také za právo necenzurované zpívat své rockové písničky a za možnost vidět v blízké budoucnosti na jevišti české verze slavných západních do té doby v Praze zakázaných muzikálů jako jsou např. Vlasy (Hair), Jesus Christ, Amadeus, Kočky (Cats), Evita a Bídníci (Les Misérables). Mnozí z tehdejších demonstrantů o nich něco věděli, z desek, filmů, soukromě nahraných kazet apod. Existovalo tedy dlouholeté očekávání a chuť je zažít celé, live a v barvě. Druhým faktorem je (po polsku) „diament teatralny“, jevištní drahokam, tzn. Divadlo Spirála a jeho úžasně originální, vtipná a nápaditá inscenace. Původní jevištní koncepce „Ježíše“ v New Yorku a Londýně, stejně jako filmová adaptace kanadského režiséra N. Jewisona z r. 1973, byly ‘šity’ na západní konzumní potřeby a přes ‘trhákový’ námět nevybočovaly z určitého konvenčního schématu. Pražský „Ježíš“ je proto asi nejpovedenější: má bezpochyby největší uměleckou invenci a obrazotvornost, je v textu a hudebním provedení poetický, adekvátní a konge- niální. Hlavní zásluhu na tom má ovšem samo spirálové prostorové řešení, vynikající koncepce hlediště a jeviště, která je absolutně originální, světová a nepřekonatelná: kruhové amfiteátrové hlediště se spirálovitě stoupajícím diváckým a hereckým ochozem bezprostředně připomíná jak postupný vývoj novozákonního příběhu s jeho neúprosnou gradací, tak příslušnou historickou reminiscenci, pověstnou římskou arénu, v níž byli ‘ježíšovci’, raní křesťané, zpívající poslední ‘rockovou’ modlitbu, předhazováni hladovým lvům. Prostor spirály tak evokuje době děje odpovídající a dnešní současníky oslňující rámec, jenž asi nemůže lépe spojit nadčasovou a šikovnou vladařskou maximu ‘chléb a hry pro lid’ s pašijovým a mysterijním charakterem individuální lidské tragédie. Tou je ukřižování člověka, státu a lidu údajně nebezpečného, který se vlastně dobrovolně obětuje, aby vykoupil ‘hříchy’ neznalosti, malo- věmosti, pohodlnosti a politické naivity právě tohoto lidu. Jako vždy mají podobná nadčasová témata neuvěřitelné aktuální dopady POLYGON 6/1997 61 [pageend63]v dnešních životních situacích a současných politických chybách. Velmi realisticky a historicky autentický dojem ještě umocňuje jevištní řešení podlahy, hereckých ochozů, balkonů a výsuvných schodišť. Divák je nejen jakoby nezúčastněným, subjektivně ‘zabezpečeným’ pozorovatelem dramatického děje na scéně - to nabízí každé normální divadlo -, ale je navíc, někde třeba i proti své vůli, bezprostředním, osobní riziko nesoucím účastníkem strhující a zčásti kruté show. Obecenstvo je doslova vtaženo, ‘vcucnuto’, do angažovaného příběhu, stává se komplicem lidských vítězství a porážek, což se mu většinou a sebelichotivě líbí. Jeho emocionalizace tak může dosáhnout nových, dosud nezažitých výšin. To je zřejmě jeden z důvodů pro několikanásobnou návštěvu velmi oblíbeného a často vyprodaného představení. Pět až deset návštěv „Ježíše“ není nic neobvyklého, to patří k dobrému tónu. Podle novinových zpráv existují v Praze dámy, které tento muzikál pokládají za základní elixír života: viděly ho už nejméně třicetkrát, ba dokonce jedna šatnář- ka ve volném čase šedesátkrát. Obdivuhodné konjunktuře ‘svátého muže’, který se odváží oponovat židovskému establišmentu pod římskou byrokracií, neškodí ani ceny vstupenek, jež jsou na české poměry pěkně ‘šťavnaté’. Puzzlově se rozevírající kruhová podlaha je neméně senzační než celý spirálový prostor. Rozestouplé jeviště odhaluje další ‘patro’ inscenace, jakési římské katakomby, z nichž přicházejí a v nichž mizí herci, rekvizity a početný soubor jako utajovaní první křesťané. Dosti namáhavé plazení a ‘horolezení’ herců na jeviště vyžaduje dobrou kondici a je dobře viditelné z galerijních sedadel spirálového ochozu. Také pohyblivé schodiště, vedoucí mj. k paláci římského guvernéra a Ježíšova soudce Pontia Piláta, jenž si jako většina politiků alibisticky ‘myje nice v nevině’, dále visuté balkony heroldů a strážných vojáků, jakož i velký hořící ‘kříž víry a naděje’ se starají o další nezapomenutelné efekty a hluboké dojmy. Konečně třetí příčinou skoro bezbřehého úspěchu je vskutku neobyčejné provedení muzikálového hitu, jeho lidská, bezprostředně tvůrčí a ansámblová dimenze. ‘Velký římský spektákl’ inscenovaný dovednými a vnímavými českými umělci vcelku zprostředkovává ojedinělý zážitek, zejména pro ty milovníky tohoto druhu moderních hudebních forem a náročných zábav, kteří mají citlivou duši a chápavou mysl. Za výtečnou režijní koncepci odpovídá Petr Novotný, hutný písňový text Angličana T. Riceho vtipně a s cválající fantazií přebásnil Michal Prostějovský. Rocková, již dávno populárně šlágrová hudba Andrew Lloyd Webbera, nejlepšího současného skladatele muzikálů, mj. autora Evity, Koček, Fantoma opery a dalších, je dobře nahrána a ještě lépe scénicky provedena. Ani v lyrických pasážích to samozřejmě není žádné hladké a trylkující bel- canto, ale drsný a provokativně hřímavý protestní zpěv ‘na tělo’. Snad jen choreografie některých tanců postrádá pár čerstvých nápadů. Ze střídajícího se hereckého a pěveckého obsazení je patrně nejlepší následující triová kombinace: výborný Kamil Střihavka v hlavní roli superhvězdy Ježíše, Bára Basi- ková jako hříšná a nápravyschopná Máří Magdaléna a velmi dobrý Dan Bárta ve vděčné úloze zrádného Jidáše. Také další sólová podání a výkon sboru snesou mezinárodní srovnáni na vysoké úrovni. V podstatě nenákladné a v kostýmech vyloženě střízlivé až ‘chudé’ představení vyhovuje Pražanům s jejich denními starostmi a ‘utaženými opasky’ určitě lépe než mamutí produkce zhýčkané Ameriky, hýřící barvami, drahými kostýmy, akrobatickými tanci a stovkou sta- tistů. O tom, co vyhovuje náročnosti tématu, přísnému duchu hry a historickým danostem ani nemluvě. Živá, dynamická a ‘spalující’ interpretace anglického muzikálu dává zapomenout, že je mu už téměř 30 let (slavná West Side Story je zhruba jen o deset let starší). Dovedný textař Tim Rice postavil svou ‘svátou hru’ 62 POLYGON 6/1997 [pageend64]nikoliv na biblickém příběhu ‘mesiáše“ utlačovaných Hebrejů, jenž je židovskými mluvčími vydán k potrestání římským okupantům, ten je jen rámcem a kulisou, nýbrž na lidském konfliktu dvou rozdílných temperamentů, rozvážného Ježíše a prchlivého Jidáše. Nejde ovšem o pohádkově černobílý spor dobra a zla, ale o moderní koncept života a různé názory na jeho smysl a konkrétní utváření. Novozákonní muzikál klade nové otázky, vyvolává nezvyklé morální asociace a vybízí k opětnému promýšlení starých známých situací novodobým způsobem. Bártův Jidáš pochybuje o Ježíšově novotářském křesťanském učení, o jeho nesnadno plnitelném poselství lásky v každodenním životě. Materialisticky zaměřený skeptik si zoufá, protože se mu nedaří pochopit duchovní hodnoty nové nauky: nerozumí mistrovu netradičnímu poslání, velikosti jeho lidské oběti. V principu jde o běžnou, neustále se opakující tragédii všedního dne, protože velké, nepohodlné a někdy také bolestné souvislosti se často vymykají chápání malých lidských duší. Učedník Jidáš, prostý občan, beznadějně poplatný zkorumpovanému establišmentu mocných, vlastně ani nechce svého Pána zradit a zničit, snaží se ho přivést na sobě srozumitelnou ‘malou’ cestu, k aranžmá s židovskou obcí a římskými protektory. Muzikál Jesus Christ Superstar vznikl koncem 60. let. Z obavy před možnou negativní reakcí anglikánské církve se nenašel žádný producent, který by riskoval uvedení na jevišti. Zvukový záznam partitury proto vyšel 1970 nejdříve na gramofonových deskách, jež si zajistily přední místa na anglosaských hitparádách. Atraktivní album udělalo díru do amerického zdánlivě ‘puritánského’ světa a již v říjnu 1971 se objevilo v divadelní podobě na Broadwayi. Jen průměrnou inscenaci v New Yorku vystřídala mnohem zdařilejší premiéra v londýnském West Endu, která se konala o necelý rok později. Roku 1973 následovala docela slušná filmová verze. Česká premiéra světově úspěšného muzikálu byla načasována na 22. července 1994, na svátek jedné z protagonistek křížové cesty, Kristovy ‘na víru obrácené’ a pak věrné následovnice Marie Magdalény, protipólu Jidáše. Staronový, věčně mladý příběh o na- pravitelnosti lidských chyb a nespravedlností klade náplast útěchy na rozjitřené rány, způsobené jinými druhy diktatur a totalit. Současně nastavuje nemilosrdné zrcadlo všem mocným a jejich souběžencům, jež si i po dvou tisíci letech nechtějí přiznat, že dnes dělají v podobných situacích v podstatě stejné ‘boty’ jako tehdy. Potrestat a neublížit Cn. Dolabella, jeden z Caesarových vrahů, kdysi musel řešit případ jisté ženy ze Smyrny, která jednou dávkou otrávila manžela a zároveň i syna. Pomstila se tak za vraždu svého syna z prvního manželství, kterou oba spáchali. Protože se Dolabella zdráhal vynést trest v případu, kdy vražedkyně nezapírala, ale také nebylo pochybností o tom, co provedli zavraždění, přenesl rozhodnutí areopagítům, jednomu z hrdelních soudů athénských. Sbor athénských občanů - soudců rozhodl tak, aby ženu neodsuzoval, ale ani spravedlnosti aby neublížil: žena se měla dostavit k témuž soudu za sto let. Příběh může být inspirující pro právní debatéry ve sporu o znění litery zákona o přiměřeném odporu napadeného, při němž o život přijde útočící zločinec. Proměna právních státu evropských ve státy právnické by tak mohla získat přiměřené meze. (Lgtl) POLYGON 6/1997 63 [pageend65]Je cosi stálého ve víru let a změn Zamyšlení v Austrálii i na rodných kotárech Matka z Moravského Slovácka 1975 Kdo rád by nevzpomínal na mládí, nejkrásnější to jara květ, kdy nové, tak zajímavé bylo každé poznání, co život přinášel v klínu let. Marné však, marné vzpomínky, osud zavál nás daleko, daleko od klínu maminky a žít se musí, velí to! • Až snad zas jednou, jednou snad zajdem v ta místa, milá tak, která tam v dáli stále jsou, vábí nás písní mámivou, duše najde zpátky svůj klid, spočine v místech, kde chtěla žít! • Že budu psát jen řádků pár, a už je tady plno vět; srdečný pozdrav chci poslat vám vroucí přání své, by jednou, tak znenadání, svobody rozkvet voňavý květ na těch našich poničených kotárech! Nejen kotárech, v srdcích, duši národa, který brzy vyhojí páteří zhoubné bujení. Nebylo by více strachu ze zlomení páteře při sebemenším neopatrném kroku! Radost a pokoj v duši dává pak sílu převelikou a každý dělá rád, co se sluší. Nezarústala by pak už bujným plevelem ta naše krásná rodná česká zem! • Pádu pýcha předchází, po pádu pak ještě větší přichází, tam kde není pokory, nenávist se připojí s pomstychtivostí. Rozháraná duše slepě za ní kluše, Boha se nebojí, nevěří, a jen on choré duše vyhojí. Ó velký, mocný Bože, sílu dej našemu národu, by hájil pravdu, pak pozná pravou, hrdou pokoru! • • • Když vidím to mládí ztřeštěné, jak důvěřivě hledí na nás, na ty dospělé, co udělají, v co věří, mráz přechází mi po zádech. Čeho dočkají se as, kolik krutého zklamání, zahojit musí, až čas. Protože jejich otcové, dědové a také matky zmateni byli, můj Bože, (zbabělí též), když mamon viděli jen vratký, a ten charakter křiví jen, když věří, že to, co svými měřítky tak neuváženě měří pravdou je a ne klam! Klam pak nešváry rozsévá, nespravedlnost a bezpráví bují tam, kde před pravdou a za pravdu se zavírá. • Tak jako my, když kdys jsme byli mladí a krutým poznáním stali jsme se ach tak staří, chystáme dětem svým stejný osud, když hádat budeme se dál, tak jako hádali jsme se dosud. V jeden šik postavme se spolu ať vinu nemáme stejnou dnes my, tak jako když my nevinní trpěli jsme vinou otců svých, ať netrpí stejně i naši syni ♦ • ♦ O nic jiného nejde komunistickému režimu, nešváry rozrýt jednotu, nejen exilu, ale rozvrátit všechny lidi dobré vůle, kteří věřili a stále ještě věří, že Bůh, dobro a pravda přec jen nakonec zvítězí, i když my se už toho na tomto světě možná nedočkáme. Přesto nebudeme žít 'po nás potopa“ jen proto, že nevíme, co bude dnes, co zítra a co do roka. Vždyť po nás přijde nové pokolení, co včera nebylo a dnes ještě není, zítřek přinést! má, nové století. Proto mysleme na naše děti a litujme jen, že i my stalí jsme se nesmyslného, zmateného a zločinného režimu obětí! 64 POLYGON 6/1997 [pageend66]1992 Povstaňme už z toho prachu, do kterého jsme byli léta dusáni! Obraťme svého zraku k nebesům, ke kříži! Ten ukazuje cestu, stejnou dnes jak před staletími. Nebývá nikdy snadná ani lehká. Byla to cesta křížová, na Golgotu’, tak čistého a nevinného Ježíše Krista, který ji za nás na sebe vzal, po ní šel, aby nám ukázal, čeho je láska schopna. Ne jenom po této cestě jít, ale i těžké břemeno nést, za druhé, viníky, ale i nevinné ještě, to je ten, pro každého z nás i dnes, ‘jeho těžký kříž’ Býval prý za starých časů v našem kraji takový zvyk. Otec šel mladý stromek zasadit, když narodil se jemu syn. A věděl dobře, že nestačí ho jen zasadit, že starat se musí, když chce, aby dobré zdravé ovoce nesl, a to vezme jemu mnoho let S citem a láskou však pečovat musí, jinak ne jenom on, ale i ten mladý stromek, mnoho zkusí, než bude z něho moudrý kmet. Pokud ho ovšem bouře a větry nezlomí, v místech, kde zanedbáním, ale i špatným pěstováním červ se usadil, jeho mladé tělo, ale hlavně 'čistou duši’ otrávil! Nezdravé by jen ovoce nesl, proto je lépe, když bouře nevydržel a znaven k zemi klesl! f Jsou ještě v našem národě, a budou, dobří otcové i matky, narodí se nám syni, silného, čistého ducha, kteří smetou a napraví veliké minulé víny! K tomu nám pomáhej Bůh a všichni naši svati, ke kterým a k Němuž se náš národ, svobodný, navrací! Požehnej, Pane, našemu národu, Tvá vůle ať se stane, dej nám pokoru, by do posledního dechu Tebe jsme hledali a tyto pozemské statky rádi pro Tebe a pravdu dali. Vždyť všechna zloba světa v nich má své kořeny, celá ta dlouhá léta, pro ně byl, a stále ještě je, náš národ lhaním mámen. K dětem vrátily by se naše matky, to jsou ty nejdražší a nejvzácnější statky, které nám Bůh s požehnáním dal, výchovu svěřil, by národ zachoval, lásku však, důvěru, oběť žádá zpátky. Bychom bez váhání a malicherného, zbabělého počínání obětovali, jak Abrahám Izáka dát hotov byl. Pro Něho, ne pro vezdejší statky, vždyť ten život náš je tak neuvěřitelně krátký! Jeho poslušni máme být, dal nám své desatero, proto výmluvy není, že nevíme jak a podle čeho! Ne hromaděni zlata na zemi, za každou cenu, když kolem nás je tolik soužení - kvůli němu! ♦ Zamyslete se proto i vy trochu zpátky, co bylo vykonáno z vypočítavého donucení, co z nevědomosti a z důvěry mladého pokolení, rostoucí lásky. Co z krutého poznávání skutečnosti, co z tvrdého odmítání, odpovědí na otázky Co ze strachu nad ztrátou dobrého postavení, před nejistotou těžkého do úpadu dření! Kolik takových bylo, které Bůh povolal, by za ty zbabělé se tak draho zaplatilo! Čest jejich památce, těch, kteří sílu měli, proti bezpráví, lhaní se statečně postavili! POLYGON 6/1997 65 [pageend67]Dnes pro zbabele, bezcharakterní jednaní omluva není (nikdy nebyla), rovnejme páteř, chraňme budoucí pokolení i svou a národa čest! f Ý f 1996 Takové myšlenky mi napadaly, když jsem se toulala po těch našich rodných kotárech v roce ‘92 a doufala, že přece jen čas zas všechno napraví. A dnes, další čtyři léta jsou pryč, kolik škody napácháno (a kým), hlavně na obyčejném, prostém lidu, který ztrácí to nejdúležitější - pomalu, ale jistě: důvěru - a ta je pevným mostem, po kterém se dá ze všeho dostat. Jen ho neztratit, ‘ten pevný most“, a nebloudit zase! Za kým a proč? - Tuto otázku vznáší tiše národ, jak dítě, které se naléhavě ptá. A pokud není obelháváno či odbýváno, neztrácí důvěru, dá se snadno vést, a také rádo, ba na to, zoufalé, čeká! Když se nedočká, jde si svou cestou, třeba na smrt, to přece my dospělí dobře známe! - A co má pak dělat národ! Bud se zabíjí a hádá nebo rezignuje Obojí je stejně zlé. A pak, zase diktatura? f Znám Váš časopis teprve rok. Vaši autoři, kteří se nebojí psát, jak píší, mi dávají novou naději, že náš národ přece jen zas nezabloudí. Dej to Bůh a odvaha našeho národa! ® @ @ Lidé si mění životní kulisy Hodnota času byla kdysi pro člověka nepatrná. Směrodatným hybatelem individua byl cíl, a to na doraz - buď, anebo. Splynuti osudu individua, ale i celé skupiny (klanové, ethnické), bylo přirozeným důsledkem. Dnes bychom řekli, lidé si stáli za svými názory a neměnili je jako "kabáty". Nehonil je čas, a proto mohli dávat svému životu smysl; řečeno idealisticky - naplňováni vlastních idejí. V technicky rozvinutější civilisaci ale panují jiné poměry. Při nedostatku času, v pestré a členité společnosti vedle sebe působících protichůdných zájmů, a to mnohdy způsobem "do oněch hrdel a statků", se ideový cíl vytratil. Prostor získal moment osobního vítězství, na jakékoli úrovni a v jakémkoli rozsahu, hlavně aby to byl okamžitý úspěch. Škála takových „vítězství“ se rozprostírá od slovní argumentace na pracovišti o věcech naprosto zanedbatelných po úspěšný střet o směr vývoje firmy, módy, politické strany, země apod. Strach a obavy existenčního rázu ryze fý- siologického se v průběhu odcházejícího století vytratily, nastoupila duševní traumata nenaplnění života, jeho marnivosti, takže i z dělníků, nebo dokonce herců, módních návrhářů či atletů se takto stávali filosofové. Lidé začínají věřit pohádkám a kultovním vyděračům, pracujícím s celkovou nevědomostí svých obětí: viz hromadné kultovní sebevraždy za účelem cesty k lepším světům, všeliké akční filmy hollywoodské provenience, které znázorňují pohádkové myšlení špičkových technokratických odborníků, kdykoli nachystaných naběhnout si. Lidé mají pohodlí míru, na planetě je kromě jedovatých hadů a žraloků téměř nic neohrožuje, v nejodlehlejší divočině stojí evropsky zařízené hotely, není co dobývat. Zvíře v člověku však nechce jen skákat po hlavě do propastí přivázáno za nohu. Chce krev, teplou protivníkovu životodárnou krev. Hledá si místo, kam by zapadl a čím dál častěji ho nalézá - na úkor toho druhého. Lidé už nenaplňují svět myšlenkami a nápady, jak je realisovat, ale jak mít více ... čehokoli. Je pak logické, že jim svět a druzí lidé vlastně překážejí, ne že pouze vadí. To, co bylo kdysi vymezeno jen pro některé obyvatele planety (např. šlechtu), dnes patří všem: boj o větší místo na slunci můžete úspěšně vybojovat v kanceláři nebo v parlamentu. Což už platí všude na světě. Nemusíte si za ničím stát, musíte ale ustát sami sebe před druhými. Přesvědčením generace konce 20. století je vlastní vítězství a porážka „protivníka“. Výsledek práce, tvůrčí činnost a myšlenky, v tomto světě jaksi zapadají. Co může podnítit člověka ke změně myšlení. Musí to být vždy pouze katastrofa?. Josef Landergott 66 POLYGON 6/1997 Lidé si mění životní kulisy [pageend68]DOPISY Tak Polygon, časopis, kterého si tolik vážíme pro jeho náplň a objektivitu, se prý příliš negativně vyjadřuje o naší staré vlasti. Ta negativita je bohužel založena na pravdě, relativně řečeno - jak vnímáme život u nás po desetiletích života za hranicemi. V zemích, které mají dlouholetou tradici demokracie, lidských práv a svobody, spočívajících na právním systému, jehož kořeny jdou zpět až do starého Říma. Léta,strávená v tomto prostředí nám umožňují vidět starou vlast kritičtěji, než lidé tam žijící, kteří naopak jsou zvyklí na věci, kterým jsme si my již dávno odvykli. Je ovšem zapotřebí se zamyslet nad několika okolnostmi, které tady hrají důležitou roli. Za jednu z nejdůležitějších považuji lidský faktor. Tady se naskýtá téměř paralelní srovnání historického vzniku první a poslední republiky a postavení v Evropě po sedmi letech od jejich vzniku, tedy v letech 1925 a 1997. Ta první republika vznikla po diplomatických úsilích podpisem na listině. Ta poslední po »sametové«, velice, velice opatrné »revoluci«. Té první předcházelo tři sta let »poroby a útisku«, té poslední čtyřicet let »východní poroby a útisku«. Postavení republiky v Evropě v r. 1925 bylo rozhodně významnější než České republiky v roce 1997. Těch tři sta let nedokázalo to, co mnohem kratší časový úsek od Mnichova až po 1989 se zanedbatelným přerušením tří let těsně po válce. Před válkou lidé nám osudově podobní se nazývali »krajané« a byli doma vítáni s otevřenou náručí. Stačí uvést sokolské slety. My jsme se stali emigranty, což je synonymní výraz bývalého komunistického režimu pro zrádce a rozvratníky, který v myslích dnešního obyvatelstva má ještě stálou platnost. Z naší osobní zkušenosti mohu dodat, že tak se na nás dívají naši sourozenci doma a dokonce švagr, který tu byl na návštěvě na jaře v osmdesátém devátém, přijel s úmyslem nás přesvědčit k návratu domů. Líčil nám, jak je to tam vše krásné. Měli jsme velice brzo možnost sami se přesvědčit o opaku. V jednom z článků v Polygonu (3/97, str. 19) je citován T. Szulc, že ten systém se tam neobrátil z nenávisti ke komunismu, ale doslova se rozdrobil ekonomicky. Těch 40 let indoktrinace v těch lidech zůstává, nedá se vymýtit. Domnívám se, že to bude trvat až dvě generace, než se zahojí tyto mentální jizvy komunismu. Stačí se podívat, za co jsou stále viněni Němci padesát let po válce. Pád komunismu, kterému se dává rovnítko s nacismem, má za sebou teprve sedm let. Žádný »Norimberský proces« a za padesát let nikdo nebude pronásledovat tyto zločince, kteří se dopustili větších zrůdností, než nám ukázala druhá světová válka. Blíží se konec století a zároveň tisíciletí. Jsme svědky evropských snah o sjednocení. Devatenácté století dalo do vínku tomu našemu, dvacátému, nacionalismus a vymyšlené tradice, které neměly v historii opodstatnění. Vlast je skupina lidí, spojená mylnou představou o svých předcích a pohrdavým odporem ke svým sousedům. Pro ilustraci uvedu jen několik příkladů; nejsem kvalifikovaný historik a historie jako koníček mě k odbornému mnohastránkovému pojednání neopravňuje. Navíc: bylo by to příliš dlouhé. Svatý Václav, jak se za svátého považuje, by dnes se svými názory na otroctví a podporování těchto trhů v tehdejší Praze vůbec neobstál a svátým by se určitě nestal. Byl mužem své doby, která si příliš necenila lidského života, jak se o to snažíme dnes. Jeho politika neměla co dělat s českým národem, jak se nás to snažili učit. Byl zástupcem Přemyslovců a českého kmene, který v boji o vládu si bezohledně podroboval kmeny žijící na tehdejším území Čech. Nakonec skončil tak, jako mnoho členů jeho vlastního rodu, jejichž jedinou chybou bylo, že by se v budoucnosti mohli stát soky vládnoucího příbuzného. Přemyslovci nakonec odešli ze scény stejným způsobem, jakým bylo v té době zvykem a kterého oni sami uměli víc než dobře používat, když docházelo ke sjednocování kmenů. Krvavá to záležitost, velice krvavá. Téměř se dá říci, že tuto obdobu můžeme vidět v oblastech dnešní Afriky. V té době se válčilo s německými kmeny zrovna tak jako s polskými nebo uherskými. Ale jen to německé se dnes zdůrazňuje. Toto byl raný středověk. V pozdější době byla situace více POLYGON 6/1997 67 [pageend69]méně obdobná. Feudálům šlo více o moc a území, vůbec ne o národní cítění. Národní sentiment tam byl vložen až v devatenáctém století. Musíme si uvědomit, že v dobách středověku většina obyvatelstva byla negramotná a lidé byli spíše součástí panství nebo města než národa. Pokud šlo k výstupům na obranu českého proti německému, byl to jen výstup inteligence, která však měla velice malý hlas a mimo město prakticky neexistovala. A tak by se mohlo pokračovat přes krále zlatého a železného Přemysla Otakara II., který nezahynul v bitvě na Moravském poli, ale na útěku z této bitvy, zabit vlastní šlechtou. Přes Bílou horu, kdy na Staroměstském náměstí padaly nejen hlavy českých pánů, ale i německých, což bylo vždy pohodlně vynecháno, a do emigrace odešla horní část tehdejší společnosti, jak česká tak i německá. Stát, jak ho známe v dnešní podobě, začal vznikat až průběhem devatenáctého století. Dnes můžeme pozorovat, jak úsilí o tvoření nových států s dokonalejším právním zřízením pomalu postupuje po africkém a asijském kontinentu a vyrovnává se s problémy, kterým čelila již stará Evropa. Proces spojení Evropy na takovou úroveň, jako jsou dnes Spojené státy .americké bude trvat velice dlouho. Trvalo to téměř tisíc let, než z kmenů vznikly státy. Sjednocování Evropy nebude tak jednoduché a mírové, jak o tom nakonec svědčí Balkán, ale také to nebude trvat dalších tisíc let. Právě překonání těchto historických tradic a omylů bude vyžadovat veliké úsilí na poli diplomacie, jak je dnes více než zřejmé v jednání o společné měně. Můžeme pozorovat sami na sobě, že ten náš sentimentální vztah k tomu kousku země je mnohem silnější pouto než k jiným místům v Evropě. Jak by se celý život zjednodušil, kdyby se mi podařilo zbavit se té touhy. Není to touha k celé zemi, je to jen ten malý kousek kolem Velimi. Pár polí, luka, cesta ... tak málo a tak daleko. Člověku je dvacet jen jednou, a to je asi to, co tam stále hledáme. A tímto sentimentálním výronem se s vámi loučím. P. Karbusický^ Burlington^ Ontario K »Poznámkám« Marie Neudorflové a Vlad. Bubáka (Polygon 4+5). - Mají samozřejmě právo na svůj názor. Nás však už nebaví se nekonečně šťourat v sudetoněmecké otázce, máme spoustu jiných problémů a starostí v našem rádoby demokratickém státě a v tržním hospodářství (čtěte: chaosu). Ani my doma samozřejmě nesouhlasíme se vším, co prezident Havel činí. Dodnes jsme mu já, ani velká většina občanů tohoto státu neodpustili, že hodil do jednoho pytle politické vězně, drobné zloděje, grázly a vrahy a udělil všem amnestii. Dodnes vidíme jeho velkou chybu, že komunisty nepostavil mimo zákon. Plně s ním ale souhlasím, že se snaží definitivně uzavřít problémy víc jak padesát let staré, týkající se Čechů a Němců. Názory paní Neudorflové a pana Bubáka jsou vlastně házením Němců do jednoho pytle a je to totéž, jako když za vlády komunistů platilo, že jen ten Němec je dobrý, který je pod zemí, anebo, že západní Němec je ten »zlý« a východní Němec ten »dobrý«. Jak bychom mohli žít ve společné Evropě, kdybychom si nedokázali odpustit a zapomenout na to, co naši dědové a otcové způsobili nebo zavinili? Některým z těch, kteří odešli za svobodou a demokracii, snad vadi, že se u nás snažíme něco podobného také mít? Co závěrem? Jsem Čech, tchyni mám Němku, manželku napůl. Můj strýc a zároveň kmotr byl v roce 1942, v den mých křtin, zatčen gestapem a až do konce války vězněn. Přesto ale věřím, že 98% Němců jsou slušní lidé a pokud s tím, paní Neudorflová a pane Bubáku, nesouhlasíte, tak se asi stýkáte s těmi zbývajícími dvěma procenty. Josef Jager^ Vejprty H H H Milému a břitkému panu Němci z Etobicoke. Pozastavujete se, milý pane, nad mou znalostí určitých dokumentů, kteréž jsou podle zákona tajné a navrhujete, aby se mou činností zabývala policie. Jakého zákona, neuvádíte. Která policie, taktéž ne. Z potrefených hus jmenujete jedině pana Srpa. Dále vyslovujete určité domněnky a z mých slov (ad vocem Srpa), že pod nátlakem je možno podepsat nějaký závazek, ale nikoliv dopsat k němu dvanáct řádek canců o věrnosti socialismu. Vědomě falešně uvozujete, že těch dvanáct řádek bylo taktéž dopsáno pod nátlakem. Nebylo! 68 POLYGON 6/1997 [pageend70]Já soudím, že vznikly z pilnosti. U jiných závazků se nevyskytují. Pročpak by právě Srpa nutili psát něco nad plán? Dovoláváte se i českého vládního zaměstnance Frolíka Jana, zatím co já se spíše dovolávám defektora Frolíka Josefa, který do USA přivezl seznam 22.000 československých agentů StB. Budete se divit, ale celé Frolíkovo svědectví je k mání v knihovně Kongresu. Tudíž nikoliv tajné. Utajuje se v Čechách. V Americe je k disposici i v prodejně vládních tisků. V Čechách ostatně naše čacká armáda, asi v rámci přípravy na vstup do NATO, převedla do oblasti tajností i na 40 procent bývalých československých opevnění z let předválečných. Ačkoliv tyto objekty jsou dnes zhusta veřejně přístupné a navíc nás dnes brání i proti Polsku, dodejme. 1) Policie, ta česká, se Janem Benešem hutně zabývala v minulosti a mám za prokázané, že tak činí dodnes. Tento Váš ctěný návrh byl tudíž zbytečný. Jinak býval Beneš pravidelně prověřován orgány americkými, vypůjčili si ho velice nelichotivě kdysi Francouzi a dokonce takovou potřebu pocítili jednou i Holanďané. Velmi poctivě vedený spisek si chovají Švýcaři. Jan Beneš také ví, že v roce 1994 se nějakou tu špinavost na něj snažili, plníce přání osoby'vysoko postavené, nalézt v československých archivech jistí pražští odborníci. Shodní se snažili taktéž učinit vše možné pro paní Škvoreckou. Nějak se jim to nepodařilo. Jen daňoví poplatníci si při mzdách všech těch pánů a organizací přišli na své. 2) Osoby cítíce se tvrzením Jana Beneše dotčeny, mají možnost autora žalovat. V jednom případě jsem takové osobě dokonce navrhl libovolný soud švýcarský, český či americký. Tam by se samozřejmě prokázalo, nakolik je Beneš nactiutrhač a osočovač a nakolik je dotyčná osoba chudobka - a nebo ničema a lidský odpadek. V Praze byl kdysi žalován deník Metropolitan a dopadlo to neslavně, když na scénu vstoupil řídící důstojník žalujícího, pan major Heřman. Pokud jde o Beneše, tak např. z 26 osob pociťujících osočenost po vydání knížky »Indolence« možnosti žaloby nevyužil dosud nikdo. Seznamy agentů považujete za posametovou akci StB. Mýlíte se krůtě. Tak jako kdysi carská Ochrana organizovala doslova celé tzv. revoluční hnutí a prováděla dokonce jeho prostřednictvím i atentáty na členy carské rodiny (Azeff), tak byl i český disent organizován StB. Tudíž organizace právě opačná. U Frantíků mně ostatně, podle soukromého sdělení dotyčného, neudal co komunistického špiona nikdo menší než tehdy dosud budoucí manžel Štrougalovy dcery. Umělec Janoušek. I jeho jméno je k nalezení na seznamech fízlů. Pokud jde o pana Srpa, dodejme, že přijal mým prostřednictvím v lednu 1990 částku 4.000 US$ na činnost Jazzové sekce, s výslovným doručením i pro svého kolegu v Jazzové sekci, pana Skalníka (kromě agenta StB také přítele Havlova a tudíž i autora státního znaku, který neváhal opatřit svým copyrightem I). Podle pana Skalníka mu však příjem zatajil a čtyři tisícidola- rové šeky se vrátily zpátky v květnu 1990 s depositním razítkem banky v Ženevě. Pan Skalník, dodejme zde, o nichž ještě v létě 1995 nevěděl. Lichotivost či nelichotivost hypothes vytvářených v Etobicoke je mi, promiňte, lhostejná. To, proč je vytváříte, by se dalo zjistit snadno, pokud byste, milý pane Němče, kromě jména uvedl své datum narození, případně své skutečné jméno! A nebo plnou adresu místo čísla poštovního boxu, což slušní lidé činívají. Telefonní služba kanadská v Etobicoke, Ontario, žádného Němce Jana nezná! Jan Beneš^ Obořiště Poznámka Polygonu: Dopis Jana Němce došel prostřednictvím kanadské redakce na poslední chvíli před uzávěrkou. Bohužel až po jeho zveřejnění jsme zjistili, že mezi abonenty Polygonu žádného Jana Němce v Kanadě nemáme. V takovém případě je odesilatel, uvádějící jen číslo pošt, boxu, problematický, jeho dopisy pokládáme za anonymní a ignorujeme je. Omlouváme se Janu Benešovi, že tato skutečnost tentokrát ušla naší pozornosti. cro (TO cro tro ou (Tu (To (Tu (To (To (Tu cro uu uo cro POLYGON 6/1997 69 [pageend71]S H H Za vysoce pozitivní považuji nejen možnost výměny názorů a zkušenosti, ale i informací krajanů, které mohou svým způsobem přispět ke sbližování a porozumění mezi národy. Znepokojuje mne však neustále diskutovaná otázka vztahů Čechů s Němci, která přes hromady argumentů na jedné či druhé straně ne a ne se pohnout z místa. Obávám se, že hledání viníků a historické spravedlnosti na spáleništi, které tu po soužití Čechů s Němci zbylo, je marné. Lidská hloupost, která většinou stojí za dějinnými maléry lidstva, byla v tomto případě potrestána kruté a nesmlouvavě. Je však třeba se obávat, abychom usilovným hledáním něčeho, co už nelze najít, neopomněli předejít nějakým novým hloupostem a dějinným malérům Dohadování o tom, kdo co začal a kdo oplácel, patří spíše do rétoriky klukovských šarvátek. Ostatně mnohým národům by mnohem víc prospělo, kdyby místo vítězných oblouků budovaly muzea své národní hanby. Němcům tato sebereflexe byla evidentně k užitku, Čechům série „vítězství“ - nad sudeťáky, vítězství pracujícího lidu 1948, vítězství nad pravicovým oprtunismem 1968 a velká sametová revoluce 1989 - dokazuje, že prolhat se svými dějinami je možné, ale pouze jen nazpátek, třebas až do mladší doby kamenné. (K souvislostem demokracie - svobodné šíření pravdivých informací:) Pokud jsou možnostem svobodného šíření informací stavěny nějaké překážky politické (cenzura, zákazy) nebo ekonomické (noviny jsou jen zboží), nastává stav v Čechách současný - možnost informovat v rámci svých potřeb má ten, kdo na to má (což může být třeba i narkomafie), nebo informace jsou zaměřeny obchodně výhodným směrem - pokleslý bulvár (ale zdaleka nejen ten, vyšší finanční mocnosti ovládají i zdánlivé seriózní tisk - red ). Setrvání tohoto informačního stavu může tedy zapříčinit skutečnost, že jako národ totálně zblbneme (jako by už nestačilo těch čtyřicet let komunismu), a že můžeme lehce spadnout do nějaké nové totality. Domnívám se tedy, že informace jsou investicí do budoucnosti, a budou-li dobré, pravdivé a svobodné, bude taková i budoucnost. (K předmětu informací patří nejen holá vnější fakta, nýbrž též jejich lidské zpracování a myšlení pravdu hledajících současníků) - red.) Náš současný stav, kdy po zániku ČTD se na českém území nachází pouze Polygon jako ojedinělé pravdivé a svobodné informační médium, nabádá tedy k varovnému mementu. Jsem stejně jako všichni čtenáři Polygonu roztrpčen a znepokojen stavem naší země Červenám se studem již při pouhé představě, že se mě někdy v budoucnu potomci zeptají: „Jak jste mohli toto dopustit, vy, lidé s takovými zkušenostmi?“ Poznal jsem na vlastní kůži, jak velice těžké je vyznat se v naší současné informační džungli, sehnat někde věrohodné informace a udělat si na něco vlastní názor, a jak je rovněž těžké někomu druhému vysvětlit i banální a samozřejmou věc. Bude asi nezbytné přiznat si zdrcující skutečnost, že jsme tu těžce postižení procesem, který se (...) nazýval vzdělávací. Obávám se, že bude nutné, má-li mít naše snažení dobrý výsledek, přizpůsobovat podávání informací schopnostem obecného vnímání současného českého člověka, naopak jeho ostrakizace by mohla způsobit nárůst revolučního smýšlení mas ve prospěch nějakého diktátora. Jan Vyhnánek, Holice v Čechách (výňatky) NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňském městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl nebo volejte večer: ++33-494 82 37 41 70 POLYGON 6/1997 [pageend72]Pokusí-li se psychiatr přehodnocovat událost, která se údajně sběhla před 576 lety, dopadne to proň be: výjimky špatně. Na slovo vzatí odborníci, recenzenti, ba i jen ‘dědismem vševědismem ' (od pohádkové postavy ‘Děd Vševěd') napadení přátelé a kolegové usoudí, že je přece jen choromyslných všude dost, takže by se dotyčný lékař duší měl věnovat raději jim, případně sám sobě, a nezpochybňovat, co přece všichni víme. Je v tom jistě i kus nesnášenlivosti. Ozvou se i hlasy o netradičních metodách výzkumu minulosti, osobní nestoudnosti a pod. Ikonoklastické přístupy ke vžitým, za pravdu považovaným historickým faktum se obvykle setkávají s apriorním odporem, neboť pravda byla dávno zjevena, netřeba ji znevažovat. Přesto nelze nevidět, jak často po staletí tradovaná historická událost, pověst, či jen údajné rčení či část dialogu může umožňovat diametrálně odlišné pohledy, jdeme-li do hloubky. Zde pomůže nikoli memorování dějepisných pramenu či pokora před klasiky, nýbrž smělé úvahy a analýza dávné situace. Historici se shodují v tom, že Jan Žižka z Trocnova v červenci 1424 po druhé dobýval hrad Rábí na Prácheňsku. Při tomto obléhání byl zraněn do zbylého zdravého oka tak těžce, že musel být na delší dobu odvezen do Prahy. Bydlel tehdy na Starém městě v domě ‘U černého beránka' (dnešní Řetězová čp. 243), jehož majitelem byl Matěj Louda z Chlumčan, hejtman táborský. Pražští lékaři zde pak bojovali již ne o zničené oko (z něhož vyňali ‘zástřel'), ale dokonce o Žižkův život, zraněním značně ohrožený. Život byl sice zachráněn, ale zrak definitivně ztracen. Nabízejí se nyní asi čtyři varianty toho, jak došlo k Žižkovu zranění. Existují dosud dvě verze události. Dle prvé byl Žižka střelen do oka šípem z kuše či luku, dle druhé šíp či jiná střela zasáhla vedle stojící kmen hrušně, z které se odštěpila tříska, jež odlétla a zasáhla Žižku do oka. Alois Jirásek ve Starých pověstech českých líčí epizodu tak, že jeden z obránců hradební věže s branou, zeman Sezema Kocovský z Kočová, zvolal nejprve na Žižku: „Ty-li jsi, bratře Žižko?“, a teprve poté, co Žižka odvětí: „Já jsem“, vystřelil a šíp doprovodil slovy: „ Krejž Holého! “ Vycházíme-li nyní z toho, že z kuší či luků se střílelo na poměrně blízké vzdálenosti, a že jak střelec, tak i zraněný byli nejen v dohledu, ale i v doslechu (odhaduji 50 či méně metrů), vzniká otázka, proč se střelec potřeboval ubezpečit o tom, na koho střílí, když ho dobře viděl. Žižka jistě zaujímal významné postavení ve skupině svých velitelů a traduje se, že jezdil na bílém koni. Mimoto na zmíněnou krátkou vzdálenost ho bylo jistě možno rozeznat dle pásky přes levé oko. Kdyby býval měl spuštěné hledí své přilby, střelec by se sice potřeboval ubezpečit, na koho střílí, ale šíp by býval nemohl poranit Žižkův obličej. Jirásek dodává: „ (Střelec) mínil tím, aby si Žižka chránil obličej, neb jinak byl všecek v brnění. Pod tento český nápis (umístěný na obraze na bráně hradu Rábí, líčící dialog Žižky a Kocovského) připsán později latinský, Žižkovi nepřející, jejž sepsal Ladislav, arcibiskup ostřihomský a kancléř uherský, když na Rábí meškal: „ Zisska sub hac turri jaculo percussus ocellum Qui tantum unus erat, perdidit atque operam. Caecus ut opressit patriamque fidemque, vehente Daemone (sic meritus) caeca Barathra petit. “ Překlad zní: Žižka pod touto věží udeřen kopím (dřevcem) do oka, které měl již jen jedno, oko ztratil i jeho funkci. I slep utiskoval vlast i víru, hnán ďáblem dospěl do slepé propasti (tak zasluhoval). “ POLYGON 6/1997 71 Žižka pod hradem Rábí a výkřik: „Krejž Holého!“ Příklad nelogičnosti tradičního líčení malé epizody našich dějin Jiř í Kř ížek [pageend73]Kdyby se tedy býval sběh událostí ubíral tím směrem, jak líčeno, zdá se být slovní výměna mezi Kocovským a Žižkou nelogická. Cítil-li Kocovský potřebu se před výstřelem ubezpečit, že míří na Žižku, a před výstřelem vyčkat dokonce jeho odpovědi, nabízí se představa, že se věci sběhly jinak. Je možné, že k výstřelu došlo před útokem na hrad, za ‘lidské' situace, kdy Žižka byl ke střelci obrácen zády, pravděpodobně seděl ve dřepu, a bylo lze spatřit jinou holou část těla než obličej. Tuto situaci obhájce hradu a střelec mohl považovat za jistou formu výsměchu či urážky - a rozhodl se smělce potrestat, i když se ještě oficiálně 'nešturmovalo Má-li ale pravdu Ladislav, arcibiskup ostřihomský, že Žižka byl do oka udeřen kopím (dřevcem, latinsky iaculum), pak je ovšem situace opět jiná, neboť kopím i oštěpem (latinsky hasta, pilum, cuspis, iaculumý se vrhalo na ještě kratší vzdálenosti. Ladislav, ostřihomský arcibiskup a uherský kancléř, tenkrát názvy běžných zbraní jistě dobře znal. Veříme-li tedy dialogu mezi Kocovským a Žižkou, je snad jediné vysvětlení, že poté, co byl osloven Kocovským, Žižka se nedopatřením ohlédl. Došlo-lt ale k dialogu, jak líčeno, až za boje, výkřik mohl znamenat, že střelec chtěl vlastně zasáhnout Prokopa Holého. Dnes ale asi nebude již možné dokázat, byl-li tam tehdy Prokop Holý s Žižkou. Pak by ale původcem výkřiku mohla být i jiná osoba než střelec. Kdo nyní namítne, že svrchu předvedené hnidopišství nemá smyslu, má pravdu jen za předpokladu, že vůbec nemá cenu pokoušet se analyzovat jakékoli zajímavé detaily historie či výroky významných osobností. Děkuji Dr. Theodoru Procházkovi z Washingtonu, D. C., a docentu Emilu Heinlovi z Prahy za některé podnětné připomínky. □ Z OBSAHU TOHOTO ČÍSLA BOHANES Jaroslav & NOVÁK Dušan: Život v našich republikách.................................... 1 VALENTA Vladimír: Komentáře............................................................................................ 14 ZOUFALÝ Otakar: Tři historické události.............................................................................. 21 STILLER Pavel: Pozitivní úroky minulosti............................................................................. 25 KOLÁČEK Josef: Máme potopu?.......................................................................................... 27 ŠUCHMA Miloš: Češi ze zahraničí v Parlamentu................................................................. 29 ŠUCHMA, KOSATÍK, WAGNER: Budoucí slovenský prezident?........................................ 33 BENEŠ Jan: Sloupky....................................................................... ...................................... 36 TEPLÝ Jaroslav: K současnému stavu prosazování zákonnosti v ČR................................ 40 RADKOVICKÝ Vlastimil: Co je doma, to se počítá............................................................... 42 LANDERGOTT Josef: Scholia bohemica............................................................................. 46, 66 VERNER Pavel: Postřehy...................................................................................................... 49 CÍCHA Vladimír: Jak těžké je (dobře) vládnout?................................................................... 52 OLŠANSKÝ Jaroslav: Rostislav Sochorec - jedna z prvních obětí komunistické zvůle...... 55 Český Michelangelo Jan Kristofori............................................. a......................................... 57 ŠTILLER Pavel: 1000 muzikálových přestavení................................................................... 61 MATKA z Moravského Slovácká: Je cosi stálého ve víru let a změn................................... 64 DOPISY................................................................................................................................... 67 KŘÍŽEK Jiří: Žižka pod hradem Rábí a výkřik „Krejž Holého!“............................................. 71 POLYGON číslo 7/97 vyjde počátkem listopadu. Redakční uzávěrka 27. října 1997. 72 POLYGON 6/1997 [pageend74]Prodej Polygonu v České a Slovenské republice nemůže pokrýt náklady spojené s jeho výrobou. Prodává se tam za 20,- Kč plus poštovné. Rozdíl mezi prodejní a výrobní cenou je hrazen z dobrovolných darů a sponsoringu. Za sponsoring je v našem případě považován minim, obnos 300,- CHF (nebo ekvivalent v jiné měně). Sponsoringem na rok 1997 přispěli: Agentur Pazdera, Zürich - Blanka a Rudolf Linkoví, Göteborg Dr. Eduard Vedral, Cicero, IL - Ruda Chalupa, Uppsala JUDr. Milan Hulík, Praha - Josef R., St. Paul, USA - Karel J., penzista, Zürich Věra Divoká, Zürich - Zbyněk Ludvík, Frankfurt/M. Olga Jonášová, Bethesda, MD - Marie Samsinak, Birmingham, ML Všem sponsorům srdečný dík! für Versicherungs-, Finanz-, Unternehmens- und Rechtsberatung; freuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: raanara Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend75]ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu "Krajanské středisko Denia" pro Vás od roku 1983 stavíme: apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem, Neodkládejte své rozhodnuti, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. Informace, prodej a pronájem: Věra Divoká H C./Cop 14, 1. patro, E-03700 Denia (Alicante) S 0034(9)6/578 58 36 nebo 642 2278 ♦ Fax 642 21 33 Osobní návštěvy podle dohody - Knihovna: ú & č 18,00 - 19,00 hod. FRUKTKONDITORI neboli OVOCNÁ CUKRÁRNA je v Goteborgu na Trádgardsgatan 2 a nabízí výborné ovocné polévky, ovocné speciality, ovocné zmrzliny, ovocné dorty a mnoho jiných cukrářských pochoutek. Je hříchem opomenout je při návštěvě Goteborgu ochutnat! RODINA LINKOVÁ Telefon *46-31 - 130 129 FIT FOR LIVE SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 [pageend76]