ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXII Leden 1972 Číslo 1 [pageend1]ČESKOSLOVENSKÝ SOKOL V ZAHRANIČÍ — Leden 1972 Obsah: Strana Dr. Antonín Hřebík: Po třetí do Vídně _____ ________________ 3 Hlídka vzdělávací: Vzdělavatelům v sletovém roce ____________ 6 Co dříve? __________________________ 6 Zpravodajství III. sletu Čs. Sokolstva v zahraničí ___________ 7 Žalov: Amalie Vlasatá ___________________________________ 10 Jaroslav Šejnoha: Vzpomínka k výročí Josefa Mánesa 10 — V —: Propagace Sokola _______ __________ __ __ ________ 11 Z Ústředí --------------------------------- 12 Pod čarou: Bratr Jindra _________________________________ 12 Ze sokolského světa ____________________________________ 13 TITULNÍ STRANA Před 110 lety, 1. ledna v roce založení Sokola, narodil se Jindřich Vaniček — skvělý vůdce, jakého nemělo Sokolstvo od smrti Tyršovy. Vynikající cvičenec a sportovec Jindřich Vaniček se záhy stává cvi- čitelem a náčelníkem — jednoty, župy a posléze ČOS. V ČOS pracoval neúnavně — psal příručky, články do sokolských časopisů, povzbuzoval jiné procovníky, pořádal kursy pro cvičitele, pracoval na řádech cvičitelských sborů, připravoval zájezdy do ciziny. Velký důraz kladl na cvičení mládeže a žen, na výchovu cvičitelstva a závodnictva, které za jeho vedení dosáhlo vynikajících mezinárodních úspěchů. Jako náčelník ČOS vedl šest všesokolských sletů — od III. sletu v r. 1895 do VIII. sletu v r. 1926. Vzácná jeho skromnost, vrozená málomluvnost, úžasný klid, nezlomná energie, rozvaha a duchapřítomnost vedly borce od vítězství k vítězství. Nadaný všemi vlastnostmi pravého a rozeného vůdce mužů byl milován, až zbožňován sokolským bratrstvem . . . Zemřel 2. června 1934 a měl slavný pohřeb od Tyršova domu celou Prahou. • ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Čs. Sokolstva v zahraničí. Předplatné (ročně): Kanada a USA $3.50, ostatní země $2.00. Předplatné přijímá ze všech zemí kromě Kanady: J. Hanuš, 412 E. 73rd Street, New York, N.Y., 10021, USA. Změny adres a předplatné z Kanady: B. Kroulík, 355 Gerrard St. East, Apt. 107, Toronto 246, Ontario, Canada. »CZECHOSLOVAK SOKOL ABROAD« published monthly except July and August by the Central Committee of Czechoslovak Sokol Abroad. Subscription (yearly): Canada, USA $3.50, other countries $2.00. Redaktor — Editor: Jan Waldauf, 4 Dewitt Road, Islington 676, Ont., Canada. Tiskne — Printed by: St. Joseph Press, 411 Spadina Ave., Toronto 130, Ont., Canada. 2 [pageend2]po t ř et í d o Vídně! Dr. Antonín Hřebík Sokolové na Dunaji vždy patřili a dosud patří k nejvěrnějším sokolským bratřím a sestrám. Sokolskou myšlenku přinesli do Vídně již v roce 1867, tedy pouhých 5 let po vzniku Sokolstva v Praze. Založili tehdy »Sokol Vídeňský« a později pak další a další sokolské jednoty ve Vídni i v jiných částech Rakouska. Dne 18. března 1894 sdružily se všechny tehdejší sokolské jednoty ve Vídni a v Rakousku v Sokolskou župu Dolnorakouskou, později Rakouskou — a pak Vídeňskou, která od roku 1896 tvořila vždy věrnou a pevnou součást ústřední organisace českého a později československého Sokolstva. Po dlouhých téměř již 105 let Sokolové na Dunaji zůstávali neochvějně věrni Tyršovým a Fůgnerovým ideálům. Nejen sokolovali, ale také statečně bojovali proti svému odnárodňování a proti odnárod- ňování svých dětí. Houževnatě a vytrvale překonávali všechny těžkosti a překážky, které se jim stavěly v cestu. Po všechna léta zůstávali věrně spojeni se svými sokolskými bratry a sestrami v čs. vlasti a hrdě se vždy hlásili k České a později Československé Obci Sokolské. Ve svých dlouhých a bohatých dějinách Vídeňští Sokolové prožívali nejen doby radostné — doby zdaru a úspěchů, ale často také doby těžké, doby, kdy jen s největším napětím svých sil udržovali na horké a často nepřátelské půdě Vídně své sokolství. K nej těžším dobám Vídeňského Sokolstva patřila dlouhá — nejprve nacistická a pak komunistická okupace Rakouska, které trvaly od roku 1938 až do roku 1955, tedy dlouhých 17 let. V té době neměli Vídeňští Sokolové téměř žádných možností stýkat se se Sokolstvem v čs. vlasti. V roce 1938 jim sice nacisté povolili cestu na X. všesokolský slet do Prahy, avšak s podmínkou, že v čele jejich průvodu bude nesena nacistická vlajka s hákovým křížem. Vídeňští bratři a sestry pochodovali tehdy Prahou hrdě a se zjevným odporem k nenáviděné nacistické vlajce, kterou tehdy při pochodu musili střežit policisté. Všichni jsme tehdy jasně cítili, co naplňuje srdce a mysle našich věrných vídeňských Sokolů. V roce 1941, stejně jako v Českých zemích, i v Rakousku byl Sokol rozpuštěn a všechen jeho majetek byl nacisty zabaven. Škody, které byly Vídeňskému Sokolstvu způsobeny tímto nacistickým úderem — a později pak bombardováním Vídně, byly nedozírné. Vídeň byla po válce zpustošena, v celém Rakousku byly bída a hlad, avšak vídeňské Sokoly to nezlomilo. I když v té době mnoho z nich se vystěhovalo z Vídně do Československa, ti, kteří zůstali, nesli — i za nej těžších poměrů — statečně dál sokolský prapor. 3 [pageend3]Komunisté v Československu to dobře věděli a proto po únorovém puči v roce 1948 napjali všechny své síly, aby Sokolskou župu Vídeňskou udrželi v Československé Obci Sokolské, tehdy ovšem již ovládané komunisty. Použili tehdy vůči Vídeňskému Sokolstvu slibů, nátlaku i hrozeb, ale marně! Sokolská župa Vídeňská se — přes všechen tento nátlak — usnesla ze zkumunisované Československé Obce Sokolské vystoupit a sokolské jednoty Vídeň I a V, tehdy již spojené, a sokolskou jednotu Vídeň X, které zůstaly věrny Praze, ze Sokolské župy Vídeňské vyloučila. Rada věrných sokolských bratří a sester však z těchto vyloučených sokolských jednot tehdy vystoupila a vstoupila do jednot Sokolské župy Vídeňské. Za těžkých poměrů sovětské okupace Rakouska věrní Sokolové ve Vídni pokračovali ve své práci a trpělivě čekali na konec sovětské okupace. Když k tomu v roce 1955 konečně došlo, Sokolská župa Vídeňská okamžitě navázala spojení se Sokolstyem ve svobodném světě a ještě téhož roku oznámila, že vstupuje do Ústředí Čs. Sokolstva v zahraničí. Současně také rozhodla uspořádat v roce 1956 — na oslavu 90-letého trvání Vídeňského Sokolstva — slet svobodného Sokolstva ve Vídni a Sokolstvo ve svobodném světě se ihned rozhodlo uspořádat k tomuto sletu výpravy ze svobodných zemí Evropy, ze severní Afriky, ze Spojených států a z Kanady. Byly to nezapomenutelné dojmy, když ve dnech 29. června až 2. července 1956 rozjásaly se ve Vídni sletové slavnosti a když při jejich vyvrcholení — při hlavním sletovém dnu na hříšti Českého srdce v X. okrese — zaplnilo sletové tribuny na 8.000 nadšených diváků. Československé Sokolstvo v zahraničí připjalo tehdy na nový prapor Sokolské župy Vídeňské stuhu s heslem »Za věrnost«, které vyjadřovalo vděk všeho Sokolstva sokolským bratřím a sestrám na Dunaji za jejich věrnost Tyršovu a Fůgnerovu sokolství — po celou dlouhou dobu devadesáti let. Také nápisy na dalších stuhách, jež připínali tehdy na nový prapor Sokolské župy Vídeňské zástupci sokolských i jiných národních organisací z různých končin svobodného světa, zdůrazňovaly především tuto věrnost vídeňských Sokolů Tyršovým a Fůgnerovým ideálům. Ještě téhož roku — v roce 1956 — Sokolská župa Vídeňská vyslala své prvé zástupce do výboru svobodného Čs. Sokolstva v zahraničí, jehož je od té doby významnou součástí. A netrvalo dlouho a svobodné Sokolstvo se v roce 1962 sjelo znovu ve Vídni, aby tam — v blízkosti kolébky Sokolstva, kde komunisté všechnu sokolskou činnost násilně umlčeli, oslavili Jubilejním sletem svobodného Čs. Sokolstva v zahraničí ve dnech 6. až 9. července 1962 století Sokolstva. Nikdy nezapomeneme dojmů, které jsme tam tehdy prožívali — od mohutného sletového koncertu, řízeného Rafaelem Kubelíkem, až po hlavní sletový den — za účasti 10,000 diváků — a po první sjezd sokolských žup, okrsků a jednot Čs. Sokolstva v zahraničí. 4 [pageend4]Právem jsem tehdy napsal, že Jubilejní slet svobodného Čs. Sokolstva v zahraničí ve Vídni v roce 1962 — na oslavu století Sokolstva — přejde jednou do sokolských dějin jako jedna z nej význame j sich událostí v dobách, kdy Sokolstvo v čs. vlasti bylo komunisty znásilněno a umlčeno. Oba Vídeňské slety — v roce 1956 a v roce 1962 — konaly se pod záštitou Menšinové Rady České a Slovenské větve v Rakousku a staly se tak nadšenými svátky nejen svobodného Sokolstva, ale i celé věrné československé menšiny v Rakousku. Čs. komunisté byli si velmi dobře vědomi významu obou těchto sletů a dělali proto vše, co bylo v jejich silách, aby tyto slety zmařili. Uchylovali se při tom i ke lžím a podvodům. Vydávali podvržené letáky, adresované »Svobodným Sokolům«, útočili na slety, jako na slety utečenců, zaprodaných americkému kapitalismu, rozšiřovali zprávy, že slet je odložen, ježto prý sletová sbírka dost nevynesla, a organisovali různé vzdoro-podniky ve Vídni a zájezdy z Vídně do Československa, a to právě v době sletu, při čemž poskytovali účastníkům značné finanční výhody. Všechno jejich úsilí bylo však marné! Oba Vídeňské slety — v roce 1956 i v roce 1962 — přes všechny komunistické intriky, pomluvy a podvody vyzněly v mohutná vítězství Tyršova a Fůgnerova sokolství. A letos — v roce 1972, v roce 110. výročí vzniku Sokolstva a v roce, v němž Vídeňské Sokolstvo oslaví již 105 let svého trvání a práce, sjedou se svobodní Sokolové ve Vídni po třetí — na III. sletu Čs. Sokolstva v zahraničí, který se bude konat ve dnech 30. června až 3. července 1972. Bude s ním spojen také druhý sjezd čs. sokolských jednot v zahraničí, při němž ve svém středu uvítáme také bratry a sestry svých nových sokolských jednot, které byly v minulých třech letech ve svobodném světě založeny. Učiňme proto, drazí bratři a sestry, vše, aby také III. slet Čs. Sokolstva v zahraničí v roce 1972 ve Vídni se svým úspěchem čestně přidružil k sletům Svobodného Sokolstva ve Vídni v letech 1956 a 1962! III. sletu Čs. Sokolstva v zahraničí v roce 1972 ve Vídni ZDAR! NEPŘEHLÉDNĚTE Počínaje od tohoto čísla bude vydávána samostatná příloha časopisu určená pro členy cvičitelských sborů. Příloha »Sokolský tělocvik«, navazuje na »Tělocvičnou hlídku« minulých ročníků a bude od příštího čísla zasílána již jen těm, kdož si o zasílání požádají. Redakce. 5 [pageend5]HLÍDKA VZDĚLÁVACÍ VZDĚLAVATELŮM V SLETOVÉM ROCE Jan Fellmann Bude také vaší zásluhou — či chybou — kolik těl úspěšně, či méně slavně — zaplní sletový stadion. Jistě nejde, abychom cvičili všichni, ale všichni můžeme pomáhat k tomu, aby na slet jelo co nejvíce bratří a sester, jimž zaměstnání a věk účast na sletu umožňují. Vybízejte »nesletovce«, aby pamatovali na sletový fond. Účastníci nebudou v prostředí svobodné Prahy, ale chladné Vídně, kterou určitě může rozehřát jenom zdařilý průběh sletu, našeho sletu. Tož, sestry a bratři: »Každý něco pro slet!« budiž vodítkem našich vzdělavatelských snah letos. Společně tak pomůžeme zajišťovat SLETU ZDAR! CO DŘÍVE? Nedávno při rozpravě o sokolské činnosti byl vysloven názor, aby při naší vzdělávací činnosti byl b<án zřetel jen k sokolským námětům. Byla uvedeno, jak i horlivým mladým Sokolům jsou cizí nejběžnější sokolské myšlenky, zásady a historické skutečnosti. Všichni dobře víme, že tomu skutečně tak je. Zjišťujeme ale také, že problém je ještě složitější. Zaposloucháme-li se do rozhovoru našich nových a mladých členů, zarazí nás nejen úžasné mezery ve vědění sokolském, ale ještě více velké mezery ve vědění národním. Přímo nás zamrazí ze znaků mravní povrchnosti a neznalosti i u lidí, jejichž formální vzdělání a tituly by měly být zárukou těchto samozřejmě předpokládaných vědomostí. Co říci tomu, když na příklad zjišťujeme, že otřesný počet zřejmě inteligentních lidí neví ani proč je 28. říjen státním svátkem? Má sokolský vzdělavatel tohle všechno vidět a slyšet? Má se pokoušet to napravit? Nebo si má říci, že takové věci doženou jeho svěřenci jinde a má se omezit jen na látku sokolskou? Máme-li míti sokolské členstvo, jež bude vědomě a záměrně navazovat na sokolskou tradici, pak je ovšem nutné, abychom se velmi zevrubně seznamovali se sokolskými věcmi; to je mimo pochybnost. Ale nelze nabýti dobrého sokolského vzdělání bez základních mravních a vědních poznatků obecných. Kdybychom se o to pokoušeli, vyráběli bychom jen snadno odprýskatelný sokolský nátěr, neboť sokolství vyrostlo z tradic národa a je s nimi spjato tak, že nemůže být chápáno jako osamocený jev. Naši mladí členové ovšem nemohou za to, že byli postiženi důsledky komunistického mravního a vědního úpadku. Ani si to neuvědomují a ukážeme-li jim to sami žasnou, čím jsou nakaženi a čeho se jim nedostává. Bez viny neznalí přicházejí do Sokola. A jsme před otázkou co dříve? Jen věci sokolské, nebo národní, státní, lidské? Nikdy neměl náš vzdělavatel tolik odpovědnosti! 6 [pageend6]ZPRAVODAJSTVÍ III. SLETU ČS. SOKOLSTVA V ZAHRANIČÍ VE VÍDNI 1972 Sletový pořad Sobota 1. července 1972 dopoledne: tělocvičné závody mužů a žen odpoledne: tělocvičné závody dorostu a soutěž v odbíjené večer: sletová akademie Neděle 2. července 1972 dopoledne: zkoušky odpoledne: sletová vystoupení večer: sletová veselice Pondělí 3. července 1972 dopoledne: II. sjezd čs. sokolských jednot v zahraničí večer: sletová beseda na rozloučenou Záštita sletu Menšinová Rada České a Slovenské větve v Rakousku — vrcholná organizace demokratických čs. krajanů se sídlem ve Vídni — oznámila Ústředí Čs. Sokolstva v zahraničí, že přejímá záštitu nad III. sletem Čs. Sokolstva v zahraničí ve Vídni. Menšinová Rada měla rovněž záštitu nad předchozími slety svobodného čs. Sokolstva ve Vídni v r. 1956 a v r. 1962. Letecká výprava Ústředí Účastníci letecké výpravy Ústředí Čs. Sokolstva v zahraničí poletí na slet ve dvou skupinách — z New Yorku a z Chicaga; odlet bude ve čtvrtek 29. června, návrat z Paříže ve středu 19. července. Sletový autobusový zájezd Evropou Po skončení sletu ve Vídni uspořádá Ústředí Čs. Sokolstva v zahraničí autobusový zájezd Rakouskem, Švýcarskem a Francií. Odjezd z Vídně v úterý 4. července 1972. Cesta povede na Mauthausen (bývalý nacistický koncentrační tábor), Salzburg, Innsbruck (prohlídky měst), Oetz (místo skonu Dr. Mir. Tyrše v r. 1884), přes Bregenz do Lucernu ve Švýcarech, odtud cesta do švýcarských Alp, do Kostnice (místo 7 [pageend7]upálení Mistra Jana Husi), do Curychu a do Bernu (prohlídky měst a návštěvy sokolských jednot), dále přes Francii do Paříže (prohlídka města a zámku Versailles a návštěva sokolské jednoty v Paříži), dvoudenní cesta k řece Loiře a prohlídka tamních francouzských hradů a zámků — a návrat do Paříže. Odlet z Paříže a návrat do Spojených států ve středu 19. července 1972. Pro usnadnění jednání je nutné znát přibližný počet účastníků. Zájemci, hlaste se proto co nejdříve — na východě Spojených států a Kanady na adresu: Mr. Matěj Neumann, 2071 Park Road N. W., Washington, D.C., 20010, USA; na středozápadě a ve středu Spojených států a Kanady na adresu: Dr. Antonín Hřebík, 2115 So. Oak Park Avenue, Berwyn, Ill., 60402, USA. Sletový fond Další seznam dárců na sletový fond. 100 dol. daroval Sokol Montreal. — Po 50 dol. Fr. Havlík, Dr. Miloš Halouzka. — Po 25 dol. Ant. Čech, Jar. Hanuš. — Po 20 dol. Club Masaryk, Owoso, Jan Babinec, Boh. Klauz. — Po 15 dol. Dr. Ján Papánek, Anetta Macounová. — Po 10 dol. Čeněk Torn, Kar. Pavel, Ivan Drčar, Dušan Světlič, Dr. Podešva, Marie Lierová, Jos. Wenzara, Dr. V. Holý, Vác. Ženíšek, Frank Bednář. — Po 5 dol. Voj. Cajthaml, Jos. Machek, J.M. Hamata, Dr. Hoffmeister, Marie Malá. Všem srdečně děkujeme. Sbírka pokračuje. Nezapomínejte na nás! Dějiště sletu Sletová vystoupení se budou konat ve velkém, moderním komplexu vídeňské »Stadthally« (kde se také konala IV. Gymnaestráda v r. 1965). Ve Stadthalle se budou rovněž konat sletové závody, jakož i sletová veselice v neděli večer. Stadthalle se nachází na náměstí Vogelweidplatz č. 14 v XV. okrese, nedaleko Západního nádraží a v blízkosti středu města. Účast amerických Sokolů Američtí Sokolové organizují na slet do Vídně již tři letecké výpravy — dvě výpravy Americké Obce Sokolské a další výpravu Slovenského Sokolstva v USA. Obě výpravy AOS odletí z Chicaga 28. června. První výprava se vrátí do Spojených států 9. července, druhá výprava 23. července. Výprava Slovenského Sokolstva odletí z New Yorku 29. června a vrátí se do Spojených států 12. července. Snímky na protější straně: záběry z nácviku sletových cviiení příslušníků Sokolské župy Vídeňské. 8 [pageend8]9 [pageend9]ŽALOV AMALIE VLASATÁ »Lidský život je jen samé loučení a tím posledním je to, když člověk po životní pouti odchází do Neznáma. Dnes stojíme v pohnutí před tělesnou schránkou nezapomenutelné sestry Amalie Vlasaté, dlouholeté náčelnice táborského Sokola. V duchu se díváme do její věčně usměvavé tváře, slyšíme její melodický hlas, cítíme její upřimný stisk ruky. Duší a tělem žila svůj požehnaný život pro Sokol. Byl by to nepřehledný šik žákyň, dorostenek a žen, které prošly jejíma rukama v táborské sokolovně. Rozdávala pohodu plnými dlaněmi a svým příkladným životem byla vzorem sokolské ženy. Dlouhá léta zastávala i funkci župní tajemnice svědomitě, ochotně a nezištně. Její odměnou bylo jen blahé vědomí, že slouží ušlechtilé věci. Bylo by jí dnes smutno, kdyby marně hledala na průčelí té její sokolovny označení stánku táborského Sokola, které tak záhadně zmizelo při úpravě fasády. Komu asi to slovo »Sokol« bylo trnem v oku? To slovo, které budilo v celém světě obdiv a úctu nad uskutečněním vznešené idejel nesmrtelného Miroslava Tyrše, vrcholící slety slovanského Sokolstva, sdružujícími všechny lidi dobré vůle bez ohledu na politickou nebo náboženskou příslušnost. Brzo se zapomnělo na oběti z řad sokolských pracovníků z doby okupcae, kteří svou věrnost k odkazu Tyršovu zaplatili svým životem. A tak nám dnes před očima defilují ta drahá jména: Evald, Fara, Hrubeš, Jalovecký, Posedovský, Pruška, Rost a řada dalších. Za to však byste se, drahá sestro, potěšila nad hrstkou těch, kteří nezapomněli přijít se s Vámi rozloučit a poděkovat Vám za všechnu tu velkou lásku a dobrotu srdce a kteří Vám přišli slíbit: Odkazu Miroslava Tyrše věrni zůstaneme!« Proneseno na pohřbu s. Vlasaté 18. listopadu 1971 v Táboře. VZPOMÍNKA K VÝROČÍ JOSEFA MÁNESA Jaroslav Šejnoha Když jsem po 1. světové válce uzdravil svá zranění natolik, že jsem už nemusel chodit o dvou holích a tmavých brýlích a mohl konečně, v červnu r. 1919, odjeti z Paříže domů k první návštěvě svých rodičů přinesl mi Kupka dosud neznámou fotografii Josefa Mánesa s již velmi přivřeným okem, abych ji dal Svabinskému, bude-li mít zájem, jinak nabídl Národnímu museu, aby fotografie v cizině nezmizela. Svabinský mne přijal, svého bývalého žáka, s nadšením, uvedl do rozpaků svou ódou na legionáře, objímal a líbal svými vousisky na obě tváře, poděkoval za krabici doutníků, ale úplně se rozzářil nad dosud neznámou fotografií Mánesa, šťastný, že si ji může ponechat. Dokument je tedy ve vlasti. Za svého pětiletého pobytu v Římě, od 1. ledna 1930, nemohl jsem nikdy nevzhlédnout, kdykoliv jsem přišel k fontáně Trévi, k jednomu z najvyšších oken v pozadí, protože tam za ním bydlel a trpěl Josef Mánes. Odtamtud sestupoval, usedával na schody sousedního kostela a rozdával dětem své obrázky. Zmizely k nenalezení. Jméno Josefa Mánesa v srdci českého národa trvá a zůstane. 10 [pageend10]PROPAGACE SOKOLA Často se nám vytýká, že své snahy a výsledky své činnosti mravní i tělocvičné málo šíříme a že tedy naše propagace je špatná. Nelekejte se, prosím, tohoto slova, které je tak podobné zprofanované propagandě komunistické. Ta dovede udělat z černého bílé a z vlků úplně nevinné beránky. Takové propagandy nám ovšem není vůbec třeba. Jsme však povinni šířit ony mravní hodnoty, jichž má rozkolísaný dnešek tolik potřebí a právě proto, aby bylo možno zdárně čelit všem těm zmatkům, které se snaží vyvolat rafinovaná komunistická propaganda. Také proto je potřeba, aby sokolské myšlenky byly vštěpovány širšímu okruhu než je Sokolstvo a kruh jeho přátel. Nestačí jen vědomí, že konáme práci tělocvičnou a výchovnou; je potřeba o ní též veřejnost uvědomit. Musíme si znovu a stále uvědomovat, že i litera musí pomáhat k životu. K tomu musíme vytvořit a účinně využívat dobré zpravodajství. Předně v našem ústředním časopise (nebudeme-li ale zprávy redakci zasílat, neobjeví se tam a nikdo se o činnosti nedozví), pomocí vlastních věstníků a zpravodajů určených pro členy a příznivce, ale hlavně dodáváním zpráv širšímu, nesokolskému ťsku popřípadě rozhlasu. Při volbách výborů zvolme proto skutečné, výkonné dopisovatele nebo zpravodaje, jejichž úkolem musí být pravidelné zasílání zpráv všemu přístupnému čs. tisku. Je nutno, aby si zpravodajové také uvědomili, že i když se vždy vše neotisk- ne, že musí v činnosti vytrvat. Neboť redakce novin vděčně přijmou zprávy když se přesvědčí, že jsou zasílány pravidelně a psány tak, aby zaujmuly čtenáře. Naší povinností je připomínat čs. exilové a krajanské veřejnosti bohatost a rozmanitost naší konané práce — naše cvičení, závody, veřejná vystoupení, slety, kulturní a společenské podniky, naši výchovu mládeže. Naší povinností je rovněž připomínat, že za 110 let trvání Sokola prošlo sokolskými tělocvičnami stotisíce, ba miliony mužů a žen a mládeže a že sami a ze svého jsme si opatřovali a stále ještě opatřujeme výchovu vůle i těla. Musíme míti stále na mysli, že sokolstvím obrodíme tím více příslušníků našeho národa, čím budeme pohotovější a připravenější, aby se náš »věčný ruch« dostal ze zdí tělocvičen a zeleně hřišť do srdcí celého národa. Je jistě na místě uvažovat o účinné sokolské propagaci právě teď, v prvním měsíci roku sletového! NEZAPOMEŇTE NA SLETOVÝ FOND! 11 [pageend11]Z ÚSTŘEDÍ Do sletového roku Čs. zahraniční Sokolstvo vstoupilo s Novým rokem do sletového roku. Sokolská župa Vídeňská, která byla pověřena uspořádáním sletu od 30. června do 3. července 1972, zahájila tuto významnou slavnost zvláštním večerem, k němuž se v duchu připojili všichni čs. sokolové roztroušení po celém světě. Pozdrav sokolském Ústředí poslala i Jižní Afrika, kde žije na 200 českých sokolských rodin, které chtějí počátkem února t.r. založit na pamět 110 výročí Sokolstva novou sokolskou jednotu v Johannesburgu. Jistě někoho z nich na sletě ve Vídni potkáme. I z Austrálie přicházejí nadšené a povzbuzující zprávy. Máme jistě všichni radost. Potřebujeme vašeho nadšení i pomoci. Sletu zdar! Jarmila Uhlířová jednatelka Ústředí Příští schůze výboru Ústředí se bude konat ve dnech 26. a 27. února 1972 v Berwynu (předměstí Chicaga). Kromě obvyklých zpráv o činnosti Ústředí a jeho složek bude se schůze zabývat stavem příprav na III. slet Čs. Soko’stva v zahraničí ve Vídni. Sshůze bude zahájena v sobotu 26. února ve 2 hod. odpoledne a v jednání bude pokračováno v neděli 27. února dopoledne až do vyčerpání pořadu. POD ČAROU Bratr Jindra 1. ledna 1862 rodí se Jindřich Vaniček. 16. února 1862 pak Sokol Pražský. Z hrstky vlastenců a turnerů, kteří stojí u kolébky Sokola Pražského v Panské ulici v tělocvičně Malypetrově nezná jistě nikdo královského služebníka, Ignáce Vanička a jeho choť Terezii rozenou Bártovou, kteří se tov dobou sklánějí nad kolébkou jedenáctého a posledního svého děcka — Jindřicha. Jedenáct sourozenců a jen 4 z nich tou dobou ještě žijí. Devatenáctiletá Lojzička, jedenác- tiletá Amalie, osmiletá Terezie a dvouletý Karel. Všech šest ostatních dětí zemřelo v dětském věku od 1 do 5 let, takže je malý Jindra ani nespatřil. Titul královského služebníka — sloužícího v opuštěném hradě — je honosný titul, skýtá však hubený koláč početné rodině. Titul královského služebníka zavazuje k určité poslušnosti a věrnosti k císařskému domu, ale otec Vaniček je především Čechem a potom teprve královským služebníkem. A to i v těžké době Bachovské. Jak pak teď, když i do oken domu čp. 67-IV. na Hradčanském náměstí, k Jindrově kolébce, svítí zlaté i rudé 12 [pageend12]ZE SOKOLSKÉHO SVĚTA Au st r ál ie SYDNEY Šibrinky jednoty konané 2. října se vydařily nad očekávání. Návštěva byla tak velká, že ani velký sál nestačil a a jedině porozuměním členů jednoty, kteří svá zamluvená místa postoupili nečekanému počtu hostů se podařilo dobře vyřešit situaci. V kuchyni jako vždy spolehlivě a pilně pracovaly sestry a chutná jídla rychle mizela. Zvlášť velké oblibě se těšilo výborné pečivo — prodej zákusků opět dokázal, že lidé, »když je příležitost« zapomenou i na svoji štíhlou linii; byly rozprodány za 2 hodiny. Hudba byla výborná a jediným stínem tohoto úspěšného podniku byl menší počet masek. Říjnové číslo věstníku, který je jednotou vydáván již 20 let a má trvale vysokou úroveň, přináší řadu hodnotných článků rázu informativního i vzdělávacího. Významu 28. října jsou věnovány dva články — vzdělavatele br. Broženského a bratra H. Polesýho. Věsťnjík rovněž přináší, na pokračování, stručné české dějiny v angličtině. Sestra Olina Miklová se po delším cestování opět vrátila do Sydney, kde byla členy jednoty srdečně uVítána,- výbor jednoty doufá, že se opět se svým manželem br. J. AAiklem, bývalým starostou jednoty, plně zapojí do práce sokolské. 8. října se jednota rozloučila s dlouholetým a věrným členem jednoty br. Karlem Čadkem který zemřel po dlouhé, těžké chorobě. Bratr Čadek byl pilným cvičencem a výborným pianistou — skladatelem mnoha hudebních doprovodů pro veřejná vystoupení jednoty. Budiž mu australská země lehká. - V. S. - EVROPA Sokolská župa Vídeňská »Na cestě do pekla« se v sobotu 20 listopadu nacházelo členstvo jednoty XII/XV. — tak se totiž jmenovala dobře navštívená červánky svobody. Vlastenci širokých a hustě vousatých brad vášnivě debatují o novém turnérském spolku, jásají nad prvními jeho úspěchy, radí se o jeho rozkvětu, zatím co v nebohaté světničce brouká bezzubými dásničkami a malomocně tápe baculatými ručkama ten, jenž úspěch, rozkvět a zdar na příště mu svou prací, svým životem plně zajistí. * Rok před maturitou nastává sedmnáctiletému Jindrovi podstatná změna v životě. Vstupuje do Sokola. Zůstává i tu — jako až dosud ve všem — věren »levému břehu Vltavy«, a jde na Smíchov, kam dochází valná většina studentů malostranských. Nejsou to ovšem pohodlné sály v Plzeňské třídě. Není po nich ještě ani stopy, je to stará sirkárna, bývalá továrna, nevlídná s věčně tmavými okny, mytá jednou za rok, s hrazdou vyznamenávající se »krásným obloukem«, se žíněnkami naplněnými nepravými vepřovými chlupy, šířícími »morový zápach« široko daleko. — Nemožnost zachovat čistotu má veliký vliv i na úbory cvičenců. Nevidíš tu sněhobílých triček a krásně vyžehlených kalhot. »Parta hadrářů« včas se postará, aby i nově příchozímu »vhodně upravila« poněkud jen vzhledný úbor »poměrům přiměřeně«, a nadělá mu dostatečný počet děr. A Jindra Vaniček, septimán, zapadl tu naráz »mezi své«. Nemohouc sic s počátku přijíti na chuť tomuto nemluvnému, ocvikrova- nému (po tehdejší módě) studen- 13 [pageend13]Čertovská merenda pořádaná v místnostech Slovanské Besedy. Pořadatelé si dali s výzdobou skutečně práci a tak celý sál se skvěl v »pekelných plamenech«. Pekelná hudba br. Šedi hrála neúnavně a zdálo se, že přišla opravdu z pekla, neboť hrála po čertech dobře. Když nálada dostoupila vrcholu, dostavil se již netrpělivě očekávaný Mikuláš s velkým množstvím dárků; ve svém proslovu pochválil i pokáral přítomné a protože zjistil velký počet přítomných hříšníků, zavolal si na pomoc hned tři čerty. Ti se hned chopili svého nepříjemného řemesla a protože jsou na zemi jen jednou do roka, tuto příležitost také náležitě využili. Po rozdělení dárků si pak za hudebního doprovodu mnohočlenná sokolská rodina v utvořeném kruhu zazpívala národní písně. Až do ranních hodin trvala pěkná zábava a tanec na této zdařilé Čertovské merendě. K zdaru zábavy přispěla také velká návštěva členů z jednot III. a XVI. - VSL - Švýcarsko Ve Švýcarsku byly ustaveny opět další nové sokolské jednoty a to ve Winterthur, v Basileji a v Lucernu. Je tedy nyní již sedm jednot ve Švýcarsku — kromě tří nových jednot jsou tam jednoty v Bernu, Bielu, Curychu a Solothurnu. Náčelník a náčelnice Sokolské župy Západoevropské bratr Josef Kolínský a sestra Marie Komárkové navštíví v lednu nově založené jednoty, aby cvičence seznámili s cvičením pro slet ve Vídni. Koncem ledna se bude konat pracovní schůze náčelníků a náčelnic všech švýcarských jednot spojená s nácvičným odpolednem. Pracovní schůzi povedou župní náčelník a náčelnice společně s koordinátorem švýcarských jednot br. Frant. Kroutilem. P —K. Západní Německo Z Wiesbadenu došla zpráva, že se tam ustavil přípravný výbor sokolské jednoty, jehož příslušníci také již zahájili nácvik cvičení pro slet ve Vídni. - V.C. - tu, který si dá těžko radit (nebo si vůbec radit nedá), ale brzy je výkony jeho a železná vytrvalost poučí. Ani maturita — v roce 1880 podstoupená — neodvráti ho od cvičení a tak v jednom roce dosahuje dvou »uznání dospělosti«. Ve škole i v Sokole, kde je volen pomahatelem. Za rok od vstupu! Tak mocně již proráží jeho nadání vůdčí, energie a dovednost ve cvičení. Tak pevně tkví již v něm kouzlo osokolství. Jde na práva, vlastně však do dobrovolných a neplacených služeb Sokolstva. Sám M. Tyrš oceňuje jej při veřejném cvičení Sokola Smíchovského jako »sílu bohatou na speciality«. Netušil vůdce, churavý a ochabující, že tato síla, nezkrácená, živelná, ujme se záhy osiřelého dědictví a dovede je tam, ba dále, než kam zalétají jeho sny, když patří na jaré cviky smíchovské mládeže sokolské? * Sokol Pražský těžce stůně nedostatkem náčelníka. Oba jeho vzácní a dobří vůdcové Jindřich Ree- ger a Viktor Homola zdráhají se přijmouti úřad náčelníka. Nezbývá než poohlédnouti se jinde. A tak, když utichl ruch slavností sletových, rokuje výbor 23. října vážně a dlouze o této otázce a k návrhu svého jednatele Dra Schei- nera odhodlává se navrhnouti mimořádné valné hromadě, svolané jen za účelem volby náčelníka na 9. listopadu 1891, JUC. Jindřicha Vanička, náčelníka Sokola Smíchovského, jenž »se osvědčil nejen v jednotě Smíchovské, ale i v župě Středočeské, při závodech v Paříži a při posledním sletu«, 14 [pageend14]KANADA Vancouver Sokol v této kanadské metropoli na pobřeží pacifického oceánu se přihlásil k životu již na podzim roku 1970 kdy byl ustaven Přípravný výbor a zahájen nábor členů. Nedlouho poté bylo zahájeno pravidelné cvičení žactva, později i členstva a konáno několik úspěšných podniků tělocvičných i společenských. Po roce této činnosti bylo usneseno formálně ustavit jednotu, což se stalo na ustavující valné hromadě jednoty konané 22. října 1971. Jednota má nyní celkem 102 příslušníků —* 66 členů a 36 žáků a žákyň. Pravidelná cvičení se konají v pronajaté moderní školní tělocvičně každý pátek večer. V téže škole se rovněž koná vyučování nedávno ustanovené české doplňovací školy, která je vedena odbornými učiteli; škola byla ustavena pod společnou záštitou Sokola a místní odbočky Čs. Národního sdružení v Kanadě. Na ustavující valné hromadě byla podána zpráva Přípravného výboru o dosavadní činnosti v níž kromě činnosti cvičební byly hlášeny tyto podniky: v prosinci 1970 Mikulášská zábava, v únoru 1971 první sokolské Šibřinky, další taneční zábavy a tři velmi zdařilé výlety — v červnu 1971 do Olympic National parku ve Spojených státech, v září 1971 do pohoří Diamond Head (50 mil od Vancouveru) a v říjnu 1971 na horu Sumas (60 mil od Vancouveru). Pro první období byl na ustavující valné hromadě zvolen výbor jednoty: starosta br. Ing. Jan Hava, náčelník br. Rudolf Maštalýř, vzdělavatel br. Miloš Zach, jednatel .br Bohumil Kabriel, pokladník br. Rudolf Kundel. Členové cvičitelského sboru: br. Zdenek Kopta a sestry Eva Tornová, Věra Bobíková, Věra Maštalýřová. Na další období se připravuje konání II. Šibřinek a Dětského karnevalu — v únoru 1972. Cílem členů jednoty je získání v oblasti hor pozemku, na němž by svépomocí byla vybudována chata s hříštěm pro odbíjenou a jiné hry. Chata by se používala v létě pro konání táborů pro děti a rekreaci členů a v zimě pro lyžařské zájezdy. - R.M. - jak. konstatuje úřední zpráva z jednoty. A valná hromada, vy- slechnouc zprávu o »obsáhlém a zdárném působení sokolském bratra Jindřicha Vanička« — zvolila jej náčelníkem Sokola Pražského 7 let po pohřbu Tyršově na jeho místo. Mohl odmítnout? A tak Sokol Smíchovský volí 22. listopadu 1891 náčelníkem bratra Trefného a Sokol Pražský vítá 11. prosince ve schůzi výboru nového náčelníka . . . Ráz na ráz jdou pak události další. 17. ledna vede nový náčelník Sokola Pražského po prvé svoji jednotu — spolu se župou Středočeskou na zimní výlet k založení jednoty do Uhříněvsi, 6. března radí se cvičitelský sbor dlouho osiřelé Obce Sokolské o osobě náčelníka a 25. března volí nejprve valná hromada Obce Sokolské JUC. Jindřicha Vanička za člena předsednictva a pak výbor téhož bratra — náčelníkem České Obce Sokolské. Je mu 30 let a 84 dny. A 5.-6. června 1892 vede spolu s Drem J. Podlipným výpravu České Obce Sokolské do Nancy. * Taková je síla osobnosti. Tak probíjí se velký duch, tak bezpečně stoupá k svému místu. Nelze jinak. »Tam stoupá moře, kam je nutí val, tam věje vítr, kam ho trhá proud, tam padne kámen, kam ho táhne tíž.« (Zeyer.) Ejhle — vůdce1. — Pravý muž na pravém místě. Ten, jenž musil přijít, aby se naplnil osud Sokolstva a národa. JUC. Jidřich Vaniček. Z knihy J. Pelikána »Náš bratr Jindra« 15 [pageend15]Bez pravého ducha spolkového ani spolky sebečetnější nic nedokáží a velký počet členů netečných a bez energického smyslu pro společnou věc spíš vadí, než prospívá. Dr. Miroslav Tyrš [pageend16]