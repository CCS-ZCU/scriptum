Obličeje amerických prezidentů G. Washingtona, Th. Jeffersona, A. Lincolna a Theodora Roosevelta, vytesané v žulové skále Mount Rushmore ve státě South Dakota. Byli to mužové moudří a vysoce morální. Dají si naši poslanci a senátoři práci, aby našli příštího prezidenta podobných kvalit? POLYGON 1 Curych a Ottava únor 2002 český zahraniční časopis [pageend1]ČESKÝ EXILOVÝ ČASOPIS • ZEITSCHRIFT IN TSCHECHISCHER SPRACHE • MAGAZIN IN CZECH POLYGON (Pokračovatel sloučených exilových dvouměsíčníků REPORTÉR ve Švýcarsku, roč. 19, a ZÁPAD v Kanadě, roč. 23) Vychází v první polovině každého sudého měsíce. ADRESY REDAKTORŮ: LADISLAV JOSEF BERAN, Schlattwiesstr. 8, CH-8444 Henggart. Tel/Fax: 0041-52-316 1042, e-mail: beranlj@hotmail.com MILOŠ ŠUCHMA, P.O.Box 9021, Terminal P.O., Ottawa, Ontario, Canada K1G 3Z8. Tel.: 001-613-824 7439, Fax: 001- 613-834 8757, e-mail: suchma@intranet.ca TOMÁŠ KRYSTLÍK, Theodor-Heuss-Str.21, D-82256 Fürstenfeldbruck. Tel/Fax: 0049-8141-12060, e-mail: krystlik@web.de ZASTOUPENÍ ČASOPISU PRO AUSTRÁLII A NOVÝ ZÉLAND: Mrs. Marcela ČECH, 65 Kiama Ave, Yeppoon QLD 4603, AUSTRALIA. Tel.: 0061-74-939 7624, Fax: 0061-74-939 7552 ZASTOUPENÍ ČASOPISU VE VĚCECH PRÁVNÍCH: JUDr.Milan HULÍK, Bolzanova 1, CZ-115 03 Praha 1. Tel/Fax: 00420-2-2421 0449, e-mail: hulik@mbox.vol.cz ADRESA VYDAVATELSTVÍ A ADMINISTRACE (a pro objednávky řádkové inzerce): Polygon, P.O.Box 1737, CH-8048 ZŮRICH-Altstetten. Tel.: 0041-1-432 1768, Fax: 0041-1-433 0620. Vydavatel: Ludvík FRIEDE, e-mail: polyfri@bluewin.ch SAZBA, GRAFIČKA ÚPRAVA A PLOŠNÁ INZERCE: Jiří MATULA, Křičkova 12, 165 00 Praha 6-Suchdol. Tel/Fax: 00420-2-2092 0342, e-mail: kurs99@quick.cz (Podrobný ceník inzerce bude zájemci zaslán na požádání.) TISK: TISKÁRNA MNÍŠEK, Mníšek pod Brdy, Tel/Fax: 00420-305-592 238 Přetisk článků a kreseb je dovolen, musí však být opatřen poznámkou „Převzato z Polygonu“. PŘEDPLATNÉ na rok 2002: Evropa 35,- EURO, zámoří (letecky) 35,- USD (nebo ekvivalent). Předplatné v ČR: plné 990,- CZK, sponzorované minimálně 460,- CZK (včetně poštovného). DOSAVADNÍ ODBĚR je nutno vypovědět nejpozději při obdržení posledního předplaceného čísla. Jinak platí zásada, že abonent v odběru pokračuje. BANKOVNÍ SPOJENÍ: Švýcarsko: Postcheckamt Zürich, č. k. 80-60451-5. SRN: Volksbank Hochrhein, Waldshut- Tiengen, BLZ 684 922 00, Č. k. 2175380. Skandinávie: Postgirot Sverige, č. k. 59537-1. Kanada: The Bank of Nova Scotia, 110 Place d'Orleans, Orleans ON, Canada K1C2L9, č. k. 61176-0047929. ČR: Pro překážky byrokratického řádu nemá POLYGON v ČR bankovní konto. Platby se zasílají poštovní poukázkou „C“ na adresu: Viktor Mojžíš, Na průhonu 656/25,181 00 Praha 8. Vydávání Polygonu je činností neziskovou. Nikdo z jeho tvůrčího kolektivu si nečiní nárok na honorář. Do „tvůrčího kolektivu“ jsou počítáni: vydavatel, redaktoři a dopisovatelé, kteří jsou jednak pravidelní: Jan BENEŠ (USA/CZ) - Luděk FRYBORT (D) - Milan HULÍK (CZ) - James V. JAKOUBEK (USA) - Jiří JEŠ (CZ) - Mirek KARÁSEK (Canada) - Josef KOLÁČEK (Vatikán) - Josef LANDERGOTT (CZ) - Zdeněk F. LEINER (F) - Jára MEČŮ (USA/CZ) - Dušan NOVÁK (CZ) - Jindřich STIKAROVSKÝ (RSA/CZ) - Jaroslav TEPLÝ (NL) - Arnošt WAGNER (Canada/CZ) a jednak nepravidelní, jako např.: St. BERTON (AUS) - Libor BROM (USA) - Vlád. CÍCHA (Canada) - Jih DIAMANT (NL) - Vlast. FOLKE (USA) - Frant. KOSTLÁN (CZ) - R. F. LAMBERG (Argentina) - Čestmír LANG (D) - Stan. MOC (AUS) - Ant. PROCHÁZKA (CZ) - Rudolf STRÖBINGER (D) - Michaela SWINKELS-NOVÁKOVÁ (B) - Pavel ŽÁČEK (CZ) a další. Kresbami osvěžují časopis Tomáš GAYER (ČZ), Jan KRISTOFORI (N/CH/CZ) a Radek KUČERA (NL). O nerušený chod elektroniky na pracovišti vydavatele pečuje Eduard TRNKA (CH). POLYGON MÁ SVÉ ČTENÁŘE PRAKTICKY PO CELÉM SVÉTÉ. K nahlédnutí a přečtení je k dispozici v Městských knihovnách okresních měst v Čechách a na Moravě a v Libri prohibit! na Senovážném nám. 2 v Praze 1, dále ve všech kancelářích inzertních novin ANNONCE: Praha 1, Na Poříčí 30; Brno, Moravské n. 4; České Budějovice, Dr. Stejskala 11; Hradec Králové, Chelčického 1054; Karlovy Vary, Bulharská 17; Liberec, Revoluční 66; Olomouc, Sokolská 16; Ostrava, ul. 28. října 41; Pardubice, Sladkovského 1887; Plzeň, nám. Republiky 21; Ústí nad Labem, Mírové nám. 25. (V kancelářích ANNONCE je možnost přihlásit se k odběru Polygonu.) Jednotlivá čísla se prodávají v omezeném počtu za sponzorovanou cenu v knihkupectví PRIMUS, Praha 1, Vězeňská 7. (Slabé číslo - do 100g - 65,- Kč, silné - do 230g - 125,- Kč.) ISSN-1660-1386----------------------------------------------------------------------------------------------------------------------------------------------- Číslo 2/2002 vyjde v polovině dubna 2002. [pageend2]Česká republika minulých týdnů (polovina listopadu roku 2001 až polovina ledna roku 2002) Politický přehled JOSEF LANDERGOTT Závěr roku přinesl politický přestup desetiletí: muž ryzí pravice se dal najmout sponzorem ČSSD proti svým bývalým komplicům. Jinak jsou konzumenti politiky uchváceni, alespoň podle průzkumů, fiskusy typu Grosse, Bůžkové nebo Langera a dokonce více než třetina těchto diváků je spokojena s tuzemskou politikou vůbec. V Praze se schyluje ke druhé dívčí válce a velkolepý týden eura se v republice nijak neprojevil, co však zemi pojilo s Evropou, byly masy sněhu a nezvyklý mráz. Zpravodajství z tuzemské politiky je nudou oproti četbě všelijakých průzkumů. Chce-li zákazník slyšet, že devadesát procent Holešovic v poslední době hovořilo s Elvisem, průzkumníci veřejného mínění nepochybně takový mix z dotazovaných namíchají a možná přihodí nějakého toho plejáďana. Takže se třeba dozvíte, že Havlovy „králíkárny“ již vadí mnohem méně než za časů listopadové euforie. Podle průzkumu publikovaného v magistrátních novinách hlavního města Prahy se mezi paneláky matky měst již nepohybují kverulanti jako kdysi: 87 procent dotázaných je spokojeno se životem v betonových čtvrtích, z toho dokonce sedmnáct procent „velmi“. „Velmi špatně“ se žije pouhému procentu respondentů. Téměř polovina lidí z panelů se prý nechce nikam stěhovat. Zřejmě ráj na zemi, z něhož není úniku... PARLAMENT A VLÁDA Sněmovna a senát Dolní komora na listopadové schůzi znovu nepřijala zákon o zdravotní péči v podobě, jak ho předložil ministr Bohumil Fišer. Bojovný suchar z laboratorních zákoutí vířil před hlasováním po mediích kampaň proti léčitelství, homeopatii, zkrátka proti alternativě ve felčařině, až to otrávilo jinak lékařskou lobby dokonale prolezlou sněmovnu. Podobně skončil návrh zákona o zdravotních zařízeních, definující rozsah a podmínky služeb. Zato mu prošel do dalšího čtení návrh zákona o vzdělávání lékařů, ulehčující postgraduální studium těm z nich, kteří nechtějí pracovat samostatně. Do druhého čtení prošel ještě další Fišerův návrh, zřízení centrálního registru trasplan- tovaných orgánů. Fišerovo vystoupení před poslanci: plichta. Sloup strany Lidového domu Vladimír Špidla to měl horší. Pro jeden ze stěžejních bodů sociálního programu ČSSD, zřízení zaměstnaneckých penzijních fondů, zdvihli ruce jen poslanci jeho partaje a komunistů. Privátní penzijní fondy si oddychly, nikdo jim ovečky bokem stříhat nebude. Špidlu ve štychu nechali Zeman s Grégrem a proti přijetí zákona pro nerovnost podmínek v odpisech z nákladů prý dokonce protestovali Američané při nedávné Zemanově návštěvě USA (srov. Polygon č. 7+8/01). Vzhledem k tomu, že předtím Špidlovi neprošla sociální pojišťovna, oddělující důchody a sociální pojištění od státního rozpočtu, a zaměstnanecké fondy ve firmách, má bývalý jindřichohradecký archivář důvod ke smutku. Kupodivu se mu nepodařilo získat ani podporu lidovců, resp. jejich levého křídla. Tichý Jihočech s jospinovskou vizáží to bude mít v jarní kampani těžké: je sice vůdcem partajního sanatoria reformních komunistů, tj. nejvlivnější domácí politické skupiny, ale jako resortní ministr a místopředseda vlády neoslnil. POLYGON 1/2002 1 [pageend3]S návrhem na zrušení lustračních opatření neuspela začátkem prosince u Ústavního soudu skupina Špidlových poslanců (srov. např. Polygon č. 1 a 4/01). Prý že rizika pominula. Ústavní soud byl jiného názoru, ale dočasnost potvrdil: lustrační normy nahradí zákon o státní službě. Vláda ho sněmovně už předložila. * * * V polovině prosince prošel vládní návrh novely volebního zákona, proti byli pouze komunisté (viz Polygon č. 6/01). Novela počítá s konáním parlamentních voleb opět ve dvou dnech a respektuje nové krajské uspořádání. Neprošel návrh lidovců a unionistů na přímé volby prezidenta republiky. Oponovala též strana Lidového domu, ačkoli to je původně její iniciativa. Směrodatné však je právě slůvko „její“ a špidlovci přímé volby filatelistického atributu republiky znovu vy- bubnovávali ještě před vánocemi. Nejdůležitějším, ale také nejnenápadnějším bodem předvánočního sněmování bylo odhlasování státního rozpočtu na rok 2002: příjmy dosáhnou výše 690,4 mid., výdaje 736,6 mid., deficit činí 46,2 miliardy korun (srov. Polygon č. 7+8/01). Koaliční blok ČSSD/ODS držel ještě jednou při sobě, zřejmě před volbami naposledy, a opozici převálcoval. Poslanci koaly a komunistů pro rozpočet ruce nezvedli. Sněmovna schválila vyslání protichemické jednotky, polní nemocnice a roty speciálních sil do boje proti terorismu. Výsadkáři měli odletět do Afghánistánu jako součást jednotek pod mandátem Rady bezpečnosti OSN, chemici a lapiduchové do Kuvajtu. - Rozhodnutí je historické. Češi sice v průběhu obou světových válek v zahraničí bojovali a dokonce jako jediní ozbrojení cizinci projeli ruskou říší od západu na východ, nikdy však jako armádní oddíl nesloužili v cizině za zemskou berní, tedy na náklady státu. A hned k tomu v Asii. To jsou nepřehlédnutelné výhody transatlantickéhospoje- nectví, řekl by pacifista. Českých výsadkářů nakonec v Kábulu nebylo třeba a smutní z toho byli snad jen právě oni... Vláda Poslední plný rok Zemanovy exekutivy byl v řadě ohledů úspěšný. Entente cordiale s Klausem vydržela až na doraz, zemanovci završili privatizaci bankovního sektoru, plynárenství a odvětví zpracování ropy. Sporný Temelín koncem roku pracoval na tři čtvrtiny výrobní kapacity, po Novém roce už naplno. Sociální poměry se nijak nezhoršily, třebaže žádný z velkých úkolů svého „poslání“ zemanovci nebyl vyřešen. Příštím vládám zůstaly nadále na krku reformy penzijního systému, školského i zdravotnického, a pochopitelně rostoucí zadluženost, neboť sociální smír je vždy drahý: Zemanovi předchůdci by mohli vyprávět. Z vysoké hry z týmu protiklausovských revanšistů loni vypadli tři ministři, žádný však samovraždou, jakkoli věrného Vetchého premiér odvolal pro neschopnost a jeho mladý nástupce šel cestou aktivní mediální politiky, takže mu veřejnost armádní průšvihy tolerovala (Tvrdík). Po interim- ním ministrování Rychetského do čela resortu spravedlnosti přišel soudce Bureš. Souboj s atomovým dědkem Grégrem prohrál hlavní skladník sklepení Monetina chrámu nad Vltavou Mertlík, jehož nahradil úředník od Spidly Rusnok. Mertlíkovou další smůlou zřejmě byla nepřejícnost prof. Klause (srov. tance kolem IPB, Polygon č. 5+6 a 7/00 a 3/01). Alotrií Zemanovi kovbojové napáchali hodně a svým předchůdcům velmi úspěšně konkurují, fsou dokonce ještě velkohubější a v případu malonákladového týdeníku Respekt také zůstalo jen u silných slov (viz minulý Polygon). Koncem listopadu uplynul rok od zvolení bývalého justičního ministra Otakara Motejla ombudsmanem (viz Polygon č 1/01). Dal mezitím několik interview, media nahlédla do jeho úřední kuchyně. Skandálky žádné, jeho brněnský pobyt je o práci. Proto snad o něm není v posledních měsících tolik slyšet. Proč nebylo dlouho slyšet rovněž o ministrovi kultury Dostálovi, mi ovšem známo není. O práci to v tomto případě určitě nebude. Po delší době si zase někdo vzpomněl na to, že by se mohlo zrušit nějaké to ministerstvo. Posledním aktivistou v tomto ohledu byl Pavel Tigrid, v Klausově vládě ministr kultury. Tedy před tím, než se ministrem stal. Pak ho to přešlo. Zrušení ministerstva pro místní rozvoj si teď dokáže představit krajský hejtman Vysočiny František Dohnal. Logicky uvádí, že by to umožnilo krajům 2 POLYGON 1/2002 [pageend4]efektivněji nakládat vládními prostředky. Rovněž má pravdu v tom, že jedním z hlavních důvodů zřízení ministerstva vedle koaliční parity v někdejší vládě byla neexistence krajů. Jim chce Dohnal agendu MMR předat, zbytek rozdělit mezi ministerstva jiná. * * * Rozhodnutí Nejvyššího soudu z konce listopadu o zrušení důtek bylo šesti potrestanými soudci Krajského soudu v Ústí nad Labem přijato jako satisfakce (viz Polygon č. 1/01). Ústečtí aktivisté jsou tedy bezchybní, „nedotažení kaus z minulosti má u nás pra- covně-technické a personální příčiny a soudci nic nezanedbali,“ jak o sobě rozhlašovali. - Vyhráli, protože neexistuje norma, kolik případů má soudce ročně zvládnout. Proto „nic nezanedbali“ a Rychetského důtka byla ne-oprávněná. Takže nadále mohou mít nohy na stole... Malinká aférka zviditelnila na přelomu listopadu a prosince komunisty. Vojtěch V. Protivínský, farář v Rakvicích na Břeclav- sku, byl před časem policií obviněn z trestného činu hanobení rasy, národa a přesvědčení, neboť při loňských senátorkách vyzýval na letácích a v regionálním rozhlase občany, aby nevolili komunisty. Lumpárnu zastavil prezident Havel. Ještě krátce před jeho verdiktem však brněnský státní zástupce Petr Coufal farářovo obvinění zrušil a celou věc dal odložit. Bylo kolem drzosti břeclav- ských kazatelů třídní nenávisti hodně rozruchu. Ministr spravedlnosti Jaroslav Bureš pak odvolal okresní státní zástupkyni v Břeclavi Drahomíru Císařovou, která se do případu namočila a raději utekla z funkce sama. Vůdce komunistů Grebeníček se objevoval nápadně často na televizní obrazovce a po vzoru východoněmeckých soudruhů vykládal o politické objednávce. Opravdu to nemají lidé z jurisdikce jednoduché. Vicepremier Rychetský se do nich pustil asi moc hrrr: ve stejné době byl v Uherském Hradišti odsouzen věhlasnou soudkyní Radomírou Veselou ke dvěma letům vězení vyšetřovatel StB z party kolem Grebeníčkova otce, jistý Vladimír Zavadilík. Ovšemže, na podmínku; užívá prý dobré pověsti a dosud nebyl trestán. Však se hned zneuctěný estébák odvolal: přeci si nedá ve svých osmdesáti kazit po místních hospodách jméno. Alois Grebeníček, otec totalitár- ního sofisty Miroslava, před soud nemůže. Je prý nemocen a doma ho vyslechnout? Co by tomu řekl Štrasburk... čas grlpenů Armáda vytáhla na světlo světa další skandál (srov. Polygon č. 7+8/01). Pro vadné výš- koměry zakázal náčelník genštábu Jiří Šedivý létání strojů MiG-21 a L-39 Albatrosů. Náhle se totiž zjistilo, že špatně ukazují a že při leteckých katastrofách se někteří piloti nestačili ani katapultovat, neboť zřejmě ani nevěděli, v jaké jsou výšce. Firma Mikrotechna Modřany v době podpisu kontraktu, jak se rovněž zveřejnilo, předmětné výškoměry dokonce ani nevyráběla. Ministr Jaroslav Tvr- dík: „Nejde už o sprostou krádež, ale o životy minimálně tří pilotů.“ - Má pravdu, ale krádeže nejsou v republice až tak sprosté, nebo jako sprosté vnímané. Při okrádání eráru jsou v češtině zaužívané přívlastky jako šikovný, schopný (všeho), znalý, obratný. Přitom v tomto případě nešlo o krádež, ale o „šikovné“ vyhodnocení tendru z roku 1995, resp. jeho obejití. A to je práce pro šikuly, nikoli sprostáky, že ano. U letadýlek jako koníčka pro několik pilotů zůstaneme. První ze čtyř vlád konečně po sedmi letech v prosinci řekla rozhodné slovo: chce pořídit armádě dvacet čtyři supersonická bojová letadla JAS-39 Gripen britsko-švédského konsorcia BAe/SAAB (o tendru viz Polygon č. 4/01). Nasazena jsou sice pouze ve Švédsku, NATO je nepoužívá a celá zakázka může přijít erár na sto miliard korun, tj. cca. deset tisíc korun na hlavu, ale to je možná právě to originální. Rozhodnutí zemanovců musí projít sněmovnou. Zeman nebyl ovšem pouze zoufale státotvorný a nekupoval železo, které republika nepotřebuje. Postaral se také o svůj rodný Kolín, o němž si vláda plácla, že automobilky Peugeot a Toyota tam vystavějí velkou výrobní kapacitu. Obec tak dostává náhradu za továrnu BMW, kterou Bavoři raději stavějí v Lipsku, když jim Zeman nechtěl jít na ruku politicky (vysvětlení viz Polygon 5/01). Kolínští dostali od Zemana vánoční dárek a u- pomínku na jeho premiérování. Temelínský guláš Miloš Zeman a Wolfgang Schüssel v dolno- rakouském Melku před rokem pracně doPOLYGON 1/2002 3 [pageend5]hodli tzv. temelínský kompromis. Pražská reprezentace tehdy souhlasila s přezkoumáním vlivu elektrárny na životní prostředí, které provedou instituce EU. Stalo se. Praze se dostalo tiché podpory ode všech členů Unie, kteří nějakou tu atomovku provozují, od „bratří v triku“ i hlasitou. Vysoký činitel rakouských sociálních demokratů Heinz Fischer koncem listopadu vytkl svým rodákům, že se příliš zakousli do Temelína a přehlížejí, že z jádra se vyrábí energie také u jiných sousedů. Fischer se proslavil v době, kdy byl předsedou vídeňského Národního shromáždění, podporou jednoho křídla obnovované české sociální demokracie po roce 1989. A sice skupinky kolem Přemysla Janýra a Jiřího Horáka, kteří od začátku horovali pro integraci ČSSD s reformními komunisty. Fischer šel teď v nezištné „pročes- ké“ politice ještě dále: upozornil současně na neadekvátní přístup Rakušanů k Benešovým dekretům... Na konci listopadu se v Bruselu předsedové vlád Rakouska a ČR dohodli o temelínských bezpečnostních opatřeních. Technické požadavky rakouské strany na ČEZ, tedy vládu, tj. daňové poplatníky, na něž Zeman přistoupil, nebyly nákladově přesně specifikovány, ale provozovatel prý provede sedm technických a dvacet jednu ekologicky orientovanou opravu. Rakušané úpravy odhadují na deset mid. korun, Zeman na jedno sto milionů. Z číselného klání je vidět, jak obě strany ocenily svá vítězství: Schüssel na hodně draho, aby měl doma klid (stejně neměl, musel sehrát komedii s referendem o sousedo- vic koze), Zemanovi to nestojí ani za řeč (v Čechách si bruselského ujednání nikdo nijak zvláště nevšímal). V rámci temelínského vítězství sehráli obě vládní superhvězdy Zeman a Grégr jedno kabaretní číslo. Jako ještě před Vánocemi ohlášený přídavek k podívané na své kabinetní panoptikum nabídl ministr Grégr demisi, protože na Nový rok nedosáhl Temelín plného výkonu. Zeman odmítl, a v atomovce je všechno v pořádku. Prosinec privatizační Výběrové řízení na privatizaci Transgasu rozhodl Zemanův kabinet před Vánocemi ve prospěch důsseldorfské společnosti RWE Gas, která za přepravce zemního plynu zaplatí 4,1 miliardy euro, 134 miliard korun, dosud nejvíce za privatizační projekt v ČR. Soupeři v nabídce byly konsorcium Ruhrgas/Gaz de France a E.ON/Duke Energy. Výsledná cena překonala odhady většiny odborníků a očekávání opozice. Na českém trhu již RWE vlastní menšinové podíly ve společnostech Pražská plynárenská, Středočeská plynárenská a Severočeská plynárenská. V dalším velkém strategickém tendru, jímž se privatizoval ropu zpracující Unipet- rol, se vláda rozhodla pro Agrofert podnikatele původem ze Slovenska Andreje Babiše. Do privatizace šel s podporou amerického Conoka a nabídl 361 milionů euro, tj. dvanáct miliard korun. Babišovými protivníky byly britská investiční společnost Rotch Energy a maďarsko-rakouské konsorcium MOL/TVK/ OMV. Agrofert je z průmyslových podniků v ČR druhým největším plátcem daní. Vykázal za prvních devět měsíců roku 2001 zisk před zdaněním 2,66 miliardy korun, přibližně stejně, kolik loni za celý loňský rok. Vládce průmyslového impéria je zkušený harcovník z časů Husákova právního státu. Privatizaci ČEZ, regionálních distributorů elektřiny a rozvodných sítí zemanovci nejprve odložili na leden, pak ji zrušili zcela. Soudruhům nechtěl nikdo dát dvě stě miliard, a když (Electricité de France), tak chtěl jiné podmínky. Zeman s utkvělou představou o výjimečnosti oblasti Horního Polabí: „Naše země není žádná banánová republiky a nemusí prodávat za jakoukoliv cenu. Vláda ČR není žádné ořezávátko, jemuž lze předkládat podhodnocené nabídky.“ - Není divu: stanoví-li lobbystické souručenství ČSSD tak výrazně ekonomicky atraktivní podmínky soutěže jako jsou mnohaletý povinný odběr podkrušnohorského uhlí, zákaz měnit firemní struktury apod., musil by zájemce být posedlý nějakým posláním či spíše poselstvím. •k k k Peníze, jež měla ruská firma Falkon Capital uhradit státu za odkoupení části ruského dluhu, byly převedeny na zvláštní účet ministerstva financí v pražské pobočce Deutsche Bank (viz Polygon č. 7+8/01). Ministr financí Jiří Rusnok potvrdil, že Falkon Capital zaplatil přesně podle dohodnutých podmínek částku 555 milionů dolarů, tj. 4 POLYGON 1/2002 [pageend6]zhruba 20 miliard korun. Podmínky Zemanova obchodu století jsou nadále tajné, prý si to Rusové přejí. Vzal čert, že to je nelegální... * * * Tlak reformně komunistických exponentů na vytlačení rozhlasové stanice RFE/RL ze středu města nebo raději z republiky vůbec sílí. Bezpečnostní rada státu, složená především z lidí z ČSSD při chorobě prezidenta republiky doporučila vládě, tedy sami sobě, aby jednala s RFE o jejím vysídlení z horní části Václavského náměstí. Devíti- člennou radu tvoří vedle ministrů vlády předsedové obou komor parlamentu a s právem účasti prezident republiky. S návrhem tedy souhlasili pánové Klaus, Pithart a údajně také Havel. Stanice hovořila o kapitulant- ství českých politiků. * * * Nová služba kriminální policie a vyšetřování vznikla v rámci reorganizace, vyplývající z novely trestního řádu, který nabývá účinnosti k 1. lednu 2002. Byl zrušen Úřad vyšetřování, jeho lidé přešli pod novou ceduli. Novela trestního zákona zkracuje přípravné řízení před samotným jednáním soudu, takže řada úkonů se místo až u soudu o- dehrává již při projednávání trestného činu. Státní zástupce má možnost ovlivnit taktiku a pořadí projednávání soudních případů. Obhajoba má právo nabízet před soudem důkazy a také je sama provádět. Václav Jakubik po dvaceti měsících trápení v médiích obdržel od NBÚ prověření pro práci s materiály NATO a dalších bezpečnostních složek na stupeň tajný. Grossův člověk, náměstek policejního prezidenta pro oblast policistů nepracujících v uniformě, pracoval před listopadem jako vězeňský dozorce a prý nasazoval k vězňům do cel a- genty. Po sametovém uspořádání vlastnil firmičku s jedním komunistickým špionem a oba byli podezříváni z vazeb na pestrobarevné ruské podsvětí. Pro ministra vnitra je Jakubik tak důležitý člověk, že mu udělil deset dvouměsíčních výjimek. V dějinách evropských policejních sborů nepochybně událost originální. K tomu Jakubik s orientálním nadhledem: „Chtělo to jen vydržet.“ - Namísto aby se stát ve svých strukturách rozvolňoval, pokračuje utužování. Hladoví partajní krkové jsou nenasytní, takže náměstků atd. přibývá, efektivnosti ubývá. zahraničí Jako na státní úrovni byl v Praze při jednodenní návštěvě na začátku prosince přijat počítačový mogul Bill Gates. Vyřídil svou business agendu, hovořil s politiky a Havlem, navštívil školáky a se slovenským premiérem Dzurindou, shodou okolností právě pobývajícím služebně v Praze, se dohodl o dodávkách softwaru pro celou státní správu. Český Telecom, který získal státní zakázku na obdobné služby, byl u toho. Předvánoční bruselská nadílka V Laekenu u Bruselu předvánoční summit EU rozhodl o připojení deseti kandidátských zemí z východní Evropy roku 2004 do svého klubu. Dohoda přišla rok po rozhodnutích summitu v Nice o rozšíření. Zeman neopomněl s provinční brutalitou připomenout, že právě ČR patří mezi nejlépe připravené a že vstupujících je asi nějak moc. Doma jsou ovšem Češi opatrnější, téměř nejméně nadšení z Unie z celého evropského východu: Členství ČR v EU momentálně podporuje 46 procent obyvatel, přičemž v případném referendu by pro vstup hlasovalo 54 procent. Před summitem vydávala Evropská komise svá výroční hodnocení kandidátů. Její letošní posudek se v ČR setkal většinou s příznivou odezvou. Politici byli spokojeni-, vláda a diplomacie, opozice, analytici, dokonce lidé z tzv. nevládních organizací považují dokument za vcelku objektivní a vyvážený. Ocenili jeho „celkové kladné vyznění“. Tradičně protivně okomentoval Brusel a jeho klasifikační systém předseda sněmovny Klaus. V jednom má nepřehlédnutelnou pravdu. Bruselští docenti evropanství mnohdy kritizují za nešvary, jež se v jejich členských státech praktikují rovněž nebo dokonce na mnohem sofistikovanější úrovni než v Čechách. Namátkou: korupce, partajní manipulace s financemi, tunelování firem, prapodivná nezávislá rozhodnutí soudců v politických kausách, tunelování státního majetku během privatizačního procesu, státní ochranářství, pokrytectví v otázce mimoevropských migrantů atd. atd. Ovšem platí: kdo chce kam, pomozme mu tam a nemůže příliš remcat, chce-li do exklusivního klubu. Alespoň ne zatím. Zeman se v Laekenu jednoznačně postavil za federalizovanou Evropu, za další integraci. POLYGON 1/2002 5 [pageend7]Konvent o budoucím uspořádání Unie, na jehož ustavení se summit shodl, obešle republika třemi zástupci. Cestou z Bruselu se v Praze za Havlem zastavil polský prezident Aleksander Kwasniewsky a neřekl nic odlišného. z lůna národního Václav Klaus na setkání Evropského parlamentu začátkem prosince v Bruselu s předsedy parlamentů kandidátských zemí podráždil Velkoevropany výroky proti další integraci kontinentu. Požadoval ze společného komuniké vypustit pasáž o významu teroristických útoků na Spojené státy při posilování integrace a bezpečnosti Evropy: Je čas zastavit zneužívání tragických událostí z 11. září pro plíživou europeizaci.“ Tradiční konzervativní hledisko shrnul do hesla „Čím více většinového hlasování, tím méně legitimity EU.“ Proto musí „zastavit postup od mezivládního k nadnárodnímu a zahájit obrat od některých trendů a tendencí z posledních desetiletí. Jsem silně přesvědčen o tom, že kořeny spočívají v protiliberálních, protidemokratických, protitržních, protikapita- listických a protiamerických postojích a ideologiích, které vidíme kolem sebe.“ Druhého dne Klaus své postoje „provzdušnil“; prý to až tak nemyslel, ale že by se Evropané měli zamyslet... Doma měla opozice haló, evropská média si Klausova bruselského vystoupení nevšimla: spory mezi federalisty a národovci na půdě bruselského spolku jsou vedeny ockjeho začátku. Čili se vlastně akce nevydařila. Pražská sněmovna se po debatě o Klausových názorech usnesla, že vstup do EU je prioritou české politiky. Zeman Klausovi doporučil, aby pro příště rozlišoval mezi svým soukromým názorem a postojem sněmovny. S tabákem obdobné zviditelňovací akce přišel prezident Havel. Republika podle něj podpoří úder proti Iráku, pokud „světové společenství“ dospěje k závěru, že je toho zapotřebí. Dosud se k rozšíření války proti terorismu otevřeně hlásí jen Spojené státy a Spojené království, Evropané jsou zdrženliví. Havel chce chránit lidská práva a svobody, jinak mu prý bombardování vadí. Před dvěma roky byl hradčanský pacifista stejně ostrý vůči Srbům. Později Klaus přednášel na ekonomickém fóru na pražském Žofíně a své „evropanství“ zopakoval. Je pro formální členství v Unii, ale „pro mne už je toho integrování dost.“ Profesor ekonomie věštil to, co trvá už několik tisíciletí: evropský východ se prý ve velkém superstátu stane chudou periferií. Klaus do Evropy chce-nechce. Na první pohled a některá jeho vystoupení roli chytré Horákyně odpovídají. Obecně je však jeho postoj jednak limitován nastávající volební kampaní, kde mu protibruselské výroky otevírají cestu k té voličské vrstvě, kterou před čtyřmi lety získal Zeman ostrou kritikou Klausových vlád a privatizačních poměrů, jednak se chová jako běžný západoevropský konservativní politik britského typu, jenž v Bruselu cítí finanční zálohu pro své národní ideály. Prostě chce Evropu jinou, národní, bez nadnárodních institucí, nicméně otevřenou: Já se na občanství v EU opravdu netěším. Doufám, že navždy budu občanem ČR. Chci se podílet na evropském integračním procesu.“ * * * Od ledna 2002 začala pod cizineckou policií fungovat nová služba na ochranu státních hranic. Ostraha se podle evropských dohlížitelů zlepšila, ale zadržování ilegálních migrantů je stále obtížné, zejména mezi ČR a Slovenskem. Slovensko nemá zájem jednat o jakékoliv změně současného hraničního režimu, která by nějak změnila právní postavení občanů obou zemí. Ostatně Unie od ČR vybudování schengenské hranice se Slovenskem požadovat nebude. STRANY První rok nového století zaznamenal v partajní sféře několik pozoruhodností. Ve třech z pěti sněmovních stran změnili vůdce. Občanští demokraté a komunisté zůstali beze změny (Klaus, Grebeníček), lidovci, partaj víceméně moravská, si vybrali leadra z Čech s nadějí, že udělají díru do antikleri- kální země (Svoboda). Rudí kapitalisté z Lidového domu mají v čele levičáka Špidlu, jenž vyseděl všechny režimy v ČSSD a zdědil tučný odkaz teatrálně hartusivého ale set- sakramentsky úspěšného Zemana. Dějiny parlamentní demokracie posunuli unio- nisté, když se rozhodli raději pro Libuši než Přemysla: první předsedkyní české partaje je pražská Moravanka Marvanová. 6 POLYGON 1/2002 [pageend8]ODS Pražští občanští demokraté vězí dlouho ve sporech. Primátor Jan Kasl je možná poněkud nekomunikativní, jak by se dalo říci při myšlence na kšeftíky. Klaus už několikrát v minulých třech letech svým hochům domlouval, marně. Když předsednictví regionální ODS obhájil Jan Bürgermeister, starosta nejdražších pozemků v republice, obvodu Prahy 1, dal se partajní vůdce slyšet, že s ním na čele pražské organizace do voleb nepůjde a že se vrátí na sever Moravy; v Ostravě dosud dvakrát triumfoval, jednou prohrál: se Zemanem. Nakonec hrál na jistotu a v polovině ledna se dal zvolit volebním leaderem v Praze. Máme na obzoru dívčí válku II: prof. Klaus má totiž proti sobě unionistku Marvanovou, kdysi oddanou aktivistku ODS, a Buzkovou ze sociální demokracie. ČSSD Spíše romantický socialista než sociální romantik Vladimír Špidla je optimista. Ke složení budoucí vládní koalice, o níž je přesvědčen, že musí existovat tak jako tak, řekl: „Rozhodující je politický obsah, a to, kdo bude schopen ho s námi plnit.“ Jinými slovy, stačí vhodné nastavení ventilků a Smůžete programy dofukovat podle komunistického případně jiného dechu. Který po volbách právě popadnete. ČSSD má v nejvyšším domě demokracie reprezentanty všeho druhu. Poslanec Vejvo- da rohoval ve sněmovně za zahrádkářský svaz a zákon na jeho podporu. Již jeho úvodní slova byla grandiózní: „Předstupuji před vás poprvé...“ Lumpárna neprošla ani hlasy vlastního tábora, distancovala se dokonce vláda. Zeman měl hezké vánoce. Vrchní soud zrušil rozhodnutí nižší instance o omluvě becherovkového premiéra novináři Březinovi a s ní spojené pokutě ve výši tři sta tisíc korun. Prognostikův výrok „Ivan Brezina měl důvěrnou smlouvu s ČEZ, tzn. že psal na objednávku ČEZ. A to už pokládám za formu korupce“ není podle soudce nijak na- padnutelný a jiné posouzení bylo „nesprávný právní krok“. Pikantní na případu Brezi- na/Zeman je totiž to, že premiér zopakoval novinářovo obvinění, ačkoli byl po prvním vystoupení svým informátorem z ČEZ upozorněn na to, že tvrzení o spolupráci s energetickým monstrem není pravdivé. S blížícími se volbami se opět silněji objevuje antikomunistický folklór u lidí, od kterých by to nikdo nečekal (srov. Polygon č. 6 a 7+8/01). Pp. z Lidového domu si pochvalují své Čisté ruce, Štrougalovi úřady chtějí dokázat, že věděl o likvidaci několika vnitrá- ků vlastními lidmi (srov. Polygon č. 6/01), a soudruzi. Jakeš a Lenárt prý, představte si, páchali vlastizrady. A komunisté, kteří zůstali ve své rodné straně, zase pokřikovali o procesech na politickou objednávku. - Ale kdo by je bral vážně, že (ty procesy...)? Koala Sněm Demokratické unie v Praze potvrdil ve funkci předsedy Ratibora Majzlíka a schválil integraci partaje s Unií svobody, Majzlík je jejím místopředsedou. Konečně se též formálně dostal na osvícené. Při vzniku DEU spatřoval v lidech z ODS pravé peklo, o ODA nemluvě. Dohodu o integraci s DEU krátce na to výraznou většinou odsouhlasilo prosincové sedmé republikové shromáždění unionist». Sloučení obou stran znamená mimo jiné to, že za nové seskupení nebudou moci kandidovat bývalí členové KSČ, neboť tak rozhodly slučovací dohody. - Salonní antikomunismus unionistů, jejich operace „čistý štít“ je ve spojení s bývalými národ- něfrontovními lidovci, rovněž očištěnými, žertovný. Téměř mám chuť říci, že mi jsou sympatičtější páníčkové než jejich pejsci. Sněm unionistů se zabýval mj. téměř sedmdesátimilionovým dluhem spřátelené ODA, (srov. např. Polygon č. 2/98). Spekulovalo se o jeho odkoupení, vyslovovány byly obavy, aby minipartaj nebyla vydírána. K tomu její předseda Michael Žantovský silácky: „ODA není a nebude ke koupi.“ V lednu dokonce s balvanovitou zarputilostí připomněl, že je historickým úkolem 4K „změnit charakter a styl politiky“. Šibalští lidovci ve snaze z tříkoalice vyrobit dvoukoalici tomu dali korunu, když občanské demokraty vyzvali k nemožnému, aby do poloviny ledna oznámili, jak dluh uhradí, nebo že s nimi nebudou hrát... Ještě praktičtěji se zachoval Ivan Mašek, do roku 1997 hvězda pravého nebe v dresu jednorožce ODA, později představitel ještě menší Strany konzervativní smlouvy. Dal se najmout za „tiskového mluvčího“ POLYGON 1/2002 7 [pageend9]známého severomoravského podnikatele z okruhu sponzorů ČSSD Radima Masného, hodlajícího dluh ODA odkoupit od České pojišťovny a partaj zrušit. Mašek, který to v parlamentu dotáhl na místopředsedu sněmovny, dodnes tvrdí, že neměl se stranickými financemi nic společného; nepochybně o nich však ví všechno. Asi politický přestup roku. - Nedělejme však z komára velblouda. Světová mediální megahvězda Putin, jenž se z důstojníka komunistické tajné služby stal po- sttotalitárním prezidentem celé Moskevské Rusi, se ve větru dějin také točí jako korouhvička a z bolševika se prý stal křesťanem. Na východě možná dobrý nápad, kudy do srdcí lidí. Na západě téma již vyčpělé: v Německu naměřil jeden průzkum, že pouhých dvanáct procent dotazovaných oddaně věří v křesťanského boha. ■ k žt -k Jistý František Rigo z České Lípy roku 1992 vytáhl za více než sto milionů korun na třech úvěrech na neuskutečněné podnikatelské operace ze zkrachovalé Kreditní banky Plzeň. Z milionů kapičku, necelých dvě stě tisíc, věnoval ODA. Teď je před soudem a býwilé vedení Aliance prý nemělo tušení o původu darovaných peněz. Rigo si za to pořídil starožitnosti, luxusní auto, vilu. Bývalý předseda Jan Kalvoda netuší proč, jak a náč, dnešní předseda a senátor Žantovský hovoří o spiknutí. Jeho vychytralý místopředseda Daniel Kroupa, který byl na rozdíl od Žantovského ve vedení ODA v době přijetí daru, také mlčí: „Nemám k tomu mandát.“ Ostatní Republika nemá zastoupení v Mezinárodním olympijském výboru: oštěpař Jan Železný a bývalá gymnastka Věra Čáslavská z něj odstoupili. Legendární Čáslavská pro dlouhodobou nemoc, Železný se chce ještě věnovat atletické kariéře. Jiný člověk z velkého sportu, bývalý předseda fotbalového svazu František Chvalovský, se konečně na Silvestra dostal z vyšetřovací vazby (viz Polygon č. 5/01). Jeho bývalý svazový více Gottwald se už třetí měsíc skrývá a policie obvinila několik bankovních úředníků zapojených do úvěrových podvodů velkouzenáře Chvalovského. * * * Bývalý šéf StB Alojz Lorenc byl v Bratislavě odsouzen k patnáctiměsíčnímu podmíněnému trestu za nezákonné zatýkání disidentů před listopadem 1989. Teflonový Železný Vyšetřovatel zmírnil v prosinci dubnové obvinění Vladimíra Železného z poškozování věřitele na pokus o spáchání tohoto trestného činu (viz Polygon č. 7+8/01 a předcházející čísla), ale něco za něco: po šestihodino- vém výslechu poslal ředitele televize Nova do cely předběžného zadržení. Televizní rytíř v base přespal, než soudkyně Edita Beranová návrh na vazbu zamítla. V teplákách ovšem zůstává Železného právník Aleš Rozehnal. „Dobře to dopadlo, jak vidíte,“ řekl Železný novinářům po propuštění. Odmítl spekulaci o tom, že se na policii zhroutil: „A proč? Proč bych se hroutil? Teflonoví lidé se ne- hroutí.“ Lehké to však nemá. Do pražské galerie Zlatá husa, která spravuje jeho někdejší sbírku, přišly v polovině prosince za asistence policie a justiční stráže soudní exeku- torky a sepsaly majetek. Poměry v Čechách už zřejmě pro nereznoucího Železného dozrály. Generální ředitel Novy se úspěšně usazuje u našeho východního souseda. Slovenská televize Global, Železného nejnovější akvizice, se na jaře přejmenuje na JOJ TV a začne dobývat mediální tržiště západokar- patské republiky. * * * Před vánocemi Rada pro rozhlasové a televizní vysílání odebrala vysílací licenci společnosti RTV Galaxie Martina Kindernaye. Po neprůhledných sporech s bývalou servisní společností TV3 rada usoudila, že byla majitelem licence uvedena v omyl. Spor mezi TV3 a Kindernayem vypukl poté, co se rozhodl převést licenci na svou společnost RTV Galaxie. TV3 a společnost EMV, financující její chod ze zahraničí, obvinily Kindernaye z porušení závazků a požadují po něm smluvní pokuty ve výši 105 milionů korun. Zcela zmatečný propletenec vztahů uzavřel projekt, jemuž kromě diváků na lokálních kabelových okruzích a částečně v Praze věnoval pozornost málokdo (o jeho začátcích viz Polygon č. 4/00). Česká televizní scéna je již delší dobu v majetkoprávní turbulenci a co do vysíla8 POLYGON 1/2002 [pageend10]né náplně zjevně v krizi. Stanice nevědí, co vysílat, aby to tři až deset procent posluchačů a diváků neurazilo, ale přesně vědí, co zaujme devadesát až devadesát sedm procent ostatních, aby jim to neodvysílaly. Celosvětové skuhrání nad úrovní televizního a rozhlasového vysílání je svým způsobem hanebnou kuriozitou. Tzv. intelektuálové nebo dokonce opravdu vzdělaní lidé láteří a bědují nad zaměřením zpravodajství a dalších relací státních/veřejných stanic, ale nikdo nenaříká nad okolností, že pro naprostou většinu lidí vázaných na blikavé medium jsou pořady málo obscénní, málo vulgárně humorné, málo děsivé a příliš přemýšlivé! To vše jde ruku v ruce se světem občanské samosprávy. Spotřebitel mediálního zboží je tentýž jako spotřebitel politického. Ostatně obé v posledním desetiletí všude v Evropě splynulo do jednoho nabídkového balíčku. Ani zde konzument nehledí na „kvalitu“ a ani nemůže: musí vzít, co je na pultu. Prezident Václav Havel ulehl v prosinci do nemocnice s vážným zápalem plic a domů do Lán se vrátil až po Vánocích. V lednu odjel do královského sídla na Kanáry. Na rozdíl od konce loňského roku bylo letos v politice méně pouličních a mediálně načechraných scénických vystoupení (srov. Polygon č. 1/01). Prezident měl sice loni opět své určité dny, zato několikrát zabodoval proti prognostické koalici u Ústavního soudu, takže neprošly úpravy volebních pravidel ani korporativní usnesení o partajních samoobsluhách (viz Polygon č. 2 a 3/01). Nemít problémy zdravotní, byl to pro něho nepochybně rok úspěšný. Určitě Havla potěšila informace pražské policie, že mu v podhradí loni výrazně ubylo kapsářů. Jistě pochopil, že méně zlodějů rovná se dobrý vládce s přísnými služebnými. A to už je, s heslem „Pravda vítězí“, opravdovým otvírákem pro budoucí slabikáře tuzemských a světových dějin. Místo starého hesla „Buduj socialismus, posílíš mír,“ v oněch slabikářích asi také bude motto doby po pádu berlínské zdi: „Dělej business, posílíš demokracii.“ Praha, 13- ledna 2001 Přehled hospodářské politiky DUŠAN NOVÁK Základní ukazatelé Inflace se postupně snižuje. V září dosáhly spotřebitelské ceny 4,7 % proti stejnému měsíci předchozího roku, v říjnu zůstala celková hladina spotřebitelských cen vůči září na nule a v listopadu ve srovnání s říjnem se ceny dokonce snížily o 0,1 % a roční inflace klesla na 4,2 %. Proti maximu minulého roku 5,9 % se listopadová inflace snížila o 1,7 %. Příznivý vývoj způsobila především nafta, jejíž cena klesla o 4 %, a mírné snížení cen potravin i nealkoholických nápojů. Z celkových vlivů značně působí ochlazení světové ekonomiky, posilování koruny vůči dolaru a konkurence velkých obchodních řetězců. Míra nezaměstnanosti se v listopadu zvýšila o jednu desetinu na 8,5 % bez práce bylo 439 tisíc osob. Příčinou je ukončení prací v zemědělství i stavebnictví a také poptávka zahraničních firem po pracovní síle je nižší. Tyto firmy mají problémy s odbytem, proto se snižuje jejich odběr zboží od českých podniků. Počet volných míst klesl na 57 tisíc, na jednoho nezaměstnaného připadalo 7,8 uchazeče o práci. Další vývoj bude v tomto roce záviset na investujících podnicích, zda neodloží svoje plány na rozšiřování kapacity. Nejvíce postiženým okresem zůstává Mostecko, které vykázalo míru nezaměstnanosti 21 %. Vývoj cen i nezaměstnanosti v posledním měsíci roku pokračoval dosavadním tempem. V prosinci se ceny zvýšily jen o 0,1 %, celkový vzestup za minulý rok činil 4,1 %. MíPOĽYGON 1/2002 9 [pageend11]ra nezaměstnanosti se k 31. prosinci zvýšila na 8,9 %. Úřady práce evidovaly téměř 462 tisíc nezaměstnaných a volných míst bylo k disposici 52 tisíc. Na jedno volné místo bylo v průměru skoro 9 uchazečů. Zahraniční obchod v říjnu vykázal schodek 11 mid. Kč. Deficit je nižší o 5 mid. v porovnání se stejným měsícem minulého roku, neboť vzrostl dovoz v běžných cenách o 4,7 % a vývoz o 10,1 %. Na růstu se opět podílely zejména stroje a dopravní prostředky, jejich dovoz je vyšší o 9, vývoz o 13 %. Nejvíce se zvýšil vývoz výpočetní techniky a telekomunikačních zařízení. Dle odborníků schodek neohrožuje stabilitu české ekonomiky, oslabení hospodářství v Německu se zatím neprojevilo. - Vláda se snaží zabránit dovozu levnějšího cukru, a proto zvýšila clo na kakaový prášek o 113 %. Nařízení bude platit jen 200 dnů, do této lhůty musí české podniky dokázat, že dovoz těžce poškozuje výrobce cukru. Evropská unie má celý systém, kterým chrání své podniky před dovozem cukru i v potravinách. Pro cukr platí přísnější kvotace než pro mléko, proto je ochrana proti dovozu tak obtížná. Posudek Evropské komise Evropská komise (EK) zveřejnila 13. 11. hodnotící zprávu jednotlivých kandidátských zemí. O ČR pojednává 118 stran, které republiku označují jako ekonomiku tržní. Ve srovnání s minulými posudky je za rok 2001 jednoznačně příznivější a vytváří předpoklady, že komise příště doporučí ČR pro přijetí. Brusel především chválí, že se proti roku 2001 zlepšil stav soudnictví. ČR však musí dále urychlit soudní projednávání případů, posilovat prosazování rozsudků a věnovat se vzdělávání soudců i státních zástupců. Částečně se zlepšilo postavení romské menšiny, ale řada Romů trpí určitou diskriminací. Ekonomické ukazatele prokazují lepší výsledky, nízkou inflaci a vyšší hospodářský růst. Problémem jsou schodky státních a veřejných financí. Pokrok rovněž nastal při zavádění zákonodárství podle evropských norem. Ale již od roku 1997 každoročně zprávy kritizují, že ČR nemá zákon o státní službě. Brusel považuje za klíčovou otázku zlepšení práce státních úředníků, neboť na těchto osobách záleží nezávislá, profesionální a odpovědná veřejná správa. Po třech letech levicové vlády je diskuse o služebním zákoně opět na začátku. Zákon sice vláda navrhla loni v listopadu, letos na jaře ale spis stáhla, protože narazil na odpor čtyřkoalice i ODS. Nelíbila se definitiva a příliš velké výhody pro státní zaměstnance. Slib vymýtit korupci se v prohlášeních vlády opakuje pětkrát a ještě byl posílen akcí „čisté ruce“. Tato kampaň však přinesla jen dílčí výsledky, odsouzeno bylo pouze několik viníků. Pozice ČR se v mezinárodních tabulkách stále propadá, v roce 1997 byla 27, o roky později klesala na 37., 39. a 42. místo. V minulém roce se dělí s Bulharskem o 47. pořadí, Maďarsko je 31, Polsko 44. a Slovensko 51. - Česká rafinérská společnost rozesílá obchodním partnerům dopisy, ve kterých upozorňuje na možnost „neetického chování“ svých pracovníků. Mluvčí rafinérií tvrdí, že jde pouze o předběžné opatření, které prosadil spoluvlastník - americká firma Conoco. Nebylo možné zjistit, zda oznámení posílají také jiné firmy. Jejich mluvčí však tvrdí, že kontrolní odbory stíhají důsledně všechny nepravosti. Nejvíce podvodů se odehrává u pojistných událostí. Specializovaný odbor České pojišťovny jich odhalil za prvních devět měsíců minulého roku pět set s celkovou škodou převyšující 120 milionů Kč. Předmětem kritiky EK je časté udělení veřejné objednávky bez vyhlášení soutěže. Zákon sice tento postup umožňuje, ale pouze v mimořádných případech. Před časem vláda udělila zakázku v hodnotě několika miliard korun polostátní akciové společnosti Český Telecom. Následně však nikdo z odpovědných úředníků nedokázal vysvětlit, proč oslovili pouze jednu firmu bez ohledu na konkurenční nabídky. Stejně vláda postupovala při výběru poradců pro privatizaci energetiky, plynárenství a petrochemie. Rozpočet Vláda předložila 9. 11. v parlamentu druhé vydání státního rozpočtu 2002, ve kterém přistoupila na všechna doporučení sněmovny. Příjmy státu by měly činit 690 mid. a výdaje 736 mid. Kč. Výsledný schodek by měl být 46 mid., tj. o šest miliard méně než původně. Nový rozpočet zmírňuje optimismus vlády při výběru daní a snižuje očekávanou 10 POLYGON 1/2002 [pageend12]ztrátu České konsolidační agentury na 34 mid. Kč. Rozpočet zvyšuje dotace vysokým školám o dvě miliardy, přidává miliardu krajům a zřizuje zvláštní fond ve výši 1,1 mid. Kč, ze kterého budou ministerstva čerpat podle nových bezpečnostních potřeb. Penězi z privatizace bude stát přednostně splácet dluhy. Pro vládní návrh hlasovali sociální demokraté a ODS. Konečná podoba státního rozpočtu, schválená 18. 12., se neliší od jeho druhého vydání, celkové součty i schodek jsou stejné. Poslanci se snažili pomoci svým voličům a navrhovali různé dotace na stavbu školy, opravu silnice atd., ale většinou neuspěli. Asi stovka návrhů neubrala prakticky nic na rozpočtové rezervě, neboť kdo navrhoval vyšší výdaje, musel také vyslovit, odkud chce vzít peníze. Vláda odmítla zvýšit platy státních zaměstnanců již od ledna místo od dubna. Rozpočet schválila ODS a soc. dem. Opozice kritizovala, že výdaje státu směřují hlavně na důchody, sociální dávky a nejrůznější dotace, kabinet nehledal žádné úspory. Příliš optimisticky je navržená hlavně příjmová strana plánu státních financí, stejně tak růst HDP o 3,8% považují analytici za nepřiměřeně vysoký. Loňský rozpočet skončil historickým schodkem, neboť výdaje státu převýšily příjmy o 67 mid. Kč. Samotný rozpočet vláda naplánovala s deficitem 49 mid. Kč, nad tento rámec však vydala 5 mid,. Kč lidem, kteří přišli o vklady v kampeličkách a 4,2 miliardy zemědělcům na ztráty způsobené suchem. Koncem roku ministerstvo vykázalo, že do rozpočtu přišlo téměř o 10 mid. méně než vláda plánovala. Více vybraných daní z příjmů a sociálního pojistného nestačilo pokrýt 18miliardový výpadek z prodeje UMTS a 15 mid., které chybí při výběru DPH. Státní dluh vzrostl o téměř 56 mid. na celkových 345 mid., to je o 3,2 % MHD více než připouští eurozóna. Veřejný dluh vystoupil až na 418 mid. Kč. Daně Ministerstvo financí provádělo od října do poloviny listopadu daňové kontroly ve vybraných velkých firmách v Praze. Pomáhalo i 40 finančních odborníků z jiných okresů, celkem asi 80 úředníků hledalo nejen neplatiče, ale také případy, kdy si plátci daně DPH nárokovali vrácení daně ve větší výši, než měli nárok. Celkově přinesla tato akce státní pokladně 100 mil. Kč, 69 mil. ušetří finanční úřady za neoprávněné vracení DPH a 9 mil. jako dodatečně vyměřenou DPH. Kontroloři prozkoumali hlavně situaci u plátců, jejichž nároky na vrácení daně jsou vysoké. DPH je z hlediska kontroly nejméně problémová. Náročnější úkoly mají finanční úřady ještě před sebou. Daňové nedoplatky překročily 100 mid. Kč a dvě třetiny jsou prakticky nevymahatelné. Zvláštní obchody bez daně, tzv. duty tax free (DTF), povoluje Ministerstvo financí a v ČR jich pracuje celkem 13. Normální podnikatel zaplatí za krabičku cigaret na cle a daních 25 Kč, DTF obchody však nic. Za posledních sedm let zaplatilo těchto 13 firem asi 2 mid. Kč na daních z příjmu (HN 26. 11.), proto můžeme jejich celkový zisk odhadnout asi na 5,5 mid. Kč a obrat na 183 mid. Stížnosti normálních obchodníků proti nerovné soutěži zůstávají však stále bez odezvy. EU zásadně nesouhlasí s těmito obchody, ale DTF pokračují ve své činnosti a majitelé tvrdí, že při ukončení jejich činnosti přijdou stovky lidí o práci. Ve skutečnosti však poptávka po zboží zůstane v podstatě stejná, jen bude zatížena daněmi, kterými stát nyní ztrácí asi 5 mid. Kč ročně. Mzdy Ve 3. čtvrtletí m.r. vzrostla průměrná mzda meziročně o 8,9 %, tedy o 1183 Kč na 14 410 Kč měsíčně. Spotřebitelské ceny se v uvedeném období zvýšily o 5,4 %, reálná mzda tedy stoupla jen o 3,3 %. Zvýšení průměrné mzdy nepředstavuje ohrožení cenové stability. Pokud v prosinci dosáhne HDP alespoň 3% vzestupu, bude se přírůstek produktivity práce přesně rovnat zvýšení reálné mzdy. Nejvíce rostly platy ve státním sektoru, přesto jsou asi o 2500 Kč nižší než v podnikatelské sféře (12 467 Kč). Nejvíce dostali přidáno zaměstnanci bank (17,6 %), neboť peněžní ústavy se snaží udržet kvalitní zaměstnance. Nejméně berou pracovníci textilního průmyslu a služeb, kterým letošní rok na platech nepřidal. Rozděleno podle krajů, nejvíce pobírají Pražané, zhruba 18 tisíc, nejméně obyvatelé Olomouckého kraje, o něco více než 12 tisíc. Letos vzrostou platy o něco méně. Státním zaměstnancům by se měly příjmy zvýšit POLYGON 1/2002 11 [pageend13]o 8 %, pravděpodobně až od dubna. Roční růst mezd úředníků, učitelů anebo soudců se bude pohybovat kolem 6,5 %. V Českomoravských dolech mzdy vzrostou o 5,5 %, ve strojírenském gigantu Vítkovice o 7,5 a v ČEZ o 8 %. Guvernér ČNB soudí, že mzdové představy odborářů jsou na horní hranici možného, ale v zásadě se shodují s představami ČNB. Pokud ekonomika poroste nižším tempem než 3 %, růst mezd by měl být pomalejší. Inflace by se měla pohybovat koncem minulého roku kolem 3,75 %, produktivita práce se zvýšit o 4,7 %. Sociální Vláda zvýšila minimální mzdu o 700 Kč od 1. ledna tohoto roku na 5700 Kč. Od tohoto zvýšení si slibuje větší zájem nezaměstnaných o práci, neboť rozdíl od životního minima 4100 Kč je již 15 %. Odbory kromě motivačního účinku hodnotí kladně také odstranění takzvaných černých mezd. V mnohém pohostinství platí, že pracovníci pobírají plat a k tomu určitou část mimo výplatní listinu v hotovosti, ze které se neplatí např. nemocenské. Odborníci však upozorňují, že zaměstnavatelé zkrátí raději zaměstnancům s nízkým příjmem úvazek, než by jim přidali, anebo některé propustí. Podle Svazu průmyslu a dopravy určití zaměstnavatelé nebudou mít na vyplácení vyšších minimálních mezd peníze. Nová sazba dosahuje 39 % průměrného výdělku. V souvislosti s minimální mzdou zvýšili ministři mzdové tarify, nejnižší dosáhne 5700 Kč, nejvyšší 12 800 Kč. Nájemné se od 1. 7. stanoví cenovým výměrem, který nahradí nynější vyhlášku. Ústavní soud ji zrušil, neboť dosavadní způsob regulace znemožňuje pokrytí oprávněných nákladů i dosažení zisku, a proto je protiústavní. Zvýšení bude činit 5 až 7 %, obce nemusí nájemné zvyšovat. Pro výpočet činže se započítá plná plocha všech obytných místností a k tomu poloviny balkónů, lodžií a teras. Komory, sklepy a koupelny se dosud započítávaly jen polovinou obytné plochy, nyní se do základu zahrnují celé. Regulace nájemného se týká asi 30 % celkového bytového fondu. Dálkové teplo podraží o 5 %. Občanské sdružení majitelů domů považuje zvýšení nájemného za pouhou valorizaci a podá stížnost k Ústavnímu soudu, | sdružení nájemníků s postupem vlády souhlasí. Ve struktuře českého průmyslu se mnoho mění, jak ukazuje příklad jedné vesnice. V obci Strání-Květná na pomezí Moravy a Slovenska očekává výpověď 400 pracovníků místní sklárny, která je zde v provozu již 200 let. Vedení firmy tvrdí, že závod musí uzavřít, poněvadž jeho provoz je nerentabilní a zboží neprodejné. Na provozu tohoto jediného podniku v okolí jsou závislé celé rodiny. Nejbližší město je Uherský Brod, kde zbrojovka asi bude rovněž propouštět. Zaměstnanci by se mohli uplatnit v jiných sklárnách, pokud by se přestěhovali. Rozčilení dělníci chtěli napadnout generálního ředitele firmy, který oznamoval zánik podniku. Manažera musela nakonec chránit zásahová jednotka, ale při zásahu nebyl nikdo zraněn ani nebude stíhán. Elektřina Energetický regulační úřad nejprve vyhlásil, že v jednotlivých oblastech porostou ceny elektřiny různě, ale během několika málo dní svoje stanovisko opravil a ceny po nátlaku politiků budou všude stejné. Elektrická e- nergie bude plošně dražší o 9,9 %. To znamená, že se odkládá náprava cen, neboť ty firmy, které měly zdražit nejméně, budou v příštím roce posílat část svých zisků těm společnostem, které mají nejvyšší náklady. Plyn zdraží průměrně o 5,1 %, ale pohyb ceny tohoto dováženého produktu, kterou naše úřady neovlivňují, se bude vyvíjet podle oblastí, nejvyšší růst cen bude činit 6 %. Regulátor vyhlásil i maximální zdražení tepla pro příští rok 16 Kč za jeden gigajoul. ČEZ se pravděpodobně zúčastní privatizace slovenských rozvodných společností: západní, střední a východoslovenské, kde se bude ucházet o 49 % podíl. Rovněž se zúčastní soutěže o vedoucího výrobce elektřiny Slovenských elektráren na 45 %. ČEZ by mohl proniknout dále na východ do Zakarpatské Rusi aneb na Ukrajinu. Toto rozšíření působnosti by ČEZ zhodnotilo, neboť někteří zájemci o koupi chtějí využít společnost jako nástupní podnik pro další rozšíření. Soutěže vyhlásí SR začátkem roku a nový vlastník o zájmu definitivně rozhodne. Od začátku roku se zvyšují ceny za kWh pro odběr od majitelů malých elektráren 12 POLYGON 1/2002 [pageend14]nt 1,10 Kč na 1,50 Kč. Kromě toho nebudou přispívat státním akciovým společnostem za spoluužívání jezů. Údajně je podpora malých elektráren v zemích EU mnohem významnější. Tyto zdroje se podílejí na dodávkách energie v ČR 1,5 až 2 %, v EU průměrně 6 %. Nové ceny mohou výstavbu nových zdrojů nebo rekonstrukci nefunkčních zařízení podnítit. Je však málo zájemců, jde spíše jen o nadšence. Temelín Projekt vybudování atomové elektrárny Temelín vznikl již v roce 1981 a o pět let později začaly přípravné práce. Stavební povolení získala elektrárna na dva bloky a betonáž začala 1988. V září 1992 americká firma Westinghouse Electric Corporation získala zakázku na dodávku automatizovaného systému řízení i jaderného paliva. V lednu 1993 předseda vlády Klaus potvrdil dokončení Temelína. Podle expertů první blok bude do zkušebního provozu uveden v polovině roku a druhý o 12 měsíců později. Jednání 30. listopadu mezi premiéry Rakouska a ČR odstranilo některé problémy stavby. Podle podepsané smlouvy Rakousko se vzdalo požadavku na pozastavení provozu elektrárny po dobu určitých úprav. ČR provede analýzu systému rozvodů páry a vody, pokud najde zlepšení, zvýší bezpečnost, postaví například ochrannou zeď mezi potrubími. Dále získá atesty pro pojistné ventily, prozkoumá odolnost tlakové nádoby proti změnám teploty, proti zemětřesení, možné těžké havárii aj. Temelín v současném stavu odpovídá českým i americkým normám, ale jeho bezpečnost je možné pozvednout ještě na vyšší úroveň za cenu 100 mil. Kč, které si splnění dohody vyžádá. Rakouská Elektrizitáts-Controle zakázala, že Česko nesmí vyvážet elektřinu do Rakouska. Údajně se vychází z posudku tepelných a jaderných elektráren 21 zemí, které nejsou členy EU. Zákaz dovozu se týká patnácti zemí, mj. Maďarska, Slovenska a Slovinska. Dovoz má povoleno Polsko, Bělorusko, Lotyšsko, Moldavsko i Albánie. ČEZ tvrdí, že tím Rakousko chrání trh před konkurencí. Ministerstvo průmyslu ČR se domnívá, že toto omezení porušuje pravidla volného trhu s elektřinou. Země s povolením dovozu nemají atomové elektrárny, ale mnohé potíže s odsířením, např. Polsko, ale to Rakousku nevadí. Opět Kožený Představenstvo Harvardského průmyslového holdingu od začátku listopadu vykupovalo akcie těch klientů, kteří o to požádali, 20 akcií - kus za 600 Kč. HPH odhadovalo, že odkup bude požadovat asi 60 tisíc akcionářů a jako první proplácelo nejstarší osoby, posílalo jim 11 400 Kč za kupónovou knížku. Zbytek doplatí po odečtení asi 200 Kč poplatku po uvolnění obchodu. V návrhu prodejní smlouvy je však dodatek, že pokud k němu nedojde, budou muset akcionáři zálohu vrátit. Komise pro cenné papíry (KCP) však zakázala s akciemi obchodovat, poněvadž stav majetku firmy je nejistý. Členové představenstva HPH tvrdí, že na smlouvě o výkupu není nic nezákonného. KCP však 21. 11. opět vyzvala vederní HPH, aby ukončilo uzavíraní smluv s klienty. Za týden HPH pozastavil odkup akcií, údajně aby nedával najevo pohrdání státním úřadem. Od začátku října, kdy HPH odkup nabídl, vyplatil 6 tisíc nejstarších drobných akcinářů. V polovině prosince však policie ohlásila, že zabránila převodu jedné miliardy korun z účtu HPH na jednu kyperskou firmu. Tuto miliardu chtěl HPH později použít pro další výplatu akcionářů. Okamžitým důvodem pro převod však byl údajně vyšší úrok, který peníze v zahraničí poskytují. Vyšetřovatelé k případu uvedli, že Kožený odčerpal v letech 1995 až 1997 z Harvardských fondů akcie v hodnotě 11,5 mid. Kč. Původní akcie vyměnil za cenné papíry nižší hodnoty a tím fondy vytuneloval. Nyní k tomu měla posloužit i miliarda převáděna na Kypr. Vyšetřovatelé proto obviňují Koženého a několik dalších osob z podvodu, za který hrozí až dvanáct let vězení. KCP se domnívá, že by HPH mohl dále poškozovat akcionáře nelegálními převody majetku. Proto v lednu rozhodne soud, zda bude vyplácení akcionářů pokračovat. Průmysl Hrubý domácí produkt mírně roste, ve třetím čtvrtletí se zvýšil o 3,2 %, nejvíce se na vzestupu podílely investice a spotřeba domácností. Vyšší výkon ekonomiky podporoval zpracovatelský průmysl, doprava, telekoPOLYGON 1/2002 1 3 [pageend15]munikace a podnikatelské služby, pokles nastal v zemědělství, pohostinství a ubytování. Provoz nových kapacit s moderními technologiemi a tím kvalitnějšími výrobky jsou hlavním důvodem, že se zatím na české ekonomice neprojevuje celosvětové ekonomické zpomalení. Průmyslová výroba v říjnu meziročně vzrostla o 4,1 %. Rovněž stavebnictví odolává recesi, neboť stavební výroba se zvýšila meziročně o 7 % nominální mzda o 7,7 % na 16 032, produktivita práce o 6 %, ale reálná mzda jen o 3,2 %. Ministr vnitra podepsal 23. 11- smlouvu století o dodávce 46 tisíc pistolí v hodnotě 460 mil. Kč pro Českou zbrojovku z Uherského Brodu. Zkoušky pistolí vyrobených podle požadavků policie probíhaly několik let. Komisaři vybírali z padesáti kusů zbraní, které zbrojovka neustále upravovala podle zadávaných požadavků. Poslední zkoušky probíhaly v květnu a na přelomu října a listopadu. V květnu neodpovídala pistole zkoušce v blátivém prostředí. Při posledních zkouškách si komisaři přáli zjemnit odpor spouště, ale tento požadavek by mohl způsobit potíže „policistům na ulici předčasným výstřelem“. Údajně by kladeným velmi přísným kriteriím nevyhověla žádná z pistolí světových značek. Ke dni 30. 6. 2001 v ČR podnikalo něco přes dva miliony ekonomických subjektů včetně fyzických osob. Z nich bylo přibližně tisíc státních podniků, 210 tisíc obchodních společností, 14 tisíc akciových společností all tisíc družstev. Samostatných podnikajících rolníků bylo zhruba 100 tisíc. Nejvíce subjektů podniká v obchodě, opravnách motorových vozidel a prodeji spotřebního zboží. Dále jsou v pořadí nemovitosti a jejich pronájem, služby podnikatelům, na třetím místě je průmysl se 271 tisíci a stavebnictví se 228 tisíci podnikatelů. Skutečnou podnikatelskou činnost, která je jediným hlavním povoláním, provádělo v polovině roku 688 tisíc podnikatelů. Státní podnik Československá automobilová doprava Praha-západ (ČSAD) vykazuje typický vývoj nesprávně řízeného podniku. ČSAD vykazovalo záporné výsledky po celá 90. léta. Loňské odvolání). Císaře, pověřeného řízením, pro střet zájmů již nezabránilo konkursu. Císař byl majitelem spediční firmy Logtra Internationale, která s ČSAD obchodovala. Na plachtách vozů ČSAD byla reklama Logtry. Tato firma během pětiletého Císařova působení podle dokladů splnila téměř padesát smluv. Kolik ČSAD provedla pro Logtru služeb mimo fakturované, nebylo možné zjistit. Kromě jiných dalších nedostatků stavební firma Svoboda neměla na zaplacení za prostory pronajaté od ČSAD, a proto platila formou dodávky stavebních prací. Zda odvedené práce hodnotou odpovídaly dlužné částce, není možné posoudit. V září minulého roku byl na podnik prohlášen konkurs a dluhová zátěž se rychle zvyšuje, podnik neplatí zdravotní a sociální pojištění (1 milion měsíčně), mladší zaměstnanci odcházejí. Zemědělství Vláda vydala 23. 11- novelu „o podporách za uvedení půdy do klidu“. Vládní nařízení upravuje poskytování podpor podle zkušeností z minulého roku. Tyto podpory již dlouhodobě využívá Evropská unie. Udržují rolníky i v méně příznivých oblastech, kde se pro vysoké výrobní náklady nevyplácí tradiční zemědělská produkce a v horších přírodních podmínkách je v ČR přes dvě třetiny území. Ministerstvo zemědělství na podpory pro letošní rok navrhlo vyčlenit 650 mil. Kč, za jeden hektar půdy uvedené do klidu se vyplácí 5500 Kč. Dalších 200 až 600 Kč pak zemědělec dostane za každý hektar ostatní orné půdy. Žadatelé nesmějí mít dluhy u finančních úřadů. Sněmovna se 11. 12. usnesla, že stát musí před vstupem do EU naše vinařství podpořit, neboť v EU žádný zemědělec nesmí zakládat nové vinice. Levicoví zákonodárci prosadili zřízení vinařského fondu, do kterého každý zpracovatel popř. dovozce bude odevzdávat 1 korunu z litru a 350 Kč z hektaru. Tak by se vybralo přes 100 mil. Kč a 150 mil. přidá stát. Tuzemští vinaři souhlasí s tím, že obor potřebuje státní podporu, ale nelíbí se jim, že o použití těchto peněz budou rozhodovat úředníci. V těchto případech se vždy otevírá prostor pro korupci. Pěstitelé vína o tento fond velký zájem nemají. Potravináři budou požadovat od letošního roku až ke vstupu do Unie od státu nejméně 1,5 mid. Kč ročně. Pokud nebudou jejich firmy více investovat do modernizace výrobních technologií a marketingu, řada z nich 1 4 POLYGON 1/2002 [pageend16]v konkurenci neobstojí. Ministerstvo zemědělství a Státní veterinární správa hodnotila 16 tisíc potravinářských provozů a zjistila, že asi čtvrtina firem je již připravena velmi dobře, ale téměř pětina by zřejmě vstup do unie nepřežila. Ročně však chybí podnikatelům v oboru asi 5 mid. Kč. Podle stále platného zákona jsou zemědělská družstva povinna dohodnout se s lidmi, kteří v nich mají majetkové podíly a tento majetek jim vydat. Politici levicového zaměření chtěli tuto povinnost zmírnit a proto družstva přestala podíly vracet. Pravicoví politici však usilovali o důsledné vypořádání majetkových podílů, neboť jde o majetek za 12 mid. Kč. Současná sněmovna se na novém zákoně neshodla. Černá kronika Prezident Havel se v Brně setkal s nejvyšší státní zástupkyní Benešovou, která připomenula, že v jejím resortu již rok pracují odbory specializované na hospodářskou kriminalitu, které se nyní zabývají 56 závažnými ekonomickými případy se škodou za 22 mid. Kč. Do konce roku 2002 soudy uzavřou šest největších případů souvisejících se zločiny komunismu. Jde např. o tzv. asanaci, při které byli signatáři Charty 77 nuceni k vystěhování, vyšetřovatele Grebeníčka za údajné mučení politických vězňů a komunistického agenta Minaříka, který připravoval pumový útok na mnichovské sídlo Rádia Svobodná Evropa. Soudní přelíčení s Gre- beníčkem bude pokračovat v lednu, neboť zdravotní problémy nemohou brzdit uzavření případu. V Německu byl nacista Malloth souzen i při špatném zdravotním stavu. Podle policejního prezidenta Koláře stát sice trestá zločince, ale nedaří se vždy dohledat ukradený majetek a vrátit poškozeným lidem. Roku 2000 se z odcizených 63 miliard Kč podařilo získat pouze 240 milionů. Odborníci tvrdí, že podle současných zákonů nemůže stát vždy zabavit majetky, které se pachatel snaží ukrýt. Policie zná tři účty, na které směřují peníze od stovky Vietnamců a odtud do zahraniční. Je rozpor mezi tím, co posílají a co přiznávají na dani. Lidé jsou schopni obhospodařovat majetek, který ukradli, i z vězení. Než se podaří případ předložit soudci, jsou špinavé peníze dávno mimo dosah úřadů. Policie proto vytvořila zvláštní tým „Výnosy“, který se snaží zjišťovat majetkové poměry pachatelů. Nedokonalé zákony řadí ČR mezi státy s neúspěchy při boji s ekonomickou kriminalitou. Skutečností však je, že mnohá ustanovení o náhradě škody, propadnutí majetku pachatele, peněžitém trestu se plně nevyužívají. Výsledky loňského roku jsou příznivější, neboť se podařilo zajistit nakradený majetek za 1,11 mid. Kč. Kriminalita letos poklesla na celém území státu. Z hlediska struktury se na celkovém počtu trestných činů nejvíce podílejí majetkové delikty 235 tisíc (71 %), které oproti loňsku poklesly o necelých 10 %. Podobnou tendenci má i křivka krádeží, kterých bylo asi o 5 % méně. Na prvním místě vystřídala tzv. obecnou kriminalitu hospodářská trestná činnost. Podezření bez výsledku Ministerstvo obrany se zabývá již dva roky několika spornými zakázkami. Policie stále vyšetřuje nákup protitankových střel ŠTURM za desítky milionů korun. Armáda si objednala nové střely, od dodavatele však získala starší. Teprve letos reklamovalo MO padáky VTP-100 za necelých 200 mil. Kč přesto, že je odebralo již před 4 roky. Výrobce reklamaci neuznal. Vojáci pořídili 30mm munici Jalovec, která nevyhovovala armádním předpisům. Policie podezírá vojáky i civilní úředníky, že zmanipulovali za úplatu výběrové řízení při nákupu výškoměrů pro letouny L-39 a MiG-21. Tvrdík označil přístroje z Mikrotechny Modřany za dlouhodobě poruchové, které snad měly i podíl na havárii dvou strojů MiG-21. MF DNES (3. 12.) analyzovala dary politických stran s určitým odstupem od jejich zveřejnění. V Olomouci staví firma Mera, dala 30 tisíc lidovcům, 45 tisíc ODS a 100 tisíc Unii svobody. Zakázku získala bez výběrového řízení, na které nebyl čas. V Pardubicích firma Miros věnovala lidovcům 100 tisíc, na konto ODA 30 tisíc a při veřejné soutěži získala za 13 mil. rekonstrukci ulic. Společnost Stavební marketing dostala zakázku za 20 mil. na byty, její majitel věnoval lidovcům 150 tisíc. V Brně opravila společnost Dopravní stavby mosty za 27 mil. Kč, lidovcům přispěla 50 tisíci. V Českých Budějovicích firma VSB získala zakázku na rekonstrukci zimního stadionu za čtvrt miliardy a darova- POLYGON 1/2002 1 5 [pageend17]la ODS 115 tisíc. Jenomže stavba bude o 90 mil. dražší a rekonstruovaný stadion je plný technických závad (zatékání, dřevo napadené, ocelové konstrukce zarezivělé). František Chvalovský, bývalý fotbalový bos a podnikatel, byl 28. 12. po 10 měsících propuštěn z vazby na kauci 15 mil. Kč. Je obviněn s pěti společníky z Českomoravské agrární společnosti, že z Komerční banky (KB) nezákonně odčerpali asi 1,4 mid. Kč. Peníze použili jinak než se zavázali, na příklad pro nákup masa a na placení předchozích dluhů. Policie bude také stíhat šest bývalých manažerů KB, kteří vysoké úvěry umožnili. Soudce poslal do vazební věznice bývalou ředitelku jednoho odboru Kaplanovou, která předložila svým nadřízeným návrh na poskytnutí úvěru pro Chvalovské- ho s nepřesnými údaji. české dráhy Parlament schválil 12. 12. návrh zákona o rozdělení Českých drah na dvě společnosti. Dosavadní organizace se rozdělí na státem vlastněnou akciovou společnost, která bude provozovat železniční dopravu. Druhá státní organizace s názvem Správa železniční dopravní cesty bude vlastnit a pečovat o železniční infrastrukturu. Podle vlády se stane celé prostředí na kolejích přehlednější. V osobní i v nákladní dopravě budou zákazníci platit pouze náklady skutečně vynaložené. Pravice se domnívá, že zákon udržuje státní monopol. Na dalších pět let dává dopravní firmě vládu nad kolejemi. Stát nemá žádnou záruku, že nová ČD bude mít zájem na snižování nákladů. Dopravní společnost vždy zdůvodní náklady, stát je potvrdí a daňoví poplatník zaplatí. Pomocí správce dopravní cesty se dopravní společnost zbaví všech starostí a dluhů se správou železniční sítě. Dráhy jsou v posledních letech trvale vysoce ztrátové. Loni vykázal podnik ztrátu 4,8 mid. Kč při státní dotaci 6,6 mid. Kč. Pro minulý rok i při státní dotaci 7,2 mid. Kč očekávají dráhy nekrytou ztrátu z osobní dopravy 6,2 mid. Kč. Odboráři Českých drah schválili 28. 12. kolektivní smlouvu, která tomuto miliardovému ztrátovému podniku přidává značné další výdaje. Především zaměstnanci mají nárok stejně jako loni na šestitýdenní dovolenou, zaměstnavatel musí platit i ozdravné pobyty a dostane také příspěvek na životní pojištění. Největším úspěchem odborářů z letošního vyjednávání je nárůst platů o 7 % Zvýší se také příplatky za práci v noci, v sobotu, v neděli a ve zdraví škodlivých podmínkách. Průměrné platy na dráze v letošním roce vzrostou přibližně o tisíc Kč na 16 150 Kč. Kolektivní smlouva se vztahuje na 83 tisíc pracovníků ČD. Měna Bankovní rada ČNB snížila s platností od 30. 11. základní řepo sazbu o půl procentního bodu na 4,75 %. Diskontní sazba klesla na 3,75 % a lombardní na 5,75 %. Bankovní rada se obává nepříznivých dopadů ekonomického zpomalení v EU. Experti očekávají, že dopady tohoto opatření nebudou nijak výrazné, neboť snížení sazeb nevyvolá výrazný nárůst investiční aktivity ani zvýšení spotřebitelské poptávky. Banky předpovídají, že sníží o několik desetin procenta úvěry, ale také úročení vkladů. Objem úvěrů nevzros- te, jejich brzdou je nedostatek dobrých klientů. Snížení sazeb je také prostředkem, jak oslabit českou měnu ve prospěch vývozců. Ihned po zásahu však koruna posílila o deset haléřů. Investice do koruny po snížení úroků však nebudou tak přitažlivé jako dosud. Následně několik největších českých bank snížilo úrokové sazby u většiny svých produktů. Půlprocentní snížení klíčové sazby se promítlo do úroků poklesem v průměru o 0,3 %. Živnostenská banka snížila o 0,27 % základní sazby hypoték, u termínovaných vkladů i spořících účtů klesly úroky o 0,3 až 0,5 %. U České spořitelny úročení vkladních knížek bez výpovědi činí jen 0,80 % a plošně se snížily úrokové sazby vkladů s výpovědní lhůtou o 0,4 %. Další snižování úrokových sazeb ČNB neplánuje, neboť příliv deviz za privatizaci stále udržuje korunu na vysoké ú- rovni. V lednu se koruna obchodovala vůči euru za 35,172, koncem prosince však euro zlevnilo až pod hranici 32 Kč. Burza Z dob kupónové privatizace je akcionářem každý třetí občan. Ale 22. 12. byl posledním dnem, po kterém vyřazovala Komise pro cenné papíry (KCP) z dalšího obchodování 550 akciových titulů. Tyto cenné papíry nesplňují podmínky zákona a po 16 POLYGON 1/2002 [pageend18]jejich vyřazení nebude možné je prodat na kapitálovém trhu. Jejich majitel si musí sám najít kupce, ale nezjistí nikde cenu akcie a emitent nemá povinnost uveřejňovat výsledky hospodaření. Počet papírů, které se již nebudou obchodovat, není ještě definitivní, poněvadž KCP ještě zkoumá odvolání, které podalo 115 firem. Na RMS by se mělo v tomto roce obchodovat asi 350 až 390 emisí. Také burza bude vyřazovat, ale pouze asi 13 cenných papírů. Na poslední chvíli se snažily tisíce drobných akcionářů prodat svoje akcie, které se mají vyřazovat. Po teroristických útocích na obchodní středisko v New Yorku poklesly na pražské burze akcie pod úroveň 330 bodů, ale brzy se v souvislosti se světovým vývojem zotavovaly až na maximum 408 koncem listopadu. Pak následovalo drobné kolísání kurzovní křivky kolem 400 bodů, které přetrvalo do začátku nového roku. V prosinci zpravidla kurzy akcií stoupají, poněvadž manažeři mají zájem získat pro bilance vyšší ocenění svého vlastnictví cenných papírů, a proto se snaží zvýšit jejich burzovní hodnotu. Podle analytiků však kurzy již dosáhly svého maxima a negativní stav ekonomiky v USA i Evropě naznačuje, že v prvním pololetí nového roku akciové trhy zaznamenají pokles. investice Mezirezortní komise hodnotila 16. 12. nabídky na největší privatizaci jednoho odvětví v ČR. Kabinet dostal už dávno mnoho upozornění od nezávislých expertů, Bruselu i tuzemského monopolního úřadu, že soutěž vypadá podezřele. Ale vláda přijala doporučení mezirezortní komise a Transgas i celou distribuci plynu prodá druhé největší německé plynárenské firmě RWE za 134 mid. Kč. Je to nejvyšší výnos privatizace dosud docílený v ČR. RWE doufá, že ovládnutí Trans- gasu jí umožní expanzi ve střední Evropě a získá také přímý přístup ke Gazpromu. RWE již dříve získala minoritní podíly v několika českých energetických společnostech a významný balík 35 % ve Středočeské energetické. Podíl státu 63 % v Unipetrolu se vláda rozhodla prodat tuzemské společnosti Agrofert, která zaplatí 11 mid. Kč. Mnozí analytici pochybují, že tato firma má na zaplacení peníze. Její úvěry dosahují 4 a půl miliardy a na hotovosti měl koncem září desetinu toho, co nabízí za Unipetrol. Největší akcionář Agro- fertu Babiš tvrdí, že bude koupi financovat společně s americkým olejářským gigantem Conocem a na část platby si vezme úvěr. Prodej ČEZu zatím nebyl schválen, vláda se domnívá, že by měla dostat alespoň 200 mid. Kč, ale zatím nabídka činila jen 140 mid. Konsorcium Toyota Corp. (TMC) a PSA Peugeot Citroen (PSA) 20. 12. rozhodlo, že svoji automobilku postaví v Kolíně. Výstavba nového podniku představuje asi 3000 pracovních příležitostí a nárůst pracovních míst u dodavatelů, celkem asi 11 tisíc. Zároveň však vznik nové automobilky představuje konkurenci Škody Auto. Úspěch mladoboleslavského výrobce ale spočívá na rodinných automobilech. Menší vozy, které kolínský podnik bude vyrábět, představují druhý vůz do rodiny, který se v ČR doposud nekupoval. Proto Škoda se obává více dovozu levných rodinných vozů ze zahraniční. Náklady na výstavbu továrny se odhadují téměř na 50 mid. Kč, z toho vývoj a výzkum nového automobilu si vyžádá asi 550 až 750 mil. Různé Fakultní nemocnice s poliklinikou v Nitře jako první na Slovensku oznámila, že pro nedostatek léků může poskytovat pouze akutní a neodkladnou péči. Tři hlavní distributoři léků nemocnici oznámili, že už další léky nedodají, pokud nedostanou zaplaceno za předešlé dodávky. Ředitele nemocnic ohrožují svými upomínkami vodárny, plynárny a elektrárny. Pravděpodobně nejnaléhavější případy uspokojí část finančních zdrojů z prodeje Všeobecné úvěrové banky. Hlavními viníky platební neschopnosti jsou podle ministerstva lidé, kteří vedli podniky či družstva a nezaplatili zdravotní pojištění. Neplatiči dluží slovenskému zdravotnictví 21 mid. Kč, ale resort svým dodavatelům jen 17 mid. Ministerstvo lékařům slibuje vyšší bodové ohodnocení, budou-li úsporní při předepisování léků. Všeobecná zdravotní pojišťovna, která se stará o 68 % obyvatel, vstoupí do příštího roku s pěti návrhy na konkurz a nedostatečným rozpočtem. Likvidace Fondu dětí a mládeže začala dne 1. 12. 2000 a předmětem je majetek, který zůstal po SSM. Téměř veškerý majetek představuje přibližně 160 nemovitostí v rozdílném POLYGON 1/2002 1 7 [pageend19]stavu, většinou jejich kvalita je velmi špatná, výjimkou nejsou úplná zbořeniště. Převážně jde o rekreační za-řízení pro mládež, ale také administrativní budovy. Do února 2001 se mohla přihlásit všechna sdružení mládeže a také obce a školy o přidělení. Výběrová komise složená z poslanců a zástupců ministerstev předložila vládě návrh na bezplatný převod. Do první skupiny zařadila komise žadatele, kteří splňovali podmínky stanovené usnesením vlády, ostatní nesplnili. ČSAD BUS Ústí nad Labem uskutečňuje projekt plynofikace dopravních prostředků, který je v evropském měřítku rozsáhlý. BUS provozuje 500 autobusů, otevřel koncem minulého roku svou první čerpací stanici na stlačený zemní plyn a brzy budou následovat další, aby se vytvořila síť. Stlačený zemní plyn je pro nulovou spotřební daň nejlevnějším palivem. Na devíti čerpacích stanicích, šest z nich je na Moravě, se prodává za méně než polovinu ceny nafty. BUS chce plynofikovat do pěti let 250 autobusů, to by bylo nejvíce v Evropě. Zatím jezdí na plyn asi 200 autobusů v Paříži a Malmö. Plynové autobusy téměř nezatěžují životní prostředí a při levném provozu jsou i významným konkurenčním nástrojem? ■ HROZNY HNĚVU VLADIMÍR DAVYDOVSKI A přitom tohle třetí tisíciletí vloni začalo tak slibně.Hned po Silvestru jsme si s ulehčením zhluboka oddechli, že jsme to předešlé, navzdory všem falešným prorokům, šťastně přežili. Vždyť jsme už také měli párkrát namále. A nejen my, ale s námi i naše stará dobrá matička Země. Přestože ta se ani ničeho nedopustila. Nepočítáme-li to, že si tady, snad jen tak z dlouhé chvíle, časem vytvořila prostředí ke vzniku života. Dokonce tak příznivé, že mohl vzniknout i život inteligentní. Což ještě neznamená rozumný, tak daleko vývoj nedospěl. Srovná-li se například vrcholný produkt jejího experimentu, homo sapiens, s nejvyššími primáty, kteří se právě nedávno naučili k řešení svých problémů - a to ne jenom při louskání ořechů - používat klacky a kameny, tak on se do dnešního dne geneticky zkultivoval jen o necelá dvě procenta. - Ale to už jsem odbočil do zoologie. Nám světoobčanům se teď s příchodem tak neobyčejně významného letopočtu nabízela příležitost začít u čistého stolu a po těch všech Sodomách, Osvětimích, Hirošimách a gulacích se postarat o to, aby se jednou mohlo o této tisícovce říci, že byla osídlena hodným svého přídomku „rozumný“. Však jsme k tomu také měli také nejlepší předpoklady: Nebezpečí střetnutí dvou velmocí a tím vypuknutí třetí a poslední světové války ve smutné historii lidstva již nehrozí, když je fakticky jen jedna. A z těch pár šarvátek, které ještě sem tam ve světě doutnají, žádný velký požár nebude, s těmi si již časem poradíme. Tak by se mohlo pomalu začít uvažovat o tom, dát všechny atomové zbraně do šrotu. Optimisté, ti snad byli již ochotni věřit, že za krátko by mohla na světě zavládnout selanka jak na Starém Bělidle. Ale nezavládne, z objektivních důvodů se vše přesunuje do Říše snů. Jakýsi básník jednou použil výstižné metafory: „Doba byla těhotná událostmi.“ Kdo však mohl tušit, že bude tak trefná i pro první rok nového tisíciletí, který v devátém měsíci porodí tak krutého netvora, jakým byla strašná katastrofa, šokující celý svět a jíž jsme museli být svědky.Básník by mohl dnes ve svých metaforách pokračovat a psát o čtyřech strašlivých jezdcích apokalyptických, jak ze Zjevení sv. Jana poslů to smrti, válek, zkázy a lidského utrpení, jak ocelovou pěstí udeřili do tváře Země. Inferno nevídané. Vyvolalo zděšení a hrůzu ve všech končinách světa. My však v řeči obecné hovoříme o zákeřném útoku internacionálního terorismu na USA. Hned první den je znám i pravděpodobný pachatel: Osama bin Ládin, Bylo též zdůrazněno, že zločin nezůstane nepotrestán. Nejen kvůli spravedlnosti, ale též s ohledem na mezinárodní prestiž USA. Již příštího dne se začíná hovořit o možnosti 18 POLYGON 1/2002 [pageend20]první války 21. Století a politická situace dostává dramatický spád. Z Evropy i Států se ozývají hlasy s nabádáním ke zdrženlivosti, doporučující tento problém řešit pokud možno politicky. Nejdříve analýzou mezinárodních vztahů posoudit jejich možný vliv na stoupající tendenci v oblastech střetávajících se zájmů při řešení situací terorem. A až teprve pak podniknout potřebné kroky. Prezident Bush však byl ve značné časové tísni. Pod tlakem veřejného mínění „co nej- rychlejí odplatu“ a s ohledem na mentalitu amerických voličů byla jeho odpověď jednoznačná: Válka! A tak došlo k nejabsurdnější kuriozitě v dějinách válečného umění: Nejmocnější velmoc světa vyhlásila válku jedinému člověku, nějakému panu Osamovi bin Ládinovi. Kdyby ho Talibáni vydali,nekonala by se žádná válka.Mimochodem, ten, kdo se hlavně přičinil o to, že k tomuto be- stiálnímu činu došlo, byl někdo docela jiný. Kdo ví, kde Araby bota nejvíce tlačí, tomu je jasné, kdo to asi může být. Američani to naštěstí pro něj a na neštěstí pro ně, neví do- dnes.Válka se tedy koná, nevím, zda se stále ještě konat v době rozesílání tohoto čísla Polygonu, ale asi ano, protože ač bylo oznámeno, že Talibáni jsou definitivně rozprášeni, bombarduje se dále. Z vojenského hlediska probíhá válka pro USA velice úspěšně, ale nezdá se, že cíle bude dosaženo: dostat Osamu bin Ládina živého nebo mrtvého. Politicky je to však veliký debakl. V boji proti teroristům mohly zvítězit jedině s pomocí jiných teroristů. Bez nich totiž hrozí nebezpečí většího fiaska než byl Vietnam. Nesmíme zapomínat, že vlastně existují dva druhy teroristů: ti zlí, co nás nemají rádi a škodí nám, a ti dobří, kteří nás sice také nemají rádi, ale jsou nám užiteční. Takže jsme opět tam, kde jsme byli.Jen s tím rozdílem, že talibánští teroristi, které jsme měli dříve výhodně v jedné nebo dvou- izolovaných enklávách, se nám nyní po rozbití jejich hnízd rozlétli jako vosy do všech stran. Jejich leader bin Ládin diskrétně zmizel z bojiště, aniž nám sdělil místo svého příštího úkrytu. Teď by bylo jen potřebí najít řešení, aby ti zlí a ti dobří teroristi se nepřestali navzájem mordovat dál a nás aby nechali na pokoji. Oříšek, jistě ne lehký i pro ty nejzdatnější dezinformační agentury. Mezinárodní terorismus je příliš vážná a složitá záležitost, než aby se mohl brát na lehkou váhu, nebo se dal řešit jednoduchou radikální cestou, která by mohla nazvat bojem. Protože ta nemůže být postavena na doktríně válek z minulé doby, že se vše dá vyřešit úspěšnou vojenskou intervencí, kde je rozhodující dostatečný počet raketových základen, válečného loďstva, úderné síly leteckých a pěších jednotek. Jsme totiž v situaci, kdy spíše než strategie tříhvězdičkových generálů, podepřené nejmodernější výpočetní technikou, potřebujeme globálně promyšlené koncepty z hlav rozvážných, předsudky nezatížených politiků, jak postupovat, aby v problematice terorismu bylo dosaženo trvalých výsledků. Nebude to úkol snadný a bude vyžadovat hodně diplomatického umění i citu. Ale hlavně však odvahy k podniknutí kroků ne vždy a všude přijatými s nadšením, kroků vedoucích k většímu porozumění a důvěře mezi národy. Bude to nutné a není asi jiné cesty. Otázkou je, zda by to bylo uskutečnitelné bez zlikvidování demagogických ideologií jakéhokoliv původu. V minulosti si nacionálni, tj.státní terorismus vyžádal desítky milionů lidských životů, když z politických, rasistických či ekonomických důvodů byli likvidováni obyvatelé celých krajů či příslušníci etnických skupin. Jen v Evropě ve dvacátých letech: První holocaust - vyvražděno šest milionů Ukrajinců rudými teroristy proto, že odmítli jak bolševizaci tak i kolektivizaci. Druhý holocaust o 20 let později, provedený hnědými teroristy na přibližně stejném počtu občanů židovského vyznání - příslušníků méněcenné rasy. Jaká ironie, víme-li, kolik vynikajících vědců, lékařů, spisovatelů, hudebníků dal světu tento malý, ale všestranně nadaný národ. Možná, že někdo namítne, že to je již překonaná minulost, dnes už je jiná doba. Dnes si již dáme dobrý pozor, aby se něco podobného neopakovalo. To už máme za sebou. Bohužel nemáme! Ještě dnes najdete státy, a to nejen někde na Filipínách nebo v černé Africe, ale i v oblasti sféry západní civilizace. Státy, které osvědčenou metodou represivních režimů na oprávněné požadavky svých menšin, jež jim zaručuje Všeobecná deklarace lidských práv a kterou tyto státy slavPOLYGON 1/2002 19 [pageend21]nostně podepsaly, odpovídají brutálním terorem. Vedou proti nim v pravém slova smyslu válku s použitím všech zbraní včetně letectva. Skutečně neuvěřitelné! Povedete-li například přímku vzdušnou čárou napříč východní Evropou od kolébky křesťanství - od Betlému přes Turecko k městu Leningradu (dnes už zase Petrohradu), protne tato linie hned tři státy tohoto druhu „zvláštního ražení evropské civilizace“: RUSKO - to má, co se týče státního terorismu, již stoletou tradici. Jejich postup v řešení čečenské otázky je jen důkazem toho, že šéf se sice změnil, ale metody státního aparátu nikoli. TURECKO- to je kupodivu ještě tak nejhumánnější z nich. Unesli sice hlavní osobu kurdských separatistů z exilu, ale nebyl neprodleně likvidován, jak je v podobných státních útvarech obyčejem, ale postaven před řádný (???) soud. Třetí a nejsmutnější kapitolou tohoto výčtu je IZRAEL - kde situace nabírá stále více a více forem genocidy, a to precizně promyšlené, naplánované a vedené podle připraveného scenária: Začalo to již tím, že obyvatelé palestinských obcí byli vypuzeni do uprchlických táborů, jejich domy srovnány se zemí a jejich místě postaveny domy pro nová izraelská sídliště. Jaký div, že pomocí takové metody rostou na palestinském území izraelská sídliště jak houby po dešti a tím úměrně i lágry. Je jasné, že až by jednou došlo k řešení palestinské otázky, že nikdo nemůže být tak nelidský a žádat, aby usídlené již rodiny opustily své domovy, i když na cizím pozemku a na území státu, který je nepozval a ani jim k pobytu nedal souhlas. Rovněž teror je plně ve službách izraelské režie a pomocník k nezaplacení. Stačí, když někdo z palestinského území vystřelí na ilegální izraelské sídliště - svých agentů tam mají pěknou dávku - a již může vyrukovat řada tanků s kolonou buldozerů a zplanýrovat zase jednu teroristickou základnu, maskovanou jako zemědělská obec. Potom se ještě několik okolních obcí obsadí, ale nanejvýš - a to je důležité, jen na dva až tři dny. A pak honem pryč! Svět. i když na něm moc nezáleží - bude spokojen a bude chválit... V Palestině přibývá Lidic, OSN hlasováním demonstruje světu svoji bezmocnost a my se přeme, kde je terorista a kdo se mu brání. Já osobně nevěřím, že by existoval na světě suverénní stát, s kterým by se mohlo jednat jako s tou poslední kolonií v minulém století, kde kolonizátori byli neomezenými pány, kteří by si tam mohli dělat co chtějí: popravovat lidi bez soudu, terorizovat domorodce, postupovat tak, že i jejich přátelé by museli proti tomu protestovat. Přesto jsem ale přesvědčen, že proti internacionálnímu terorismu, ať se objeví kdekoliv, je nutné postupovat energicky, nesmlouvavě i s použitím represe. Co je však nutné? Měla by se svolat světová konference o problematice internacionálního terorismu, kde by byla příležitost zabývat se ne jenom otázkami, jak proti němu postupovat, ale i tím, kde jsou jeho kořeny. Možná, že by se tam došlo k poznání, že má-li být společenství národů jednou harmonickým orgánem, musí si každý z nich být vědom, že ani on nemá a ani nemůže mít vždy a za všech okolností pravdu. Snad by došlo i na téma státního terorismu, s nímž máme také my své zkušenosti. Vždyť i mnozí z nás, co byli svědky poprav desítek naprosto nevinných lidí a neměli nervy a rozvahu, aby otřesné skutečnosti brali jako fakt, s kterým se už musíme smířit, teroristický komunistický režim také potenciální teroristy udělal. A že jsme se jimi nestali de facto, nebylo ani kvůli tomu, že jsme skončili za mřížemi, ale proto, že nás zase tolik nebylo. Dokud i tato forma brutálního násilí bude demokratickým světem trpěna a nebude také kvalifikována jako zločin proti lidskosti a nezmizí v propadlišti dějin, nemůžeme hovořit o tom, že demokratické síly zvítězily nad terorismem. Zürich, leden 2002 JISTÉ JE JEN JEDNO, TOTIŽ ŽE JISTÉ NENÍ NIC. Lao-c’ 20 POLYGON 1/2002 [pageend22]ÚVAHY, NÁZORY, ROZBORY j ř íj eš Ponaučení z podivné korespondence Čapka s Masarykem Ve Zpravodaji Společnosti bratří Čapků otiskli několik nově objevených dopisů Karla Čapka prezidentu Masarykovi. Datovány jsou v rozmezí celých sedmi roků - první je z 18. května 1926 a poslední ze 17. října 1933- Je velmi překvapivé, že po celou tu dlouhou dobu v dopisech převažují osobní témata týkající se tehdejších politiků. Čapek hlavně píše o Švehlovi, ale i o Gajdovi, okrajově také o Kramářovi a Stříbrném. Jako červená nit se jimi táhne jméno ministra zahraničních věcí Edvarda Beneše - z dopisů vyplývá, že právě Benešova osobnost vyvolávala stále různé averze, o nichž chtěl Čapek Masaryka zpravit podle informací, které zachytil v podhradí. Věděl totiž dobře, že Benešovo nástupnictví v prezidentském úřadě a odpor některých stran - zejména Švehlových agrárníků - vůči této Masarykově utkvělé představě zaměstnávaly prezidenta nad rozumnou míru. Pro samý popis takovýchto záležitostí nezbývá Čapkovi v jeho dopisech mnoho místa na nějaké obecnější úvahy politické či filozofické, jak bychom od spisovatele a myslitele takového formátu právem očekávali. Pokud se tam něco podobného přece jen vyskytuje, zní to překvapivě. Například dne 12. srpna 1933 se můžeme v dopise Masarykovi dočíst: „Kdyby fašismus měl schopného vůdce, byl by do jara u nás nejsilnější stranou. Skoro bych řekl, že se klade dilema: má se fašismus potírat nebo se má dělat? To jest - nemá se demokracie za stávajících Okolností něčemu naučit z organizačních metod fašismu?“ Je s podivem, že to napsal autor, který devět let předtím podal svou geniální analýzu komunismu ve stati ‘Proč nejsem komunistou?’ Prezident Masaryk v odpovědi, kterou neznáme, dal patrně Čapkovi za takové nápady co proto, takže v příštím dopise z 29. srpna Karel Čapek svůj výrok zmírňuje těmito slovy: „Co jsem Vám posledně napsal o poměru demokracie k diktatuře, znělo snad nešikovně. Ani na okamžik mě nenapadlo pochybovat o demokracii, naopak uvažuji, jak ji lépe vyzbrojit a pojistit.“ V jednom z dalších dopisů z 3. října 1933 se Karel Čapek opět ke své myšlence vrací slovy: „Ano, demokracie - ale nerozpakoval se odkoukat i diktaturám jejich metody. Někdy se k pacientovi volá internista i chirurg. Demokracie je internista, diktatura je chirurg, ale dobrý chirurg jedná v dohodě s internistou.“ Nejzávažnější na těchto Čapkových asi dobře míněných výrocích je to, že je píše už po nástupu Hitlerovy vlády nacionálního socialismu v Německu - ale o tom nenajdeme v obšírných Čapkových dopisech nej- menší zmínku. Zdá se, že ani prezident Masaryk na to ve svých odpovědích nezaváděl řeč a co víc, nástup Hitlera a jeho strašného režimu zřejmě tenkrát nevzrušoval ani ministra zahraničí Beneše. Dá se tak soudit z jeho vydané korespondence s manželkou Hanou, končící prosincem 1932, kde se dočítáme kdeco z tehdejšího mezinárodního dění, ale o Hitlerových přípravách k uchvácení moci tam není ani slovo. Tato neschopnost i největších osobností rozeznat včas hrozící nebezpečí, které za pár let mělo smrtelně ohrozit nás i celou Evropu, by nám dnes měla být závažným mementem. Ani dnes nejsme v úplném bezpečí, i když o takovém systému kolektivní bezpečnosti, do něhož jsme začleněni, a o dnešním stavu Evropy se Masarykovi, Benešovi nebo Čapkovi v roce 1933 ani nezdálo. To neznamená, že bychom měli přehlížet nebezpečí, která nám stále hrozí. Když se mne před časem kdosi zeptal, zda nám nebezpečí hrozí z východu či západu, byl poněkud zaskočen mou odpovědí, že spíše z jihu či jihovýchodu, odkud přichází nejvíce organizovaného zločinu a teroru. Nevidět to, by bylo stejně nebezpečné, jako když vysocí představitelé tohoto státu neviděli Hitlera a kromě žabomyších záležitostí domácích mařili čas a síly v budování zbyPOLYGON 1/2002 21 [pageend23]tečné anachronické protimaďarské Malé dohody, která pak v předehře k světovému požáru shořela jako papír, na němž byla napsána. Je potěšující, že letos alespoň dva z našich nejvyšších ústavních činitelů ve svých novoročních televizních vystoupeních dali jednoznačně najevo, že naše bezpečná budoucnost může spočívat pouze v evropsko- severoatlantických strukturách a hledat- na tom mouchy by mohlo být krokem k našemu národnímu neštěstí. Svou národní identitu si v tom novém celku musíme hlídat sami - úctou ke všem hodnotám, které ji vytvářejí. *) Agrární strana se oficiálně nazývala Republikánská strana zemědělského a malo- rolnického lidu. Poznámka redakce Po čtyřiapadesáti letech V únoru 1948 se u nás blížily volby, v nichž jsme chtěli napravit to, co jsme dva roky před tím pokazili. Mysleli jsme si, že se svobodným rozhodnutím zbavíme vlády, která už byla téměř komunistická, i když ještě zachovávala jistá demokratická pravidla. Ledacos naznačovalo, že pokud by nebylo mezinárodních okolností, mohlo to skutečně tak dopadnout. Jenže ty mezinárodní okolnosti tu byly - jako bývají vždy - a pokud si myslíme, že něco v maličké zemi uprostřed neklidného kontinentu jako je Evropa se může odehrát bez nich, pak vždy spláčeme nad výdělkem. Sféry vlivu byly tehdy určeny především Jaltskou dohodou. Pomiňme naivní představy vedoucích západních státníků, že Sovětský svaz splní svůj slib a zajistí ve své zájmové sféře demokratický vývoj a nezávislost jednotlivých států podle západních představ. K tomuto omylu přispěl do značné míry i prezident Beneš, který o této absurdní vizi jel na jaře 1943 přesvědčovat do Washingtonu prezidenta Roosevelta a který si více než rok před koncem války vynutil souhlas Západu k uzavření spojenecké smlouvy se SSSR - už tenkrát téměř na věčné časy. Všimněme si raději, zdali v tomto fatálním rozdělení Evropy byl možný nějaký únik. Podařilo se to jen dvěma zemím, které z druhé světové války vyšly de facto jako poražené. Obě se tu více, tu méně postavily na stranu Hitlerova Německa a proti Stalinovu Sovětskému svazu. Mám na mysli Finsko a Rakousko. Finsko, jak známo, dalo hned na začátku války najevo, že SSSR je jeho historickým nepřítelem a k úžasu celého světa dokázalo Rudou armádu na svém území zkrotit. Göring to pak prohlásil za sovětskou lest, která měla Němce zmást předstírajíc, že s Rusy to budou mít lehčí než to měli s Angličany, což bylo prý jedním z důvodů Hitlerova rozhodnutí vyrazit v červnu 1941 na východ a ne přes kanál La Manche. Je to samozřejmě nesmysl, ale Stalin získal vůči Finům jistý respekt, jaký instinktivně pociťuje zlý pes vůči tomu, kdo prokázal, že se ho nebojí. To by samo o sobě nestačilo, ale na finské straně byli politici, kteří této situace dokázali po válce využít ve prospěch své země. Měli, pravda, výhodu, že na rozdíl od Československa se nenacházeli uprostřed Evropy, ale na její periférii. Přesto museli prokázat velmi silnou vůli uchovat ve své zemi politické poměry zcela odlišné od sovětských, třebaže věděli, že sílu a moc mohutného a krutého souseda budou muset respektovat a vzdát se nejvyšších výhod dopřávaných západním zemím - například Marshallova plánu a plné svobody slova, pokud šlo o kritiku Kremlu. Nebylo bez důležitosti, že v čele tehdejší důsledné finské politiky stáli sociální demokraté, pro něž byl zájem vlasti vyšší prioritou než vize spolupráce s komunisty. Málo se ví, že se SSSR pouhých pár dnů po našem „únoru“ pokusil o puč i ve Finsku. Přes tamější komunisty chtěl tak zvanou ústavní cestou učinit s prezidentem Paasi- kivim totéž, co chvíli předtím udělal v Praze s Benešem. Jenže Paasikivimu a Finům obecně byly sovětské úmysly mnohem jasnější než předtím Benešovi a Čechům. To je do budoucna uchránilo před národní schi22 POLYGON 1/2002 [pageend24]zofrenií, kterou trpíme dodnes, když valná část Čechů je stále ochotna přiznat komunistům přece jen nějaké kladné politické vlastnosti. Nutno dodat, že na straně druhé by nemalá část Čechů neodpustila svému prezidentu jeho činnost pro KGB, což Finové svému prezidentu-agentu KGB Urhovi Kekkonenovi odpustit dokázali, neboť to považovali za cenu, kterou zaplatili za to nejcennější - vnitropolitickou svobodu a tržní hospodářství. Rakousko je trochu jiný případ - svým způsobem ještě složitější. V roce 1945 bylo sice obnoveno ve svých hranicích z roku 1937, ale pod okupační správou čtyř vítězných velmocí, rozděleno jako Berlín. A zde právě velmi záleželo na kvalitě rakouských státníků. Prezidentu Karlu Rennerovi a kancléři Leopoldu Figlovi bylo absolutně jasné, že jejich zdánlivě nedosažitelnou metou musí být vymanění ze sovětské moci. Na rozdíl od Československa se jim podařilo v roce 1948 se připojit k Marshallovu plánu, čímž se značně pootevřela cesta k uzavření tak zvané státní smlouvy v roce 1955 a tím 0 volbě prezidenta stále Jen slova Letos se bude volit nový prezident republiky. Jefim Fištejn z RFE/RL už před delší dobou předpověděl, že tato volba bude pravděpodobně znamenat jednu z nejhlubších krizí této země. Dovedu si představit, že leckterý politik by si s ulehčením oddechl, kdyby platila podobná zásada jako za první republiky. Ústava tehdy sice omezovala prezidentský úřad pro stejnou osobu jen na dvě sedmiletá za sebou jdoucí funkční období, ale pro Tomáše Masaryka byla výslovně stanovena výjimka. Tak bylo možné volit Masaryka až do jeho téměř naprosté fyzické neschopnosti, dosahující tak daleko, že v roce 1934 nebyl schopen složit řádně ani prezidentský slib. Přitom tenkrát už tak nešlo o to, aby prezidentem byl nadále přestárlý Masaryk, ale aby se prezidentem nestal někdo jiný než Edvard Beneš, což se prý v roce 1934 ještě nedalo zaručit. Situace byla v tomto ohledu stejně napjatá i o rok později, když zdravotní stav Masary- i k odchodu spojeneckých okupačních vojsk - tedy i sovětských. Tím byla nezávislost Rakouska plně obnovena. V osmdesátých letech na jedné malé scéně v Praze bratři Justové znamenitě parodovali známý Palac- kého výrok: „Byli jsme i před Rakouskem - teď je ono před námi.“ Což, mimochodem, platí dodnes. Ani jednomu našemu rozhodujícímu poválečnému politickému činiteli u nás nebylo jasné to, co věděl Paasikivi, Renner a Figl. I to poslední stebélko v podobě pozvání k Marshallově plánu jsme opustili - Gottwald, Jan Masaryk, Prokop Drtina, po nich vláda a prezident - na jediné okřiknutí pána Kremlu. Mimochodem, přemýšleli jste ně- kdy.o tom, co by se stalo, kdybychom v červenci 1947 v Paříži svou účast na Marshallově plánu neodvolali? Nezachraňuje dnes naši národní čest prezident Havel, který při všech chybách, jichž se dopustil, jako jediný z našich čelných politiků neváhal vyjádřit svůj postoj k akci NATO proti Miloševičově Jugoslávii a nyní třeba ke stěhování Svobodné Evropy, jak si to přeje Zemanova vláda? ka k abdikaci donutil. Nebylo zcela jasné, jak se k Benešově kandidatuře zachovají komunisté a hlavně agrárníci, kteří vyrukovali se svým protikandidátem profesorem Bohumilem Němcem a teprve v poslední chvíli ho stáhli. Komunisté se, hlavně zásluhou Jana Švermy, chovali vstřícněji a Benešovu kandidaturu podpořili. Edvard Beneš byl tedy 18. prosince 1935 zvolen téměř jednomyslně. I tak stojí za pozornost, s jakou urputností Masaryk už od svého návratu z emigrace trval na tom, aby jeho nástupcem byl tento člověk. Protože už od roku 1918 nevěřil příliš svému zdraví, prosadil i to, aby v ústavě z roku 1920 byla spodní věková hranice pro prezidenta stanovena na 35 let, což by už tenkrát vyhovovalo případnému Benešovu zvolení. Věková hranice pro prezidenta byla o pět roků nižší než pro senátory. Jinak byly prezidentské volby za první republiky stejně nepřímé jako dnes a není přesně jasné, proč teď zejména zástupci POLYGON 1/2002 23 [pageend25]čtyřkoalice přicházejí s tak naléhavě požadovaným návrhem volby přímé,*) Jejich potenciální kandidát Petr Pithart - při notorickém ostychu našich politiků se přihlásit otevřeně ke kandidatuře na prezidenta - se pro případ přímé volby hlásí bez nejmenší- ho upejpání, až to vzbuzuje dojem, jako by teprve přímá volba měla tento úřad jaksepatří posvětit.**) Přitom tradiční zastánci všech přímých „voleb a referend - komunisté - se tentokrát ústy svého hlavního ideologa Miloslava Ransdorfa k přímé volbě prezidenta vyslovili poměrně zdrženlivě. Také ostatní strany - zejména sociální demokraté - celkem realisticky podotýkají, že zavedení přímé volby vyžaduje podstatné změny ústavy a to nelze prakticky do voleb stihnout. Nicméně vnitrostranické referendum v ČSSD se k přímé volbě prezidenta vyslovilo kladně. Člověk neví zatím nic o tom, jak by si čtyřkoalice v souvislosti s přímou volbou prezidenta představovala například navrhování kandidátů a zdali by měl při takové volbě třeba Karel Gott stejně zaručenou naději na vítězství jako má už po celá desetiletí ve zlatém či českém slavíku. Nemluvě o tom, jakých větších či menších pravomocí by takto přímo volený miláček lidu ve svém vrcholném úřadě nabyl. Podle platné ústavy může pro nepřímé volby prezidenta navrhnout kandidáty nejméně deset poslanců nebo deset senátorů Parlamentu ČR. Zdá se, že různé ještě nedávno uváděné možnosti z poněkud vnějších oblastí našeho politického života odejdou s letošním sněhem: Madelaine Albright, Tomáš Halík, Rudolf Zahradník, Erazim Kohák, Zdeněk Svěrák a další.***) Také představa o nějaké ženě asi vezme za své. Jediná zatím představitelná kandidátka Petra Buz- ková ****) bude v roce 2003 stále tak říkajíc pod zákon, neboť naše ústava stanoví nej- nižší věk na čtyřicet roků. Takže zbývají naši političtí klasikové - Klaus, Zeman a již zmíněný Pithart. Ten první musí prožívat dost silný vnitřní svár, protože jeho touha po moci je patrně stejně silná jako touha po slávě, přičemž to první přináší spíše úřad premiérský, to druhé prezidentský. Miloš Zeman sice ve svém novoročním projevu tvrdil, že napřesrok bude jen objímat stromy na Vysočině,*****) ale právě toto byl takřka jediný bod, v němž jeho smluvně opoziční *) partner Václav Klaus s ním nesouhlasil a ironicky opakoval své velké pochybnosti o pravdivosti tohoto tvrzení. Představa Miloše Zemana v komnatách, kde sedával dogmatický abstinent, nekuřák a vždy noblesní Masaryk vyvolává u mnoha lidí kopřivku. Není proto divu, že skupina sociálních demokratů kolem Pavla Rychetského**) začala o možné kandidatuře na prezidenta hovořit s Otakarem Motej- lem.***) Ten, ačkoliv jako ministr spravedlnosti a tím méně zatím ani jako první český ombudsman nikterak nezazářil, se v rozhovoru pro BBC k této možnosti postavil až dosud nejsympatičtěji ze všech oslovených kandidátů. Pohovořil o své představě prezidentský úřad u nás konečně odmytizo- vat a přestat jej pojímat monarchistický. Na druhé straně poctivě přiznal upřímný strach, že by tomuto úkolu plně nedostál. Zbývá Petr Pithart. Pokud by i proti svým dosavadním proklamacím přistoupil na kandidaturu v eventuální nepřímé volbě, měl by asi potíže při získávání politického konsenzu politických stran v nově zvoleném parlamentě, neboť zvítězí-li čtyřkoalice, nedosáhne asi rozhodující většiny pro prosazení svého záměru. • • • *) Prosadí-li se volby přímé, nebude už pro Václava Havla platit omezovači klauzule o maximálně dvou po sobě jdoucích funkčních obdobích, protože se bude muset změnit ústava. Bude moci pak kandidovat znovu na prezidenta. Takto to již jednou „obešel“ po rozpadu Československa. (Poznámka redakce) ") Předseda senátu Pithart je znám svým blizkým vztahem k Havlovi. Neni vlastně jeho trojským koněm, který má zvrátit nepřímou volbu na přímou a připravit tak pole pro novou kandidaturu Havlovu? (Poznámka redakce) Tomáš Halík: chartista, psycholog a kněz; Rudolf Zahradník: bývalý prezident České akademie věd, převážně známý pouze svými ostře protině- meckými výroky a stanovisky; Erazim Kohák, Če- choameričan, filozof, žije v Praze, blíže o něm Jan Beneš ve svých Sloupcích v Polygonu 7+8/2001; 24 POLYGON 1/2002 [pageend26]Zdeněk Svěrák: někdejší člen KSČ, spolutvůrce Divadla Járy da Cimrmana, scénárista a režisér. (Poznámka redakce) ****) Politička ČSSD, místopředsedkyně Poslanecké sněmovny Parlamentu ČR. (Poznámka redakce) "****) Takto obrazně již před tímto projevem vyjádřil své odhodlání ustoupit z politiky a relaxovat. (Poznámka redakce) +) Opoziční smlouva se oficiálně nazývá Smlouva o stabilním vládním prostředí a byla uzavřena mezi ČSSD a ODS, aby nemusela ČSSD vytvořit menšinovou vládu. Za podmínek ve smlouvě stanovených, zůstala ODS formálně v opozici, ale de facto se stala spojencem vládní strany. (Poznámka redakce) ++) Místopředseda vlády, bývalý komunista. Spolu s Jičínským jeden z největších ovlivňovatelů Havla po roce 1989 ve věci zachování kontinuity komunistického práva (strašili jej, že by po zrušení komunistických zákonů neplatily například rozvody a podobně) +++) Bývalý předseda Nejvyššího soudu s mnohdy spornými postoji v oblasti práva, bývalý ministr spravedlnosti, dnes ombudsman. (Poznámka redakce) ■ VŽDYCKY JSME BYLI TAK TROCHU DOLEVA Rozhovor Martina Komárka s předsedou Senátu Petrem Pithartem o tom, kdo jsme, kde Jsme a kam jdeme Martin Komárek: Dvanáct let po revoluci jedni říkají: Jsme na dobré cestě k normální společnosti. Druzí oponují: Zahodili jsme všechny šance. Tak kde jsme? Petr Pihart: Strašně jsme se proměnili od roku třicet osm, aniž jsme to stačili zaregistrovat. Byli jsme jedna z etnicky nejpestřejších zemí, třiatřicet procent občanů nebyli Čechoslováci. A Čechoslováci to samozřejmě nebyli jenom Češi. Dnes jsme úplně sami. Já to pokládám za ztrátu, protože schopnost vidět se, pochopit, kdo jsme, ta je přece dána do značné míry tím, že žiji s jinými. Když projdete Prahou, tak vidíte, že to, co nabízíme náročnějším turistům, je už jen svit z mrtvé hvězdy. To byla Praha česko-němec- ko-židovská. Teď jsme byli čtyřicet let zavření, nebyli jsme na světě, bojíme se ho, neumíme jazyky, nevíme, kdo jsme, lítáme v tom od zdi ke zdi, propadáme střídavě pocitu světovosti, důležitosti - jsme opravdu jedničky, všichni nás obdivují - a vzápětí v těžké depresi, že jsme jen okraj a nic. Až se z toho dostaneme, tak budeme z nejhoršího venku. Tato samota je horší než následky komunismu. Náš národ má od obrození výraznější smysl pro sociální spravedlnost, a tudíž i pro její pokleslé formy, tedy i ono rovnostářství. Na rozdíl od Poláků a Maďarů se elita této země zrodila z venkovských lidí a nižších vrstev městských. Chybí jí smysl pro potřebnost a užitečnost vertikálního rozměru sociální struktury. Pro autoritu a pro vše podobné, co plnohodnotná společnost má mít. Takže budeme vždy víc doleva, a to vůbec neznamená, že budeme komunisté nebo socialisté. Celá politická scéna první republiky byla posunuta doleva oproti ostatním zemím. Co byla u nás pravice, to byl jinde střed, co byl u nás střed, to byla jinde levice, a levici jsme měli mimořádně silnou. Myslím, že je to doleva posunuto i teď. Samozřejmě mnozí lidé rozumem nahlížejí, že tady chybí pravicová kultura, někteří se upřímně snaží si „pravicovost“ osvojit. Ale většina se spokojí s touto rétorikou, aniž bych řekl, že to má nějak hluboce zažito. Proto volební výsledky této rétorice neodpovídají. Málokdo si o komunismus řekl tak, jak jsme si o něj řekli my. My jsme přece dobrovolně zrušili politický pluralismus, ještě před koncem války bylo dohodnuto, že tu budou jen čtyři strany. My jsme si přece zaškrtili pluralismus sami. Jaká Moskva? Beneš vymýšlel státotvorné principy, jak toto omezení vnést do ústavy, což je úplně šílené. Prostě zklamání POLYGON 1/2002 25 [pageend27]z první republiky bylo nezvládnutelné, nebyl čas se s ním vyrovnat. Takže jsme cestu ke komunismu do značné míry nastoupili sami. Pro mne je Únor už pouze epizoda, která to stvrdila. Tedy nás ani nemohl komunismus zničit, když jsme si o to svým způsobem řekli sami. Parlamentní demokracie nám moc nejde. Poslední smysl parlamentní demokracie je, aby, je-li to třeba, si vláda s opozicí vyměnila místo. A já konstatuji, že od roku devatenáct set osmnáct se to tady nepovedlo ani jednou. Nešlo to, protože opozice nebyla státotvorná a demokracie byla zablokovaná. Po čtyřicátém pátém to vůbec nešlo, neboť se demokratické strany dobrovolně rozhodly pro uzavřenou pluralitu. Od roku osmdesát devět to vypadalo, že už se to musí stát. Poslední vcelku velkou příležitostí byly volby v roce 1998, ale bohužel opět nedošlo ke klasické výměně. Hrajeme tu demokracii strašně při zdi a opatrně, jako kdybychom se tohoto posledního kroku nakonec v poslední chvíli zalekli. Mně to připadá jako nekonzumované manželství. K tomu, o co jde, ještě nedošlo. Parlamentní demokracie u nás jede na dva tři válce, což nevadí, když se jede po rovině. Když je tu kopeček nebo zatáčka, tak se najednou ukazuje, že to nemá dost síly. Jakmile lidé nevěří, že stát je schopen zajistit určitou míru spravedlnosti, tak pro ně přestává být legitimní, i kdyby se mu dařilo rozmnožovat bohatství. Jinak je to peleš lotrovská, jak se vždy říkalo. Jsem přesvědčen, že jsme pořád v zajetí toho rakousko-uher- ského, někdo řekne německého typu práva, kdy je soudce spíš úředník, který zoufale hledá formulku v zákoně, o níž by se mohl opřít. Když ji nenajde, tak rozhodnutí odkládá, a nevím, na co čeká. Že mu veřejné mínění povede ruku nebo že se změní zákon? Vyměnili jsme více soudců než ve všech postkomunistických zemích. A teď říkáme - udělali jsme málo, měli jsme jich vyměnit víc. Na soudech nižších stupňů jsou lidé nutně relativně mladí, relativně nezralí, a soudce musí mít ten základní kompas v sobě. A ne v zákonech. A on ho tam nemá, protože je mladý, krátce soudí. Proto tolik nejistoty, rozpaků, které se projevují v tom, že se hledají všemožná zdržení, kličky, jen aby se nemuselo rozhodnout. Zase bych řekl, že se to hraje strašně při zdi, opatrně. Soudce, starý pán, který rozhodne, a vůbec se mu netřese hlas a zůstává váženou figurou ve městě, tento sociologický typus tady naprosto chybí. Reforma soudnictví a procesních předpisů půjde strašně pomalu, protože setrvačnost je obrovská. Martin Komárek: Možná to mají těžké i z jiného důvodu. V rakouských krámech jsou cedule: Češi nekraďte! Nemáme tak trochu sklon k tomu kradení? (Poznámka redakce Polygonu: v této souvislosti existuje i slovní obrat böhmisch einkaufen) Petr Pithart: Jestliže se říká, že Češi kradou, tak to souvisí se spravedlností. Martin Komárek: Jestli mají lidé pocit spravedlnosti... Petr Pithart: Samozřejmě že nemají. U nás když byla příležitost, aby bohatli, tak to byla vždy krátká doba. Tady se bohatlo rychle. Dobře známe, kdo je zbohatlík. Ale bohatý člověk, který bohatl postupně, nebo jeho předchůdci bohatli a on je teď bohatý, tak tento fenomén vůbec nemáme, takže krátké peníze, rychle zbohatnout, protože zítra může přijít změna a o všechno přijdu. Tady se rychle bohatlo už za první světové války a už tehdy vznikla vrstva zbohatlíků. Málo se ví, že úcta k majetku nebyla ani za první republiky bůhvíjaká. Proto to po druhé světové válce šlo tak snadno. Znárodňovací dekrety nenarážely, protože se vědělo, že hodně lidí zbohatlo rychle. A co to znamená rychle? Rychle může znamenat opravdu zázrakem nebo géniem, ale také nepoctivě. A naši lidé si spíše myslí, že to bylo nepoctivě. Nemají vždy pravdu, ale instinkt je v zásadě správný. Takže Češi nekradou, oni se odškodňují. Mají pocit, že na to mají právo. Za komunistů přikrádali s čistým svědomím. A dnes zas mnozí lidé si to usnadňují tím, že vidí ty zázračně neprůhledné privatizace, a říkají, když mohli oni, tak co bych si také nevzal. Dobře se pamatuji, že i ta první, takzvaná malá privatizace se dělala z pocitu - proboha, dělejme něco, nebo se to tady ještě otočí. A opravdu to tak bylo. Dosáhnout nějakého nezvratného stavu. Ale takhle uvažují lidé 26 POLYGON 1/2002 [pageend28]i o NATO. To je jedno, ať už tam jsme, pak se už nemůže nic stát. Ale pořád jsem si dlužni tu reflexi, co tady bylo za režim. Čím držel? On už pak držel tím, že docela šikovně využíval našich špatných vlastností, našich pokleslostí, ale silou tady už nedržel. O tom jsme se přesvědčili v listopadu, v prosinci (1989 - poznámka redakce Polygonu). To se však nechce nikomu připustit, že ten režim zde už nemusel být pět let, že stačilo opravdu do těch ulic vyjít o něco dřív a možná by byla i ta revoluce. Takhle už to revoluce nebyla, protože na ni bylo dávno pozdě. ONI to pustili, vzdali to. A tenkrát se spěchalo horečně, právníci opravdu překáželi, protože vše komplikovali, zdržovali. První rozhodné kroky při transformaci se dělaly zbrkle, s pocitem, že ONI jsou nám v patách. Houby, byli v patách. ONI se zařizovali jinde a mimořádně jim to vyhovovalo, protože na rozdíl od nás měli styky, měli informace, určitou společenskou rutinu. Báli jsme se, že by se to ještě mohlo otočit. A obavy z toho, že se to otočí, vycházely z nulové analýzy toho, v čem jsme žili. Ta analýza by byla nepříjemná. Muselo by se říci: Vždyť už jste do toho mohli kopnout přinejmenším od Gorbačova a bylo by to téměř bez rizika. To je nepříjemné konstatování. Martin Komárek: Myslím, že analýza komunismu chybí i teď. Převažuje pocit, jako by byly naše dějiny přerušené. První republika, druhá válka a pak černá díra s názvem komunismus. Jako by tehdy lidé nežili... Petr Pithart: Jak máme sami sebe znát, když tu máme takové přerušení? A teď se nám navíc nechce k tomu vracet, protože bychom museli říci, že ten režim už dávno nebyl totalitní. Zajímavé je, že jsme nedokázali najít výstižné pojmenování těch poměrů. Padesátá léta, kus šedesátých let, to byl totalitní režim, pak už to bylo něco jiného a my pro to ani nemáme jméno. Říkáme totáč, a tím je vše postiženo. Podobně nemáme jméno pro svůj stát. Někdo říká Čechy, Morava, Slezsko. To jsou všechno problémy identity. A sebereflexe bude těžká, jsme tu sami, nevidíme se skrze ty druhé. Střední Evropa je prostor hustě rozestavených zrcadel. A proto taky je tak kulturně plodná, protože je to jakási zintenzívnělá sebereflexe, a to je vlastně kultura. Dnes rozbíjíme jedno zrcadlo za druhým a přestáváme sami sobě rozumět. Střední Evropa ztrácí kvalitu, kterou měla. Martin Komárek: Za dva roky půjdeme do světa (snad - poznámka redakce Polygonu). 1/ Evropě zas budeme mít spoustu zrcadel... Petr Pithart: To je jeden z důvodů, proč bychom tam měli být. Na začátku budou okamžité zisky a některé ztráty, ale hlavní je toto: Na svých zahraničních cestách často pozoruji, že Češi stojí v hloučku a baví se spolu. A to není jen proto, že neumějí řeč. Máme řadu mindráků, jsme nevychovaní, nelze se divit, držíme se spolu. Doufám, že to skončí a už mladší generace se rozdělí do všech hloučků s jinými a my získáme reálnější obraz o tom, jací jsme. Nebude to ani nějaká úžasná nečekaná sláva, ale nebude to ani hanba. Jen musíme se smířit sami se sebou a poznat sami sebe. A myslím si, že potřebujeme, abychom se sami uměli pochválit a poděkovat si. Tuto schopnost jsme úplně ztratili. Západní lidi se umějí ocenit. Je to pro ně úplná rutina. My vůbec nevíme, že takhle se to má. Neumíme se chovat, neumíme se pochválit, neumíme si poděkovat, neumíme se ocenit, tak máme o sobě celkový obraz horší, než odpovídá skutečnosti. Evropa naše sebevědomí posléze posílí. A jsem si jist, že tady je a bude spousta mimořádně talentovaných lidí, kteří budou povznášet naše v tuto chvíli ušlápnuté sebevědomí, jen se musí dostat ven. Takže já se Evropy nebojím. (MF Dnes, 8. listopadu 2001, kráceno) STUDIUM VĚD PŘINÁŠÍ PRAVDU, NEUVĚŘITELNOU POTĚCHU MYSLI. Koperník POLYGON 1/2002 27 [pageend29]z první republiky bylo nezvládnutelné, nebyl čas se s ním vyrovnat. Takže jsme cestu ke komunismu do značné míry nastoupili sami. Pro mne je Únor už pouze epizoda, která to stvrdila. Tedy nás ani nemohl komunismus zničit, když jsme si o to svým způsobem řekli sami. Parlamentní demokracie nám moc nejde. Poslední smysl parlamentní demokracie je, aby, je-li to třeba, si vláda s opozicí vyměnila místo. A já konstatuji, že od roku devatenáct set osmnáct se to tady nepovedlo ani jednou. Nešlo to, protože opozice nebyla státotvorná a demokracie byla zablokovaná. Po čtyřicátém pátém to vůbec nešlo, neboť se demokratické strany dobrovolně rozhodly pro uzavřenou pluralitu. Od roku osmdesát devět to vypadalo, že už se to musí stát. Poslední vcelku velkou příležitostí byly volby v roce 1998, ale bohužel opět nedošlo ke klasické výměně. Hrajeme tu demokracii strašně při zdi a opatrně, jako kdybychom se tohoto posledního kroku nakonec v poslední chvíli zalekli. Mně to připadá jako nekonzumované manželství. K tomu, o co jde, ještě nedošlo. Parlamentní demokracie u nás jede na dva tři válce, což nevadí, když se jede po rovině. Když je tu kopeček nebo zatáčka, tak se najednou ukazuje, že to nemá dost síly. Jakmile lidé nevěří, že stát je schopen zajistit určitou míru spravedlnosti, tak pro ně přestává být legitimní, i kdyby se mu dařilo rozmnožovat bohatství. Jinak je to peleš lotrovská, jak se vždy říkalo. Jsem přesvědčen, že jsme pořád v zajetí toho rakousko-uher- ského, někdo řekne německého typu práva, kdy je soudce spíš úředník, který zoufale hledá formulku v zákoně, o níž by se mohl opřít. Když ji nenajde, tak rozhodnutí odkládá, a nevím, na co čeká. Že mu veřejné mínění povede ruku nebo že se změní zákon? Vyměnili jsme více soudců než ve všech postkomunistických zemích. A teď říkáme - udělali jsme málo, měli jsme jich vyměnit víc. Na soudech nižších stupňů jsou lidé nutně relativně mladí, relativně nezralí, a soudce musí mít ten základní kompas v sobě. A ne v zákonech. A on ho tam nemá, protože je mladý, krátce soudí. Proto tolik nejistoty, rozpaků, které se projevují v tom, že se hledají všemožná zdržení, kličky, jen aby se nemuselo rozhodnout. Zase bych řekl, že se to hraje strašně při zdi, opatrně. Soudce, starý pán, který rozhodne, a vůbec se mu netřese hlas a zůstává váženou figurou ve městě, tento sociologický typus tady naprosto chybí. Reforma soudnictví a procesních předpisů půjde strašně pomalu, protože setrvačnost je obrovská. Martin Komárek: Možná to mají těžké i z jiného důvodu. 1/ rakouských krámech jsou cedule: Češi nekraďte! Nemáme tak trochu sklon k tomu kradení? (Poznámka redakce Polygonu: v této souvislosti existuje i slovní obrat böhmisch einkaufen) Petr Pithart: Jestliže se říká, že Češi kradou, tak to souvisí se spravedlností. Martin Komárek: Jestli mají lidé pocit spravedlnosti... Petr Pithart: Samozřejmě že nemají. U nás když byla příležitost, aby bohatli, tak to byla vždy krátká doba. Tady se bohatlo rychle. Dobře známe, kdo je zbohatlík. Ale bohatý člověk, který bohatl postupně, nebo jeho předchůdci bohatli a on je teď bohatý, tak tento fenomén vůbec nemáme, takže krátké peníze, rychle zbohatnout, protože zítra může přijít změna a o všechno přijdu. Tady se rychle bohatlo už za první světové války a už tehdy vznikla vrstva zbohatlíků. Málo se ví, že úcta k majetku nebyla ani za první republiky bůhvíjaká. Proto to po druhé světové válce šlo tak snadno. Znárodňovací dekrety nenarážely, protože se vědělo, že hodně lidí zbohatlo rychle. A co to znamená rychle? Rychle může znamenat opravdu zázrakem nebo géniem, ale také nepoctivě. A naši lidé si spíše myslí, že to bylo nepoctivě. Nemají vždy pravdu, ale instinkt je v zásadě správný. Takže Češi nekradou, oni se odškodňují. Mají pocit, že na to mají právo. Za komunistů přikrádali s čistým svědomím. A dnes zas mnozí lidé si to usnadňují tím, že vidí ty zázračně neprůhledné privatizace, a říkají, když mohli oni, tak co bych si také nevzal. Dobře se pamatuji, že i ta první, takzvaná malá privatizace se dělala z pocitu - proboha, dělejme něco, nebo se to tady ještě otočí. A opravdu to tak bylo. Dosáhnout nějakého nezvratného stavu. Ale takhle uvažují lidé 26 POLYGON 1/2002 [pageend30]i o NATO. To je jedno, ať už tam jsme, pak se už nemůže nic stát. Ale pořád jsem si dlužni tu reflexi, co tady bylo za režim. Čím držel? On už pak držel tím, že docela šikovně využíval našich špatných vlastností, našich pokleslostí, ale silou tady už nedržel. O tom jsme se přesvědčili v listopadu, v prosinci (1989 - poznámka redakce Polygonu). To se však nechce nikomu připustit, že ten režim zde už nemusel být pět let, že stačilo opravdu do těch ulic vyjít o něco dřív a možná by byla i ta revoluce. Takhle už to revoluce nebyla, protože na ni bylo dávno pozdě. ONI to pustili, vzdali to. A tenkrát se spěchalo horečně, právníci opravdu překáželi, protože vše komplikovali, zdržovali. První rozhodné kroky při transformaci se dělaly zbrkle, s pocitem, že ONI jsou nám v patách. Houby, byli v patách. ONI se zařizovali jinde a mimořádně jim to vyhovovalo, protože na rozdíl od nás měli styky, měli informace, určitou společenskou rutinu. Báli jsme se, že by se to ještě mohlo otočit. A obavy z toho, že se to otočí, vycházely z nulové analýzy toho, v čem jsme žili. Ta analýza by byla nepříjemná. Muselo by se říci: Vždyť už jste do toho mohli kopnout přinejmenším od Gorbačova a bylo by to téměř bez rizika. To je nepříjemné konstatování. Martin Komárek: Myslím, že analýza komunismu chybí i teď. Převažuje pocit, jako by byly naše dějiny přerušené. První republika, druhá válka a pak černá díra s názvem komunismus. Jako by tehdy lidé nežili... Petr Pithart: Jak máme sami sebe znát, když tu máme takové přerušení? A teď se nám navíc nechce k tomu vracet, protože bychom museli říci, že ten režim už dávno nebyl totalitní. Zajímavé je, že jsme nedokázali najít výstižné pojmenování těch poměrů. Padesátá léta, kus šedesátých let, to byl totalitní režim, pak už to bylo něco jiného a my pro to ani nemáme jméno. Říkáme totáč, a tím je vše postiženo. Podobně nemáme jméno pro svůj stát. Někdo říká Čechy, Morava, Slezsko. To jsou všechno problémy identity. A sebereflexe bude těžká, jsme tu sami, nevidíme se skrze ty druhé. Střední Evropa je prostor hustě rozestavených zrcadel. A proto taky je tak kulturně plodná, protože je to jakási zintenzívnělá sebereflexe, a to je vlastně kultura. Dnes rozbíjíme jedno zrcadlo za druhým a přestáváme sami sobě rozumět. Střední Evropa ztrácí kvalitu, kterou měla. Martin Komárek: Za dva roky půjdeme do světa (snad - poznámka redakce Polygonu). 1/ Evropě zas budeme mít spoustu zrcadel... Petr Pithart: To je jeden z důvodů, proč bychom tam měli být. Na začátku budou okamžité zisky a některé ztráty, ale hlavní je toto: Na svých zahraničních cestách často pozoruji, že Češi stojí v hloučku a baví se spolu. A to není jen proto, že neumějí řeč. Máme řadu mindráků, jsme nevychovaní, nelze se divit, držíme se spolu. Doufám, že to skončí a už mladší generace se rozdělí do všech hloučků s jinými a my získáme reálnější obraz o tom, jací jsme. Nebude to ani nějaká úžasná nečekaná sláva, ale nebude to ani hanba. Jen musíme se smířit sami se sebou a poznat sami sebe. A myslím si, že potřebujeme, abychom se sami uměli pochválit a poděkovat si. Tuto schopnost jsme úplně ztratili. Západní lidi se umějí ocenit. Je to pro ně úplná rutina. My vůbec nevíme, že takhle se to má. Neumíme se chovat, neumíme se pochválit, neumíme si poděkovat, neumíme se ocenit, tak máme o sobě celkový obraz horší, než odpovídá skutečnosti. Evropa naše sebevědomí posléze posílí. A jsem si jist, že tady je a bude spousta mimořádně talentovaných lidí, kteří budou povznášet naše v tuto chvíli ušlápnuté sebevědomí, jen se musí dostat ven. Takže já se Evropy nebojím. (MF Dnes, 8. listopadu 2001, kráceno) STUDIUM VĚD PŘINÁŠÍ PRAVDU, NEUVĚŘITELNOU POTĚCHU MYSLI. Koperník POLYGON 1/2002 27 [pageend31]FENOMÉN KOHOUT Z JINÉ PERSPEKTIVY VÁCLAV Je vskutku na čase, že se čeští historikové a životopisci konečně odvažují analyzovat problematické propletence novodobých českých dějin a život osob, které je neblaze zauzlovaly. Je pochopitelné, že se čtenáři těchto rozborů budou formovat do protichůdných šiků podle toho, jakou míru traumatizace jim komunisticky režim přivodil, anebo jakými privilegii je a jejich rodinné klany vybavil. Autor životopisu Pavla Kohouta - Pavel Kosatik - je ročník 1961 a proto zná dobu českého stalinismu a osob, které ho vytvářely a jemu sloužily pouze z druhé ruky. Komunismus zažil vědomě jen v jeho senilní marasmatické fázi. Pro biografa je to výhoda a nevýhoda. Kosatik uvádí svoji knihu dvěma citáty z pera Kohoutova současníka Ludvíka Vaculíka. V prvním citátu říká Vaculík, že „Komunismus není názor, ale povaha, a ta povaha se v každé generaci projevuje jiným výrazem, má jiný politický oděv. Je to chování spočívající v tom, že člověk předbíhá činy své poznání. Třebas v nejlepším úmyslu.“ Takovouto sofistikou lze omluvit každý nehumánni systém od nacismu až po taliban, pane Vaculíku! Vaculíkova definice komunismu mne u- divuje, asi nebyl ve škole, když se probírala teorie marxismu - leninismu, to jest vědeckého komunismu jako uceleného systému filozofických, ekonomických a politických teorii a jako teoretického zobecnění podmínek osvobození dělnické třídy. Učili jsme se, že komunismus je nevyhnutelným následkem třídního boje proletariátu proti buržoazii s cílem dosáhnout beztřídní společnost. Marxismus nám byl tedy podáván jako systém a věda, o nějakém „oděvu“ nebyla řeč. Nebalamuťte nás, pane Vaculíku! Že většina zapálených komunistů podle své „povahy“ a „nejlepšího úmyslu“ bezhlavě řezala, aniž předtím měřila, jsme pozorovali půl století. CHYSKÝ Ani s druhým výrokem Ludvíka Vaculíka nemohu být srozuměn. Vaculík říká: „Uvažuji někdy o tom, že z té sumy události, jež se přece sběhly jen jedním způsobem, a to právě tak jak se sběhly, dá se vybrat a plynule složit několik naprosto odlišných historií“. Opět mi to zavaní planou, nic neříkající sofistikou.*) Podle mého názoru to zásadní, jak se věci sběhly, bylo totální rozrušení struktury české společnosti, jejíž diferenciace a růst trval sto let od druhé půle devatenáctého století. Kontinuální organický společenský vývoj byl nepředloženými činy zničen během několika let. Činy přeci předcházely poznání, píšete pane Vaculiku! Byl to systém záměrných činů, které stály českou společnost mnoho obětí. Všechny triky byly dovoleny, od třídního teroru, kultu plebejství až po ideologii pan- slovanské čamary, která byla sice naprosto nekompatibilní s třídním internacionalismem, ale kterou část národa emocionálně a s chutí spolkla. Stálo nás to odtržení od evropských kulturních pramenů, které po tisíc let napájely českého ducha. Pro diktátorské vládní systémy je příznačné, že si vydržují falangy dvorních pěvců, jejichž úkolem je velebit vládní systém a jeho představitele. Tito devótni pěvci a jiní mistři slova, tónu, štětce a dláta se v poválečném Československu rekrutovali z několika zdrojů. Jednak to byli lidé, kteří měli z doby protektorátu máslo na hlavě a tak mohli být politicky vydíráni. Jiná sorta se rekrutovala z pěvců prostředního nadání, kteří za veršíky a straně věrné ódy pobírali prebendy, rady a vyznamenání. Václav Černý je ve svých pamětech nazývá „neuměte- ly a minushabenty“. Literární pachatelé od psacího stolu uvedli za léta společnost do stavu, ze kterého se dodnes těžce probírá. Zařídili se v systému jako prasata v Orwel- lově Farmě zvířat, ve které si byli všichni rovni, ale někteří - prasata - byla přece jen rovnější. Bohužel ani někteří přední uměl- 28 POLYGON 1/2002 [pageend32]ci, příslušníci předválečné levicové avantgardy zavčas neprohlédli a zkropili papír inkoustem plným stalinského nadšení. Hannah Arendtová upozorňuje ve své práci Původ totalitarismu na fakt, že totali- tární režimy bývají podporovány elitami, což je více zneklidňující než entuziasmus, kterého se jim dostává od deklasovaných živlů a mas. Vzniká překvapivé spojení společenské elity s luzou. Neudiví proto Goeb- belsova upřímná vira, že „největším štěstím, které může dnešního člověka potkat, je buď byt géniem, nebo géniovi sloužit“. Literatura coby služka diktatury a diktátorů, to je vize všech propagandistů a cenzorů. Devótnost českých a slovenských literátů se nelišila od představ Goebbelsových. Jak bylo možno přehlédnout tu nespravedlnost třídní justice, o níž každý, kdo měl otevřené oči, musel vědět. U mnohých českých propagandistů (je mi zatěžko použít výrazu: intelektuálů) se projevil tentýž vzorec indolence, se kterým jsme se setkávali u některých Němců poválečných let. Také ti zavírali oči a nechtěli o ničem vědět. Můj spolužák a v mládí také komunistický nadšenec Milan Kundera tu spoluvinu komunistických propagandistů formuloval výstižně a bez okolků: „Těm, kteří mysleli, že komunistické režimy ve střední Evropě jsou výtvorem zločinců, uniká základní pravda: zločinné režimy nevytvořili zločinci, ale nadšenci, přesvědčení, že objevili jedinou cestu vedoucí do ráje. Hájili ji udatně a popravili mnoho lidi. Později však vyšlo všeobecně najevo, že žádný ráj neexistuje a nadšenci byli tedy vrahové“ (Nesnesitelná lehkost bytí). Ony zločiny byly známy dříve, než si je Kundera uvědomil. Měl značné zpoždění. André Gide vystřízlivěl již v roce 1936 po své návštěvě v Sovětském svazu. Ptal se, zda by nebylo lépe se vzdát vytáček a otevřeně přiznat, že duch revoluce je mrtvý, když jde jen o podrobení a konformismus. Přesto Kunderu ctí, že své pozdní procitnutí formuloval jednoznačněji než Kohout. Komunismus vytvořil podsvětí nedůvěry a strachu se sítí slídilů, nad nímž živořila nepolitická masa, která ztratila pojem občanství a na povel rituálně jásala. Socialistický spisovatel měl za úkol vytvářet virtuální společenskou atmosféru, která neměla s realitou nic společného. Kohout, který fa- buloval virtuální heroický socialistický svět selhával, když byl konfrontován se skutečným životem. Povinnostem všedního dne uhýbal. Díky pracovním kontaktům svého otce Otomara s ministrem informací Václavem Kopeckým byl Pavel Kohout ve svých dvacetijedna letech přidělen na dva roky na československé velvyslanectví v Moskvě ve funkci odborného úředníka v oboru kultury. Přesto, že práce na velvyslanectví v Moskvě byla obrovským vkladem do kádrového posudku, nevydržel. Kancelářská práce, byť privilegovaná, ho nudila. V Moskvě mu totiž chybělo tleskající publikum. Psal domů: „Nejblběji je mi při pomyšlení, že mne v Československu tak potřebují. A že tam bych tvořil, pracoval, prospíval straně a všem - a tady místo toho, abych načerpal sovětské zkušenosti - tak vůčihledně blbnu.“ Utekl do nemoci a vrátil se do Prahy. Podobně unikal před povinnostmi vojenské služby. Už druhý týden vojny psal ministru obrany Alexandru Če- pičkovi, že vojensky rutinní výcvik je pro něj zoufalá ztráta času. Považoval se za mimořádného ducha s mesiášským posláním, chtěl povzbuzovat svým zpěvem lidovou masu k obětavým výkonům při budování socialismu. Žádal o přeřazení na jiné místo, prý ne k vlastnímu prospěchu, ale protože jeho tvůrčí práce je určena výchově lidí. Zmínil se ve svém dopise, že se už třikrát léčil v sanatoriu s neurotickými potížemi. Svůj dopis zakončil slovy: „Soudruhu ministře, jako svého učitele, rádce a přítele Tě prosím o pomoc v této věci.“ Byla to nepředstavitelná devótnost, neslučitelná se zásadami, které navenek hlásal, v době, kdy v pracovních technických praporech PTP sloužilo 60 000 vojáků-ne- volníků, z nichž mnozí nevěděli, jak dlouho bude jejich vojenská služba trvat. I studium filozofie na Karlově univerzitě započítával mezi ztrátový čas a studium nedokončil. Kosatik decentně proniká do Kohoutova soukromého života. Kohout přenášel své politické vize i do milostného života a snaPOLYGON 1/2002 2 9 [pageend33]žil se ideolgicky formovat své partnerky - ne k jejich potěšení - s úspěchem spíše nevalným. Osobni maléry a krize přetavoval do záležitostí veřejných, vtěloval je do svých textů a her a snažil se trestat těmito texty své soky v lásce, přičemž očekával, že obecenstvo bude bezvýhradně na jeho straně. Nespravedlnost, nezdary a rány o- sudu se ho dotýkaly pouze ve vztahu k vlastní osobě. Kohout byl majitelem absolutní pravdy, vyznavač pochybné pansofie, která si dělala nárok na výklad a řešení všech aspektů pozemského bytí. Po XX. sjezdu KSSS v roce 1956 Kohout svou rétoriku zmírnil. Za Pražského jara byla privilegovaná vrstva partajních „intelektuálů“ přesvědčena, že jen oni jsou schopni najít cestu společnosti k socialismu s lidskou tváří. Měli vůbec nějakou koncepci? Na diskusním večeru 13. března 1968 ve Slovanském domě odpověděl Kohout na otázku, jak se jeho současná činnost shoduje s jeho propagandistickou prací z padesátých let, pošetilým bonmotem: „Shoduje. Je stejně naivní a stejně diletantská. Nicméně národu z toho nemohou vzniknout žádné škody, neboť jsem slíbil jisté mladé dámě, že se budu politické činnosti věnovat pouze do 20. července tohoto roku, kdy mi bude čtyřicet.“ Kohoutův výrok dokazuje, jací amatéři strkali po léta prsty do československé politiky, a že Kohout dané slovo nedodržel a nekvalifikovaně zasahuje do politiky dodnes. Smutná pravda, Československo postrádalo schopné politiky, jejich místo zastávali fu- šeři. Kohout investoval mnoho spisovatelské energie na vysvětlování a interpretaci svého života. Ze všech spisů nesnesitelně vyčnívá jeho ego. Nakonec i ochota intenzívně spolupracovat s Pavlem Kosatíkem se dá vysvětlit snahou, že chtěl do jisté míry o- vlivnit obraz o své osobě a setrvat na „jevišti“. To platí zejména dnes, neboť, o kom se nemluví, ten neexistuje. Literární kritik Jiří Pechar se zamyslel v souvislosti při příležitosti prvního vydání Kohoutova románu Katyně ve Vaculíkově edici Petlice nad charakterovým typem autora. Podle Pechara „...patří ke Kohoutovým základním charakterovým rysům očividná potřeba být ve středu pozornosti a jakási, až křečovitá, tendence promítat všechny interní rozpory navenek a být stále tím, kdo bude bojovat proti pokrytectví a hlouposti a to i tehdy, když není úplně jasno, kam vlastně míří onen elán, který je touto hloupostí a pokrytectvím brzděn“. Kohout vskutku prodělal značné metamorfózy. Připočtěme mu k dobru, že měl společně s Václavem Havlem lví podíl na založení Charty 77. Byl vyslýchán a stále sledován StB; nežil si však špatně, měl byt na Hradčanském náměstí, mohl vyjíždět do západního zahraničí a měl vlivné protektory mezi prominentními západními politiky a umělci. Jeho životní styl se značně vzdálil od puritánských socialistických hrdinů jeho mládí. Provokoval tak dlouho a tak šikovně, až ho režim 28. října 1978 vyhostil ze země. „Ich bin kein Emigrant, ich bin ČSSR-Bůrger, ich will nach Hause (nejsem emigrant, jsem občan Československé socialistické republiky, chci domů, poznámka redakce),“ prohlásil Kohout pro německé noviny Die Welt ve vídeňském Burgtheatru Toto prohlášení bylo jistě mediálně účinné, vyslovil však též názor mnoha emigrantů, kteří neměli důvod se k němu jako k emigrantovi hlásit. „S pečetí zrady, zklamaní a zkyslí,/čekáte, až vám srdce zpráchniví,/takový trest si nikdo nevymyslí,/k jakému jste se odsoudili vy,“ je čtyřverší z Kohoutovy básně Trest emigrantův ze sbírky Čas lásky a boje vydané v roce 1954. Poslední fázi biografie Pavla Kohouta nazval Pavel Kosatík Samet. Pavel Kohout, který jak již víme, chtěl ukončit politickou činnost úderem svého čtyřicátého roku, neodolal a v roce 1989 nabízel znovu své politické služby. Do budoucna si lze přát, aby českou politiku utvářeli vzdělaní, přemýšliví politici, kteří nebudou „svými činy předbíhat svá poznání.“ 7 Poznámka redakce. Pan Vaculík, neomlouvá-li právě komunismus, zastává xenofobní a nacionalistické pozice. Například ve svém fejetonu CH 242 v Lidových novinách z 15. 01. 2002: „ Jsem například i proti tomu, aby cizinci mohli kupovat u nás půdu: je to tichá okupace, z právní pozice vlastníků budou působit na poměry. “ ■ 30 POLYGON 1/2002 [pageend34]Neviditelný pes, 18. 4. 2001). Tento článek ovšem není o aféře Lauder, ale o tom, že se objevil důležitý názor v českému tisku a úřadům dostupném médiu, že stát se vůbec neměl arbitráže zúčastňovat a proč. Tento názor nechala média zcela bez povšimnutí, takže ohromná většina občanů se o něm nedověděla. Vydavatel internetových Britských listů Jan Čulík věří, a uvádí to pravidelně v úvodu svého listu, že je čten důležitými osobnostmi pražské politické scény. Neviditelný pes je asi nejvýznamnější z českých internetových deníků a je prokazatelně sledován pražským tiskem, který občas ze Psa převezme některý článek nebo jeho část nebo i původní příspěvek jeho vydavatele O. Neffa. Mimoto jsem již dvakrát upozornil na své stanovisko novináře, kteří o této věci psali. Nejde tedy o náhodu, pražský tisk vědomě a úmyslně zamlčuje a zřejmě se snaží zabránit diskusi o podle mého názoru jedině únosném a přijatelném postoji českého státu. Jde tedy o to, proč a kdo má na tom zájem. Podmínkou k tomu, aby se stockholmská arbitráž mohla konat, bylo, že obě strany musí napřed zaplatit arbitrážní instituci příslušný poplatek. To znamená jinými slovy, že o arbitráž musí usilovat obě strany. Zdá se, že ministerstvo financí nemělo tehdy k tomu dost chuti nebo peněz, ale agentura zastupující Laudera poplatek za českou stranu zaplatila - zda jako gentlemanský dar nebo půjčku na tom nezáleží. Možná, že si Lauder byl jist, že tentokrát vyhraje, složení komise bylo Švéd, Američan, Čech. Nebo by měl někdo z ministerstva vysvětlit, proč přijalo šlechetnou nabídku Lauderovy agentury. Nebo možná byl Lauderův úspěch v zájmu německých majitelů většiny českého tisku. Možností je asi ještě víc, pražská media se však o různé aspekty této pozoruhodné finanční operace vůbec „nezajímala“. Veřejnost možná ano, ale to se nedovíme, protože všude dnes pracují „bdíči“ (výraz J. Škvoreckého), kteří vědí nejlépe, co má veřejnost číst. Jak je shora předpovězeno, precedens už funguje. V současné době běží už arbitráž proti českému státu na základě stížnosti No- mury, která si již mohutně namastila kapsu s pivovary a chce teď ještě za tu námahu asi 40 miliard Kč navíc. Její dosavadní šéf pro střední a východní Evropu Randall Dillard je do jisté míry ze stejné školy jako náš dobře známý Viktor Kožený. Seznámil se dobře s děravým českým zákonodárstvím, soudy nekvalifikovanými pro složité obchodní spory, nedostatkem znalostí západních zvyklostí na české straně a apatickým postojem úřadů k tomu, co se ve státě děje, a dobře toho využil. Nomura přišla do republiky jako poradce při privatizaci Prazdroje a pak se vložila do hry jako investor, čemuž se české úřady nepokusily zabránit. Dillard teď od Nomury odešel; není vyloučeno, že se Japonci domnívají, že některé jeho operace nebyly tak úplně košer a chtějí mít „čisté ruce“. Nomura obviňuje český stát v podstatě z nedodržování českých zákonů. Jaké pak jsou asi české šance, když v arbitráži zastupuje české zájmy německý universitní profesor, který si může myslet, že ČR (ČSFR) je od roku 1989 normální stát v západním smyslu slova? Další arbitráž chystá holandský majoritní vlastník české sladovnické firmy Tchecomalt, která je momentálně v konkursu. O zastavení konkursu se bez úspěchu pokoušela kromě majoritního vlastníka holandská společnost Lento Investment B. V. i Československá obchodní banka, která je jejím největším věřitelem. Obě si stěžují na konkursního správce, který prý poškozoval svým jednáním zájmy věřitele i majoritního akcionáře. Není mi známo, zda oba partneři zažalovali český stát u českého soudu, což měl být první krok. Je dětinské si myslet, že soudci převzatí ze starého režimu, kteří stále zaujímají důležitá místa v soudcovské hierarchii, nebo naopak noví mladí lidé bez zkušeností mohou v krátké době řešit složité případy, kde nelze vyloučit korupci vedoucích pracovníků českých partnerů. Stát je cíl - nemůže se schovat a neumí se bránit. Nomura naopak, abychom ji vzali za příklad, operuje pomocí nastrčených firem, které kontroluje - v tomto případě Nutshell, Pembridge, Saluca a možná ještě jiné. Ty se hodí, aby uplatňovaly nároky, prováděly riskantní operace apod. Pokud vydělávají, plynou peníze Nomuře. Kdyby však nějakým nedopatřením upadly do potíží a měly by platit velké částky, lze očekávat, že by je Nomura asi nechala padnout a odepsala by svůj kontrolní balík akcií do ztrát, což by jí tak nebolelo. V operaci, kde šlo o prodej Prazdroje a Radegastu do Jižní Afriky půjčila IPB banka pomocí prostředníka firmě České pi- 32 POLYGON 1/2002 [pageend35]vo asi 9 miliard, aby si tato firma mohla koupit od IPB akcie Prazdroje. Tuto firmu později ovládla Nomura, která byla rovněž akcionářem IPB. Závazek převedla Nomura po vrcholně podezřelé mezihře na Kajman- ských ostrovech na svou společnost Pem- bridge, která chtěla zaplatit tehdy už bezcennými akciemi IPB. Tuto opci dal do smlouvy podle svého vyjádření pan Dillard jako pojistku, aby ochránil investice Nomury. Arbitrážní soud pak platnost této opce potvrdil. Akcie Prazdroje byly tak pořízeny za pět prstů, tj. za 9 miliard na účet českého daňového poplatníka. Jde o to, zda pan Dillard náhodou „nepojistil“ Nomuru na základě znalosti svých vlastních plánů a kdo na straně IPB mohl podepsat smlouvu s touto opcí, když je všeobecně známo, že ceny akcií jsou kolísavé. Mimo to vystupovala Nomura na obou stranách, byla akcionářkou IPB a kontrolovala také skupinu České pivo. Svou zbytečnou účastí na mezinárodních arbitrážích podstupuje český stát velké finanční riziko. Navíc zavádí nebezpečnou právní dvoukolejnost, jednu „spravedlnost“ pro bohaté a cizí, svěřenou západním osobám, které mají v arbitrážním orgánu vždy převahu dva ku jedné, a druhou „spravedlnost“ pro domácí, kteří nemají na drahé právníky a jsou proti selhávajícímu státnímu aparátu bezmocní. Spravedlnost v uvozovkách, protože je to všude pojem velice relativní, v ČR také proto, že jsou jí z EU vnucovány zákony, které postih provinilců někdy zcela znemožňují. Česká média tím, že nepřipustila diskusi o tomto tématu, jsou podezřelá z poškozování zájmů českého státu. Čeští občané, kteří v příspěvcích v oněch mediích proti účasti státu v arbitrážích neprotestují, jsou podezřelí z krátkého rozumu, protože si neuvědomují, že arbitráže a případné nepříznivé výsledky sami financují. Pan Lauder žádá něco kolem dvaceti miliard Kč, Nomura by chtěla k tomu mimořádně lacinému pivu ještě miliard čtyřicet. Kdo bude další? A kde jinde by si to nechali líbit? ■ ČESKÝ VĚDEC OBDRŽEL NĚMECKÉ VYZNAMENÁNÍ RUDOLF STRÖBINGER Přední český slavista, profesor Univerzity Alberta Ludvíka ve Freiburgu, profesor dr. Antonín Měšťan obdržel 20. prosince 2001 z rukou státního tajemníka pro vědu a umění v zemské vládě Bádenska-Wůrttemberska Michaela Siebera Spolkový záslužný kříž. Vysoké německé vyznamenání udělil profesoru Měšťanovi spolkový prezident Johannes Rau za jeho zásluhu o rozvoj kulturních vztahů mezi Spolkovou republikou Německo a Českou republikou a za jeho vědeckou práci. Měšťan vychoval za řadu let, které působil na univerzitě ve Freiburgu, desítky německých slavistů. Vedle toho pracoval v mnoha kulturních a společenských organizacích, tak v Collegiu Carolinu nebo jako člen prezidia Exilového PEN Clubu německé jazykové oblasti. Po roce 1989 byl Antonín Měšťan několik let ředitelem Slovanského ústavu České akademie věd v Praze a vydavatelem časopisu Germanoslavica. Je také dlouholetým spolupracovníkem českého a slovenského vysílání rozhlasové stanice Svobodná Evropa. Profesor Měšťan je rovněž autorem mnoha vědeckých publikací. Tak v roce 1984 vyšly německy jeho Dějiny české a slovenské literatury, které se staly vysokoškolskou učebnicí na četných německých a zahraničních univerzitách. Jeho zájem o exilovou literaturu dokumentuje nedávno v antologii Exilového PEN Clubu publikovaná studie o české exilové literatuře ve Švýcarsku. „Bez Antonína Měšťana,“ řekl při předávání vysokého vyznamenání státní tajemník Michael Sieber, „by byly německo-české kulturní, literární a umělecké vztahy nesmírně chudé o vzácnou osobnost, o člověka, jehož celoživotní náplň byla vždy jeho vědecká práce.“ Výjimečná slova ocenění pro zahraničního nositele vysokého německého vyznamenání, k němuž by se mělo co nejdříve připojit i poděkování z druhé strany hranice. ■ POLYGON 1/2002 33 [pageend36]SLOUPKY JANA BENEŠE Pan prezident nás napomíná Nezažil jsem, nebyl jsem u toho, byl jsem v Americe, ale pochopitelně se mi to doneslo. K československému 28. říjnu promluvil pan prezident a napomenul nás, hanba, hanba, jak málo činíme proti komunismu. Poněkud připomenul nebožtíka Jana Drdu, který takto druhdy z intimity zámku Dobříš hlasitě volával: Bijme měšťáka v sobě! Neboť za to, že našim komunistům opětně narostly rohy, může především a právě Václav Havel, sám a osobně. Byl to on, kdo se jimi obklopil, byl to on, kdo se jimi dal použít, byl a je to on, kdo dával špatný příklad. Nejenom ve sféře ryze politické, nýbrž i v oboru tunelování (viz Sloupky Jana Beneše v Polygonu 7+8/2001). Zde se, abychom tak řekli, morální poučení rozdávaná tu i onde, poněkud míjí cílem. Neb, jak pravil básník (Heiné) mlčící ústa pečených pstruhů jsou často výmluvnější než ten nejohnivější projev státníkův. Co usvědčuje, jsou vždy skutky. Kde Je to hovězí? Bývávala to slavná a populární americká reklama na karbanátky; stará dáma se probírá zástupem housek a pátrá po hamburgeru. Nutně mi vyvstala v cause údajného ohrožení zájmů naší země, jak to specifikovala celá řada těch, kdož, podobni Pávkovi Kohoutů, nikdy a u čehokoli, se neopomenout blýsknout. Lid obecný tato konání nazývá a věru právem, snahou vyrobit z prdu kuličku. Promluvil Václav Klaus v Bruselu a vyslovil své výhrady vůči tomu, že by se EU měla změnit v jeden superstát. (V němž by jednotliví členové neměli ani práva, jichž se například dostává členům americké unie). Unie Evropanů měla a má být spolkem, starajícím se o volnou výměnu osob, zboží a kapitálu. V zájmu svých obyvatel a jejich prosperity. Nikoli rájem pro byrokraty zalykající se vlastní důležitostí. Nikoli taktéž spolkem, dělajícím Americe drobné i větší naschvály. Klausův projev západní media, pokud vím, ani nezaznamenala, ale příležitosti se chopili všici, jichž jedinou snahou je býti viditelní 34 POLYGON 1/2002 bojovníci. Padala přečetná slova o vážném ohrožení zájmů země. Prezident bystře a nedbaje jiných starostí usedl, sepsal psaní a dal je doručit parlamentu, by se ke konání svého předsedy vyjádřil; parlament stejně bystře usedl k mimořádnému poštěkávání. Pan ministr Kavan přerušil svá zahraniční konání, dal si přistavit zvláštní letadlo a do Prahy se bystře navrátil, aby také mohl být u toho (ale doletěl pozdě, parlament už mezitím dokonal, rezolucí, že vstup do EU je naší prioritou). Jenže Klaus nikdy netvrdil, že tomu tak není. Vznesl pouze dotaz, na věru nedůslednou a neodpovědnou vynořující se formu unie. Vyvrbilo se do čtyřslabičného, leč trefného vyjádření, kterým náš život politický, druhdy charakterisoval nebožtík Voskovec. Uprdnuto. A to se Voskovec vítězného listopadu a krystalisace těchto konání už nedočkal. Leč slovo genia nachází tu i nadále svou neochvějnou platnost. čtyřkoallce už není čtyřkoalice, ale čtyřkoallce to Je Když DEU vznikla, věnoval jsem jí přibližně rok života a v zájmu jejím, leč za své, neb za práci pro vlast se neplatí, najezdil po vlastech našich na 50 000 kilometrů. Nebyl jsem sám, kdo věřil, že neblahosti, jež do našich nadějí poutajících se k domácímu vývoji po listopadu 1989 vstoupily, dokáže tato nová strana přinejmenším korigovat. Občané ji ve volbách nepodpořili, leč výrok soudu ústavního ji učinil (za odevzdané hlasy) bohatší a ukázalo se, že o to zjevně šlo nejvíc. Neb za práci pro vlast se u nás platí. Tedy někomu a jde právě jen o to, dostat se na ten seznam. Takže DEU, věru strana, jejíž členstvo by se vešlo do jednoho výtahu (výrok Miloslava Šimka o její soudružské ODA a bez uvedení pramene na adresu ODA hojně citovaný), se teď, při výhledu na své budoucí volební výsledky, sloučila s Unií svobody. Byl to báječný pohled na šťastné a spokojené lidi. Tentokrát v barvě, na rozdíl od záznamů slučování ČSSD s KSČ, jež se nám zachovalo jen černobíle. Jen projevy spokojenosti nad tou jedno- [pageend37]tou jako by si z oka vypadly. Aby se něco dělo, známý ochránce nebohých, Petr Uhl, vyrobil prý jakousi stížnost, že tato strana diskriminuje, neboť od svých členů vyžaduje ověření, že nebyli v KSČ ani nespolupracovali s StB. Nikoho zatím netrklo, že strom zelený, který si za odznak svůj vybrala čtyřkoaliční Unie svobody, tak zatraceně připomíná byvší, z vůle ÚV KSČ proslavované, JZD Slušovice. Průzkumy sice ukazují, že Čtyřkoalice má u voličů zatím největší preference, řekl bych však, že jaksi zejména k tendenci občanově vybrat si (zdánlivé) zlo nejmenší. Jenže shodné průzkumy taktéž ukazují, že k volbám je za situace obecného znechucení, ochotno jít jen na 18 až 20 % občanů. Za odchodem občana Kůhnla z vedení tohoto spolku, jak prosáklo, stojí prý jakási jeho spojení s StB. Takže alespoň něco. Tudíž čtyřkoalice už je vlastně tříkoalice, ale název se prý měnit nebude, aby to snad někoho nemátlo. Ostatně není jisté, zda v ní zůstává ODA, neb té dosud visí na krčku nesplacený dluh ve výši desítek milionů. Klasicky se k němu vyjádřil momentálně ODA předsedající pan Žantovský. Když tuhle sekeru jeho strana zasekla, ještě nebyl jejím členem a tudíž se ho to prý netýká. Pokud lze věřit tisku, pak přes příspěvky ze státního rozpočtu, jež strana obdržela a za hlasy svých voličů i nadále dosud dostává, se se splácením (hezky česky) jaksi otálí. Všecko je to nádherně logicky spjato, jako v tom protektorátním fóru, kde maďarský velvyslanec kdesi v jižní Americe vysvětluje, že jsou království bez krále, vedené admirálem bez loďstva a bojující za novou Evropu pro rasu árijců, to jest blonďáků jako Hitler, modrookých jako Goebbels a ztepilých jako Göring. Tato logika má své praktické důsledky Inu, i pan Železný, provozovatel veleúspěšné TV NOVA, sice z obrazovek ohlásil, že hodlá miliardu arbitrací mu přisouzenou okradenému investoru zaplatit, ale pak se k tomu také nějak nedostal. Místo toho si pořídil novou stanici JOJ na bratrském Slovensku. Na pár hodin se sice ocitl v base i se svým právníkem (ten tam zatím zůstává), ale pak ho výběr jurisprudentů s velice komunistickou minulostí dostal ven a hned ho přišel navštívit předseda sněmovny Václav Klaus, zřejmě tou návštěvou cosi manifestující. Snad podporu ČSSD v rámci akce čisté ruce, či své podnětné myšlenky o nešpina- vosti peněz? Jistě, pan Železný nebyl dosud odsouzen a jest na něho hledět jako na nevinného, ale to platilo druhdy i na AI Capo- na, že ? Je velmi zarážející, že to byl právě Václav Klaus, kdo se k čemusi tohoto druhu propůjčil. Věru mocné to papaláštví, úsudkem občana, jediného to zdroje státní moci, opovrhující. Budeme si dělat, co budeme chtít, vzkazuje se nám zde. A aby nám to zachováno zůstalo... Vzhledem k tomu, že nepříliš dávno pan Klaus Železného TV NOVA hrozil stomilionovou žalobou za odvysílání zprávy o tom, že je majitelem vily ve Švýcarech, mi to nutně vnukává myšlenku, že tenhle Železný doopravdy musí na tohodle Klause něco vědět. Korupční prostředí? Napsal týdeník Respekt o vládě naší, že nám vytváří korupční prostředí a vláda se za- zlobila na zrcadlo ukazující křivou hubu a její předseda s taktem jen jemu vlastním oznámil, že je na čase časopis (asi poslední nepodlehnuvší u nás bulváru a snaze být schránkou inserce) zničit. A to cestou žaloby o 170 000 000. Žalovat měl každý člen vlády osobně. Jenže to chce v české justiční praxi složit zálohu ve výši 4% žalované částky (tedy 400 000 na hlavu) a z ministrů páně Zemanovy vlády sebevrahů, se k tomu odhodlali zatím jen dva. Aby bylo jasné, že nikdy nejde o žádnou korupci, tak narychlo vybrala pro naše ozbrojené síly 24 stíhaček Gripen. Bez výběrového řízení, z něhož jiné firmy pro až příliš zřejmou neférovost odstoupily. Prý, abychom měli plnohodnotné ozbrojené síly. Trochu to připomíná Brasilii, která si také o- patřila ku své ozbrojené plnohodnosti letadlovou loď, ale nemá na ni žádná letadla. Za těch sto miliard, které bude tato legrace Českou republiku stát, se totiž dalo s našimi věru dubiozními ozbrojenými silami jako takovými opravdu už cosi udělat. A těch 24 stíhaček (prý abychom mohli zajistit svou obranu) kupujeme proti vyjádřenému přání NATO, jež našich 24 strojů rozhodně nevytrhne, ale kterému stav našich ozbrojenců POLYGON 1/2002 35 [pageend38]vskutku dělá vrásky. Však také, když přitulilo, ministrování obranné střelhbitě opustil Voloďa Vetchý. Typické je, že při těch hovorech o nutnosti obrany slovíčko nepadlo o tom, že jsme členem Severoatlantické obranné aliance, která to má nejen v titulu, ale tudíž také tak řečeno v rozpisu práce... Gripeny nemá NATO ve výzbroji, ale pár si jich prý pronajme Maďarsko. Že se ministerstvo tehdy ve správě lidovce Kalouska postaralo o to, abychom opravdu žádné vhodné nadzvukové stroje neměli a vyhandlovalo naše MIG 29 (jež převzalo po NDR do výzbroje i Německo) s Polskem za pár starých vrtulníků, také jaksi nezmíněno. Takže cui bono? Vláda před volbami a poněkud alibisticky svůj nákup svěřila schválení sněmovnou. Svobodka se bude stěhovat Svobodná Evropa, kterou jsme si do Prahy hrdě pozvali, ale které jsme se chtěli zbavit už po protestech Iráku, se zase dostala na přetřes. (Viz ostatně legrační způsob její ochrany, Polygon 8/2001). Prý pohodlí jejích redaktorů nevyváží risika možného teroristického útoku v centru Prahy, dal se slyšet pan ministerský předseda. Jenže Svobodka si nemalým nákladem ten ohavný barák bývalého federálního parlamentu pro své potřeby upravila. Takže stěhovat se bude prý jen, když o to Američané požádají. O nějaké takové žádosti sice zatím nikdo nic neví, ale oznámeno, že stěhovat se bude. Občane vyber si. Pan ministerský předseda, však, soudím, vyjádřil hlavně svou nevůlí s presencí této vyhlašovatelky pravd amerického satana a zásadu - budeme si dělat co budeme chtít (hrdě jinak proklamovanou panem Železným), na své závazky smluvní i mravní dbát nebudeme a dluhy taky (hezky česky) platit nebudeme. Však se všecko časem pěkně rozplizle rozplyne a ostuda nám odedávna (obecně od Mnichova) chuť k jídlu nebéře. Spisy StB se odtajňovat nebudou A aby věci zůstaly hezky tak jak jsou, zákon na odtajnění spisů této benefiční organisace strany duchovního podsvětí, nám ovšem neprošel. A že podsvětí je stále aktivní, budiž dokumentováno případem pana faráře Proti- vínského, který si dovolil svým ovečkám u příležitosti loňských senátních voleb připomenout, co vláda této strany představovala. Vysoko se podíval holoubek sivý a trestní stíhání si způsobil; jak by ne, vyšetřovatel býval rovněž estébáčkem. Není nad to, když máme všude odborníky. Však si tento výběr odborníků pan ministr Gross zpět na vnitro zavedl. Arciť, pokud tam náhodou nezůstali. Jak vidno, i úřady vyšetřování vnitru nepodléhající jsou jimi obsazeny a se zlou by se potázal, kdyby někdo měl pochybnosti o nezávislosti soudců (panem prezidentem Havlem jmenovaných) a po jejich komunistické minulosti se zapídil. Však pořad NADORAZ v naší milé České televizi, právě na tohle dojel a není ho více. Pořad Fakta sice zůstal, ale nezůstala jeho redakce, jež rovněž tímto způsobem proti establishementu postbolševiků zahřešila. Po jistém vzedmutí se veřejnosti, konal shodně prezident a taktéž orgán státního zastupitelství. (Nikoli však po vzájemné dohodě). Státní zastupitelství stíhání zastavilo a souběžně je cestou milosti zastavil i prezident. Což se mi hrubě nelíbí, ač to jistě problém pana faráře vyřešilo. Neboť milost se udílí jen těm, kdož cosi provedli. Starosti občanů zákonodárců Jako vždy i tentokrát se však naši občané zákonodárci dokázali sjednotit, když šlo o jejich šrajtofle. V jednotě nebývalé zavrhli - nikoli snad snížení, to rozhodně ne - ale možnou budoucí změnu v systému zvyšování svých odměn. Jinak se ústavní činitelé naši v čase vánočním chopili příležitosti blýsknout se, a vystoupili v české verzi pořadu Chcete být milionářem. Výhry sic šly ve prospěch charity. Ale vědomí, že český politik je ochoten dělat třeba striptýz, jen aby se dostal na obrazovku, zůstalo. V naše řady Před časem jsme vzpomenuli podnětné knihy Na východ od Norimberka, kterou historik Václav Jiřík vypravil do světa. Strohá faktografie soudních pojednání se Sudeto- němci v době těsně poválečné, za aktivity, jichž se co příslušníci Heinleinovy strany ještě před zářím 1938 dopustili a svědčící věru o poctivosti prvorepublikánské justice, tehdy dosud existující. Autor se nyní projevil 36 POLYGON 1/2002 [pageend39]i co beletrik knížkou Zatmění Slunce. Zřejmě autobiografický příběh člověka, který v euforii toho času vstoupí dne 21. srpna 1968 do KSČ, aby z ní byl pochopitelně následně vyhozen a pykal za důsledky svého činu, po celou zbývající dobu trvání vlády této strany. Nu, tomuto dvojboru jsme exilem ušli, ale v příběhu je i jeden z nás, exulant, který sic vládě jedné strany emigrací ujde, aby si následně upravil vztahy a co řádný u- pravenec bez potíží se souhlasem vlády této strany Československo navštěvuje a na pod- robence domácí se, i se svou svobodou cestovat, vytahuje. Opravdu, tohle přece rovněž bylo a dosud existuje. Jistě, třeba úřady německé vyvázanost z občanství československého a s ním spojenou úpravu vztahů vyžadovaly, jenže znám lidi, kteří to těm úřadům právě z důvodů politického charakteru svého exilu odmítli a ty úřady to přijaly. Takže, tohle exilu, respektive, tedy všem těm upravencům, na hrbu zůstává. Také bychom o tom neměli vytrvale držet hubu. A co Justice naše? Dvanáct let po vítězném listopadu se konečně (zajisté až do odročení a zapomenutí) dostavili k soudům soudruzi jako četnými akademickými tituly ověnčený Obzi- na, co bývalý ministr vnitra, ale taktéž soudruh Štrougal. Ten prvý ad vocem své odpovědnosti za akci Asanace, starající se o vypuzení signatářů Charty 77 do exilu, ten druhý za zaretušování vražd z let padesátých, respektive ještě čtyřicátých, jež StB provedla, a v letech šedesátých jako ministr vnitra provedl. No, na začátku se vraždilo, potom později, jen pudilo do exilu. Svědectví o bolševickém vypadáváním zubů, v obou případech pak ovšem rovněž svědectví o snaze: budeme si dělat, co budeme chtít. Čili opět papaláštví. Nic, čím by se velikáni naši momentální, rovněž masově nevyznačovali. Samozřejmě. Vinen se necítí nikdo ničím, ale nepotkali a nepotkáváme to v modrém stále? Takže obraťme list. Na optimistickou notečku aneb vzpomínka na Tondu Přibyla Není nad to cosi si přečíst. Například spis soudruha Obziny o socialistické zákonnosti, který tehdy vítán kdekým, mezi jmény těch, kdož dílo velikána vítají, nechybí ani Dagmar Veškrnová. Být u toho, o to přece jde. Pokud jde o nás ostatní, máme zde přece tu kontinuitu legality a tudíž tato zákonnost jest u nás kontinuální. Právě tak jako její síně slávy. Že rodina Štrougalova jakousi náhodou patří ke kapitalisticky nejúspěšnčjším a nejzazobanějším v Čechách, slovíčko nepadlo. Lidé teď prostě jen mají jiné starosti, než se hlásit ku své minulosti. A neznělo staré bolševické heslo, že co je tvoje, to je moje a co je moje, do toho ti nic není? Ale zabrousil jsem ještě dál. Americe tváří v tvář, jmenuje se ta kniha o 634 stranách a roku I960 ji nákladem 20 400 výtisků vydal pro českého čtenáře Orbis. Zaznamenává pokoření Spojených států, tehdy nikoli Usá- mou bin Ládinem, alě Nikitou Chruščevem. To vše mezi 17. až 25. zářím roku 1959, kdy Nikitka zemi navštívil a ohlásil její dostižení a předehnání, vzpomeňme, jakož i posléze její odvržení do následného pohřbení. Bylo tomu tak? Bylo. Pamatujeme. Prožili jsme. Není dobré přečíst si to po dvaačtyřiceti létech a v době, kdy už víme jak to dopadlo a všechen komediální talent všech politiků té doby, už je právě jen a jen pro srandu? Tak jako je i ten starý pouhou dekádu, a o dekádu později budou i ty dnešní významné bouře v pivní sklenici. Sem nutně patří i slíbená vzpomínka na Tondu Přibyla. Oba jsme byli tehdy zaměstnanci Ústředního loutkového divadla v Praze. Tonda, bývalý mukl co truhlář, já ve stejné posici, co kulisák. Tyto profese byly muklům dopřávány. Ostatně, byli jsme tam mezi sebou. Divadlo vedl bývalý nadšený sokol, pan doktor Malík, teď laureát státní ceny Klementa Gottwalda. Ten cítil potřebu pobloudilé bývalé mukly politicky vzdělávat a rovněž k nám o světodějném významu chystaného dohnání a předehnání USA moudře a rozšafně pohovořil. Tonda Přibyl seděl za „kopečky“. Na hranicích měl smůlu. Kryl útěk své rodiny, ale sám byl polapen. Než si své odpykal, rodina se v USA stihla usadit a pochopitelně ho podporovala. Během školení soudruha doktora se tenkrát rozplakal. Tázán, proč a co ho to tak dojalo, ba samým dr. Malíkem utěšován, POLYGON 1/2002 37 [pageend40]pravil: „Když já se bojím, soudruhu doktore, když to s tou Amerikou tak špatně dopadne, kdo mi pak bude posílat na Tuzex?“ S touto dosud stále platnou a poučení dávající zvěstí, se při vstupu do roku 2002 loučím. Tonda si samozřejmě tehdy dělal srandu. Ty zástupy českých skladatelů Foltýnů, radící Americe po 11. září právě uplývavšího roku, co má udělat a co .udělat nemůže, ba nesmí a vůbec, jak si počínat a jak si nepočínal, napadá mne, že to snad také přece nemohly myslet vážně. Na pováženou je, že asi myslely. Tentokrát však nemusíme na poučení, jak to dopadlo, čekat celých čtyřicet let. Byť to tedy zatím úplně nedopadlo. Ale posléze dopadne! Neboť, jak nám Nikita Chruš- čev dává vědět, dějiny nejdou nazpátek! Jen přitom jaksi přehlédl, že od roku 1776 jejich běh a smysl výrazně určuje Amerika. Tím, že jejich běhu nebrání. Opět jsem si tam zajel a pokud to lze tak říci, událost z 11. září ji postrčila tam, kam ji v minulosti musel postrčit výbuch lodi Maine, Alamo, či Pearl Harbour. Lidstvu to nakonec vždy prospělo. ■ PROHLÁŠENÍ DEMOKRATICKÉHO KLUBU K TLAKŮM NA PŘESTĚHOVÁNÍ RFE/RL Jak se dovídáme z domácích médií, představitelé vlády, Rady obrany státu a dalších ústředních orgánů ČR vyvíjejí nátlak na vedení Rádio Svobodná Evropa/Rádio Svoboda, aby z bezpečnostních důvodů souhlasilo s přemístěním rádia do jiného, blíže nespecifikovaného objektu. Zdá se, že tato stanoviska se těší i určité podpoře veřejnosti. Nepřekvapuje, že se v tomto smyslu vyjadřují i představitelé KSČM. Od 11. září 2001 vede svobodný svět válku o své bytí a nebytí, kterou jí vnutily teroristické organizace. Tato válka není jen válkou zbraní, ale i válkou idejí. Nezastupitelnou roli v ní na straně svobody a demokracie hraje právě RFE/RL, které vysílá do všech zemí zasažených islámským fundamentalismem, jež se tak stávají potenciální či skutečnou základnou pro současné teroristické akce. Pociťujeme hrdost nad tím, že tato rozhlasová stanice vysílá již 6 let, na pozvání vlády ČR, z našeho hlavního města. Hluboce si veškeré činnosti této stanice vážíme. Dali jsme to před lety najevo i tím, že jsme svým dopisem apelovali na prezidenta Clintona, aby nevyhověl názorům, že se české vysílání této stanice už přežilo, neboť demokracie v ČR již byla obnovena. Zdůraznili jsme, že existence této stanice hraje díky své úrovni v porovnání s ostatními médii pro úspěšné dokončení našeho transformačního procesu nadále velmi důležitou úlohu. Za současné situace se domníváme, že jakékoli ztížení činnosti této stanice, které by s přestěhováním bylo nutně spojeno, by znamenalo citelné oslabení pozice demokratického světa v boji s terorismem. I když jsme si plně vědomi rizik plynoucích ze současného umístění stanice ve středu Prahy domníváme se, že tato rizika se neúměrně zveličují. Ne- dojde-li ke vzájemnému porozumění mezi vládou ČR a představiteli RFE/RL, mohla by taková situace vést až k odchodu stanice do jiné země. Kdyby k tomu skutečně došlo, považovali bychom to za obrovskou a ničím ne- odčinitelnou národní hanbu vzhledem k zásluhám této stanice při obnově demokracie nejen u nás, ale také v celé řadě jiných zemí. V Praze dne 14. ledna 2002 Za Demokratický klub: Zdeněk Pavlík (předseda), Jan Friedlaender, Jitka Jurečková, Radovan Jelínek, Vladimír Šust (členové výkonné rady) (Poznámka redakce. Česká vláda doporučila RFE/RL přestěhovat se, nenabídla však náhradní budovu. Prezident Thomas Dine k Prague Post 8. ledna 2002 o možnosti přestěhování: „Byl by to ústupek teroristům a těm se neustupuje. Navíc premiér Zeman tvrdil, že nám nabídl k přestěhováni pět objektů. My ale o žádné nabídce nevíme. “ Od- stěhuje-li se RFE/RL z Čech - například do Budapešti - bude to nejen ostuda, nýbrž i ztráta. Češi, kteří přišli o kulturu židovskou, vypudili německou, zůstanou opět o něco více sami se sebou, v prostředí, které podporuje nejnižší nacionálni pudy.) 38 POLYGON 1/2002 [pageend41]českým), by mohl nalézt v tisku německém, maďarském i polském. Opojení z toho, že jsou, zachvátilo obdobně v devadesátých létech Slováky, Slovince i všechny další, kdož se vynořili, a bylo zapotřebí nejen mnoha nových velvyslanců a jiných veledůležitých celebrit, ale i jiných nových důležitostí, aby dějiny byly dějiny. Takže jsme se třeba dočetli, že Illias se odehrávala na Slovensku a americká ústava, že jest kopií jakéhosi starého slovinského textu z XII. století... Přičemž jak Slovince tak Čechy, v tomto případě jako příslušníky rakousko-uherské námořní pěchoty například vyzdvihuje historie potlačení tak zvaného Boxerského povstání v Číně. To se tehdy proti bílým ďáblům nebouřil Usáma bin Ládin, ale bylo to totéž v modrém. Ale o tom se jim, ani nám, zřejmě psát nechce. Nu, pokud jde o Polygon 7+8/2001, zbývá tu ještě Jára Mečů (Kde pravda se kříží). Udělal nám k dotvrzení svých thesí hezký výběr jmen. Ad vocem těch amerických autorit, jichž se dovolává, nemohu uvěřit tomu, že by nevěděl (žil tam přece), že to není víc než sbírka individuí zastávajících názor Blame America First (ze všeho nejdřív obviň Ameriku). Pro zajímavost, ta Zuzanka, co se jí ohání, šéfovala dlouhá léta PENu, a dlouhá léta tam například úspěšně negovala každý pokus o nějakou akci ve prospěch vězněného Václava Havla. Až v květnu roku 1989, podobna Pávkovi Kohoutů, e tutti quanti, jaksi zázračně prozřela, náhle sama se o jednu brala a prosadila ji. Jenže to byl Havel odsouzen na čtyři měsíce (!) a ne čtyři roky, jako o pár let dřív. A během průběhu sjezdu PENu v Maa- strichtu, ledva petice odeslána, byl Havel po dvou měsících, světe zboř se, zrovínka podmíněně propuštěn. Což nám pak vítězoslavně oznámila. Tudíž, pokud tyto Jaroslavem Mecem vzpomenuté autority mají nějakou kladnou roli, pro mne vždy byla vždy jen v tom, že jsem-li v rozpacích, udělám dobře a nepochybím, přikloním-li se na opačnou stranu než tento jeho výběr. To by tedy bylo. Jenže budeme-li si takhle na svých stránkách počínat dál, zachvacují mne obavy, že se nám Polygon mění v jakýsi vzájemný drbník. V němž si budou osoby věru pokročilého už mládí, vyměňovat zarputile názory na minulost mládí ještě pokročilejšího. A konečně, ono i u té Olsonové, snad ani tak nešlo o to, je-li advokátka, či uklízečka, ale o to, co vykonala. Nebo ne ? ■ NEPŘÁTELÉ A VYZNAVAČI USA LADISLAV JOSEF BERAN I na Polygon padl stín teroristického útoku na USA a s ním i zprávy o zavilých nepřátelích jediné velmoci - a to nejen o těch islamistických, nýbrž i veskrze evropských - i zprávy o jejích zavilých vyznavačích, či se objevily přímo jejich projevy. Člověk dostal v poslední době dojem, že obě variace extrémistů by nejraději rozdělili lidstvo na sobě rovné a nepřipustili vyvážený vztah a uvážlivý odstup k fenoménu Amerika (čti i nadále: USA - v hovorovém smyslu slova) a jeho vlivu ve světě. To člověka vede k tomu, aby znovu promyslil a revidoval vlastní postoj. U obou extrémních postojů lze konstatovat neoprávněné zevšeobecnění: určitý americký rys či projev, ať už sympatický nebo nesympatický, prohlásí ve svých představách a řečech za Ameriku vůbec. Toho se tedy člověk musí vyvarovat, protože je to očividně v příkrém rozporu se skutečností. Například americká oficiální zahraniční politika. Lze jí mnoho vytknout? Jedná zcela převážně korektně a lze říci i morálně. Pro tu trochu policejního postoje musí mít člověk vzhledem k jejímu postavení ve světě i historickým zkušenostem pochopení, i když jím nemusí být nadšen. Té řady nezdařených či chybně koncipovaných amerických pokusů o zavedení pořádku v dezolátních zemích během druhé poloviny 20. století je člověku spíš líto, ale důvodem k nenávisti mohou sotva být. Určitě to není americká oficiální mezinárodní politika, pro kterou i bin Ládin Ameriku nenávidí. Jako Evropan musím i při všech výhradách považovat USA v mezinárodní politice za spojence. Patříme k jedné civilizaci, vzájemná 40 POLYGON 1/2002 [pageend42]solidarita je nevyhnutelně naším osudem. Jiná věc je jednání amerických vedoucích hospodářských a finančnických sil a kruhů. Jejich neúměrný vliv v mezinárodních organizacích jako Mezinárodní měnový fond, Světová banka, Světová obchodní organizace atd., prosazování vlastních zájmů skrze tyto organizace na celém světě, a to jak v konkrétních komerčních zájmech v jednotlivých projektech, tak ale, a to především, v prosazování určitého obchodního režimu podle představ těchto amerických kruhů po celém světě, a tím radikální ovlivnění života celého lidstva a prakticky každého jednotlivce. To je vliv, který považuji za nelegitimní, za určité bezpráví, které tyto síly páchají na lidstvu, v našem případě na Evropě a jejím způsobu života. Ale mám proto Ameriku nenávidět? Ony kruhy se tam dopracovaly vlivu pomocí zákonitostí ve světě platících. Bylo by od nich krásné, kdyby se vzdaly možnosti vnucovat světu své představy o životě společnosti - ale lze něco takového vůbec v dějinách očekávat či vyžadovat? Sotva. Proto se neoddám ani militantní nenávisti jako bin Ládin ani pivním projevům záští jako omezenec někde ve střední Evropě. A ani nebudu považovat aktéry tohoto vlivu za Ameriku. Ta je komplexem všech sfér lidské společnosti, vzdor vší své moci jsou tyto kruhy jen jednou z nich. Ale skutečnost je ještě povážlivější: americké hospodářské vůdčí kruhy neovlivňují svět jen pomocí mezinárodních organizací, ony to dělají i přímo, důkladněji a konkrétněji, prostřednictvím všech hospodářských kontaktů. Je veřejně málo známou a nepublikovanou skutečností, jak americká uskupení firem vyvíjejí obchodní nátlak na své evropské partnery, firmy, koncerny, ba i státní společnosti, aby nechaly své struktury reorganizovat americkými poradenskými firmami, samozřejmě takovými, které stojí v úzkém spojení s těmi nejmocnějšími koncerny a jednají ve smyslu prosazování nového obchodního režimu na celém světě (vyhýbám se omrzelému výrazu .globalizace“). Tomuto nátlaku prakticky žádná evropská organizace nemůže odolat, nejen pro nevýhody, které by z odmítnutí vyplynuly, nýbrž také proto, že všechna vedení důležitých firem jsou obsazena lidmi oddanými americkému obchodnímu režimu, tedy spolehlivými a dobře „prokádrovanými“. Vedoucí hospodářské kruhy z Ameriky organizují tedy téměř přímo celý výrobní a obchodní život Evropy, preferovaný způsob jednání, společenské a nakonec i světonázorové postoje, kádrovou politiku ve firmách a nakonec i selekci nezaměstnanosti. Hrůzný dar Ameriky je celosvětová záplava nízké, příšerné pahudby, která už zničila vkus celých generací. Masy, které jí podlehly, jsou duševně její brutalitou poznamenané, je pro ně už nemožné vnímat ušlechtilejší umění a asi vůbec něco ušlechtilého. A ti ostatní, kdo jí nepodlehli, jsou jí, její penetrantní veřejnou všudypřítomností, až k zoufalství týráni. Opět ale nesmíme podlehnout optickému klamu, že by se jednalo o Ameriku jako takovou. Ta je významná také v pěstování dobré hudby. Ale ta převaha a kolosální moc pahudby je skutečností. Nelze přitom argumentovat tím, že ti ostatní ji přebírají dobrovolně. Svádění mas k nízkosti není žádná svoboda, to je zločin. A o dobrovolnosti také nemůže být řeč, americké koncerny vyvolávají takový komerční nátlak na odběratele, aby kupovali a provozovali téměř jen jejich produkci, že mu nelze uniknout a vyvléknout se z něho. A ten se přenáší až na spotřebitelskou úroveň. Neblahá je také záplava filmů z USA, rozšiřovaných pomocí podobného mezinárodního nátlaku, kterých jsou plná kina i televize, filmů z velké části znázorňující brutalitu. I když v nich z velké části zvítězí ti „dobří“, představivost konzumentů, většinou mladistvých, je naplněna krutostmi, masakry, brutalitou a onou neoamerickou závislostí na tom, žít pokud možno neustále v jakémsi vzrušeném opojení z neutuchajících strhujících zážitků. Ta se zase dál pěstuje v masových produkcích pahudby neuvěřitelné akustické intenzity, street parades, kde masy mladistvých křepčí celé víkendy bez přestání v nepředstavitelně excitovaném duševním stavu a za pomoci drog. Naproti tomu se člověk musí na Ameriku dívat s uznáním pro všechny ty technické vymoženosti, které dává lidstvu k dispozici, přesněji prodává, ale ony se časem stávají vlastnictvím celého lidstva a vyrábí je pak kdekdo. Nejedná se jen o holicí strojky, na něž jsme v jednom z minulých Polygonů četli chválu; ani se nepokouším vyjmePOLYGON 1/2002 41 [pageend43]novat všechny ty prostředky komfortu, zmíním alespoň počítač, pomocí kterého píši, a internet, pomocí kterého pak napsané odešlu. A doufám pevně, že nedílnou součástí Ameriky je a zůstane ona humanita, která se tak přesvědčivým, přímo omračujícím způsobem projevila na konci druhé světové války, kdy se poražení Němci - váleční nepřátelé - masově hrnuli pod americkou ochranu, kdy celé jejich armády proudily do amerického zajetí a miliony civilních uprchlíků se tlačily do amerických zón. Co si má tedy uvážlivý člověk počít s tímto fenoménem USA, který do značné míry ovládá svět a skládá se z tolika vrstev nejrůznější kvality? Nepřekonatelnou poučku pro postoj vůči mocným vyřkl Ježíš Nazaretský: „Dávejte co je císařovo císaři a co je božího Bohu!“ USA, to náš císař dnešních dob, máme s ním tedy žít a vycházet v těch oblastech života, které mu patří, které ovládl a my mu to musíme uznat. A co je božího? Ohlédneme-li se po tom božím z oblasti nenáboženské, budeme myslet na náš vnitřní život, etický, společensko etický, na naše postoje k blízkým i vzdálenějším, na kulturu a umění, které člověka povznášejí a kultivují. Ty neamerikanizujme! S takovými postoji nám není třeba Ameriku ani nenávidět ani uctívat, nýbrž v něčem uznávat, v něčem se bránit. ■ DEVASTACE HODNOT VLASTIMIL RADKOVICKÝ Několik posledních let slyšíme stále hlasitější nářky nad nedobrým stavem morálky naší společnosti. Neúcta k právu, spravedlnosti, pravdě, projevy neuvěřitelné závisti, lhostejnosti k bližním, nezájem o nehmotné hodnoty, snaha podvádět a bezpracně vydělat hodně peněz, krást, nezřízená touha po vlivu a moci, majetku, nechuť přizpůsobovat se novým podmínkám, rozpady rodin, lhostejnost k osudu vlastních nezletilých dětí, stejně tak nezájem dospělých dětí o staré rodiče, ale i znásilnění, šikana i vraždy, což vše prokazují i některé oficiální statistiky v číslech a procentech. Uvedené problematické projevy a činy jednotlivců i skupin, včetně těch, kteří řídí náš stát, dávají naší denní realitě velmi konkrétní neradostnou podobu. Kromě toho nelze přehlédnout, že na straně jedné rostou počty chudých občanů, na straně druhé roste spokojenost mnoha těch, kterým přibývají peníze, majetek i moc. Jenže tento proces dělení společnosti na chudé a bohaté je na hony vzdálen platné a logické zásadě, že líní a nepodnikaví zůstávají chudí, zatímco pilní a podnikaví bohatnou. Kdo u nás pracuje a žije čestně a poctivě, sám se zařazuje do kategorie neschopných, protože se stává příslušníkem menšiny, která se nepřizpůsobila naší tržní ekonomice s prapodivnými právními normami a ještě prapodivnější morálkou! Pochybná úroveň morálky naší společnosti - protože není soustavně a dostatečně ctěna ani řešena - se stává stále výraznějším základem pro pokračující devastaci povážlivé většiny hodnot. A zcela logicky má své příčiny, o kterých se sice někdy i veřejně diskutuje, ale není vůle je smysluplně řešit. Začínat u sebe je totiž značně nelehké. Formování našich hodnot V nepříliš dávné minulosti - a tu by měly mít nejméně dvě třetiny obyvatelstva ve své paměti - byla většinou národa přijata zásada, že jen s předstíráním lze přijatelně přežít. Předstíráním oddanosti totalitnímu režimu, stejně tak předstíráním kvality i kvantity vykonané práce, ale i odbornosti a cti. Proces vytváření a přijímání pseudohodnot trval desítky let, takže se výrazně zafixoval do podvědomí občanů jako norma. Tato norma byla stále více přijímána jako cosi nutného, samozřejmého, a o její rozpornosti se zásadami zdravé morálky a čistého občanského profilu nepřemýšlelo snad ani jedno procento populace. Takto vnitřně vybaveni jsme byli v roce 1989 postaveni před neočekávanou změnu režimu, s tímto dědictvím v sobě jsme přijali plnou osobní svobodu a možnost podnikat. Aniž jsme si uvědomili nutnost se o sebe postarat v rozsahu, na jaký jsme nebyli zvyklí, včetně 42 POLYGON 1/2002 [pageend44]prověření a doplnění svých žebříčků hodnot, stejně tak jako důkladně zvažovat, komu v rodící se demokracii dáváme svoji důvěru k řízení státu, čili našich dalších osudů. Politické myšlení z totality bylo i u většiny politiků na stejně nízké úrovni, jako občanská a mravní vyspělost většiny obyvatel, takže důležité volební rozhodování bylo mimořádně obtížné. Ale samozřejmě rozhodly voličské hlasy. Naše politická garnitura se v parlamentní demokracii projevila všemi neduhy a nedostatky začátečníků, u nichž navíc často převládal pocit neúměrného sebevědomí a nezřídka i pohrdáním tím, co vyspělý demokratický svět dávno poznal a zakotvil do svých státotvorných regulí. Politika se velmi rychle stala prostředkem pro získání osobních mocenských pozic, se samozřejmým přínosem značných materiálních výhod, rychle se zapomnělo, že politika má sloužit občanům a státu. Proto vzniklo tolik nedokonalých zákonů a mnohé nevznikly vůbec - a často záměrně, protože to tak vyhovovalo zákonodárcům a jejich zájmovým skupinám i jejich blízkým! Nesmyslná a škodlivá tlustá čára za minulostí dala prostor užívat skutečné svobody a možnosti podnikat i těm, kteří proti tomu desítky let vehementně bojovali - a byli za to rodnou stranou tučně odměňováni. Mnoho příslušníků StB, komunistické straně oddaných ředitelů, náměstků, ministrů a dalších nomenklaturních kádrů, často se vzájemnou pomocí na základě dřívější sounáležitosti, postupně nabylo velké až obrovské majetky. A tím i moc a vliv, které z bohatství vyplývají. Paradoxním uplatněním demokratického principu rovnosti a stejných možností pro všechny však dostala osudnou ránu spravedlnost, protože nebyla dodržena zásada, že všichni jsou zodpovědní za všechny své skutky nejen současné, nýbrž i minulé. Totalitní mocipáni i vykonavatelé jejich vůle nebyli potrestáni ani symbolicky! Někteří z nich se obratně dostali opět i na vysoké politické posty. Paradox se brzy stal obludným zejména tím, že mnozí nebyli zodpovědní ani za skutky současné! Protože podvody a akce, vedoucí k osobnímu obohacení, se uskutečňovaly v mezích platných - tedy i nedokonalých a chybějících - zákonů a zejména všude chybějící morálky! A už napříč celou společností, politiky nevyjímaje. Klasickým příkladem toho je dr. Macek, který jako vlivný politik začátkem devadesátých let privatizoval Knižní velkoobchod, a zakrátko prodejem jeho části se stal bohatším o několik desítek milionů korun. Bez ostychu a sebevědomě později prokázal, že neporušil žádný zákon, jen se choval tržně. Okradení státu o desítky milionů bylo legální - a v našich podmínkách nepostižitelné, proto mohl dále působit (až donedávna) jako místopředseda jedné z našich nejsilnějších a nejvlivnějších politických stran. Další devastace morálních hodnot a okrádání státu i spoluobčanů mohly pokračovat. A také pokračovaly. Stačí jen připomenout všechny ty aféry; rumovou, s lehkými topnými oleji, vytunelování investičních a penzijních fondů, bank i kampeliček, ovšem i u úředníků rychlé pochopení možností získat osobní nemalé zisky za otisk potřebného kulatého razítka, a mnoho a mnoho jiného. Projevy „tržního chování“, kterýmžto výrazem se nahradilo nelichotivě znějící „urvi co můžeš“, se šířily jako infekce do všech skupin obyvatelstva. Morálka a čest se staly zcela zbytečnou zátěží, příklady úspěšných, zvláště těch nejschopnějších „nahoře“, tvořily zářný vzor. Poctivost se stala směšným archaismem pro mnohé špičkové politiky, pro celou řadu vyšších státních úředníků, včetně celníků, policistů i soudců, pro mnoho podnikatelů, ale také postupně i pro většinu obyvatel, drobné řemeslníky, obchodníky i zaměstnance všech kategorií nevyjímaje. Obrovský nárůst obecné i hospodářské kriminality, stejně jako působení zahraničních a výtečně organizovaných mafií se staly tak samozřejmými, že během několika let je společnost začala vnímat jako dříve Lidové milice nebo organizace SSM. Občané se stávali stále více apatickými a u mnohých narůstal pocit zklamání i bezmocnosti. A u některých se dostavilo i citelné snížení životní úrovně, poznání vlastní chudoby. Zejména u důchodců a u dosti vysokého počtu nezaměstnaných na severu Čech a Moravy, ovšem i u mnoha obyvatel venkova, kde navíc setrval značný vliv dřívějších komunistických mocipánů. Vývoj politické scény Rozdělení původního státu na dvě samostatné republiky proběhlo za okolností, ke kterým se dnes žádná současná politická strana příliš nehlásí. Nanejvýš jen přisvojením si „zásluhy“, že rozdělení proběhlo bez násilPOLYGON 1/2002 43 [pageend45]ností a krveprolití. Na názor občanů tak zásadní změny, rozboření toho, co vytvářelo několik generací a mnozí za tuto ideu i umírali, se však nikdo neptal, možnost referenda zapadla jako cosi naprosto zbytečného pro naše geniální politiky. A po vzniku České republiky se pět hlavních politických stran rychle utvářelo do formací, dávajících co nejvíce šancí podílet se na vedení státu, čili na uplatnění moci. Samozřejmě včetně Komunistické strany Čech a Moravy! Nejsilnější Občanská demokratická strana převzala vedení a její nikdy se nemýlící předseda, profesor Klaus, se stal po dvě volební období premiérem. Jenže ani s tak chytrým politikem v čele vlády neustupovaly negativní jevy v naší společnosti, ba právě naopak. Klausova „neviditelná ruka trhu“ nezajistila slibovanou prosperitu, ani převažující čestnost a solidnost podnikání, stejně tak jemu neznámá existence špinavých peněz jen přilákala do naší země více mezinárodních gangů, které u nás dodnes úspěšně perou svoje špinavé peníze a dokonce i mohutně investují, čímž se stávají pevnějšími a mocnějšími - viz např. 9% podnikatelských a bytových objektů, které jsou v majetnictví rusky hovořících cizinců v lázeňských městech! Zlehčování důsledků krachujících a vytunelovaných bank (Klaus: „Ve světě každý den padne jedna banka, na to si musíme zvykat!“) přinesla lavinu zmizelých desítek a stovek miliard, které nakonec uhradil stát - čili daňoví poplatníci, v naší prapodivné privatizaci se majiteli podniků, ale i fabrických kolosů, stávali i dobrodruzi, kteří dodneška dluží státu nevymaha- telné miliardy korun, atd, atd. Nespokojenost se situací nejen u většiny řadových občanů, ale i těch, kterým se nepodařilo být úspěšnými podle lákavých vzorů, přinesla sílící tlak na změnu politického vedení státu. Proto v posledních volbách zvítězila sociální demokracie, zvláště na základě svých slibů o zavedení větší sociální spravedlnosti, ale i o zajištění nápravy nedostatků, včetně občany s chutí přijímané akce „Čisté ruce“, čili potrestání zlodějů a defraudantů za škody, které napáchali v předchozích létech. Vítězství sociálních demokratů nezabránila ani bombastická výzva ODS, nazvaná „Mobilizace“, jejíž text upozorňoval na rizika „návratu socialismu“, který nás ohrozí, pokud nebude vládnout pravicová strana, čili především ODS. Vítězná ČSSD však nemohla zajistit většinovou vládu - a už se původní „Mobilizace“ změnila na pakt ODS-ČSSD, kterým byla podpořena menšinová vláda ČSSD, čili pakt výhodný především pro tyto politické strany. Akce „Čisté ruce“ se v naprosté většině případů nakonec promítla jen do odhalení bezmocnosti postihovat ty, kteří využili nedokonalých zákonů a okradli stát o desítky miliard. Že se to stalo vinou špatné práce politiků, už nikým vysloveno nebylo. Také se stále výrazněji projevovala a dosud projevuje názorová odlišnost a rivalita „dvou Václavů“, tedy prezidenta Havla a předsedy Parlamentu Klause. Vznikem čtyřkoalice, s převahou lidovců a unionistů, se v politickém dění objevil nový volební objekt, a podle posledních průzkumů má zatím největší podporu voličů. Především proto, že předchozí vlády ODS a ČSSD nenaplnily očekávání většiny voličů ani z poloviny. A volič hledá nějakou naději na zlepšení situace. Nezná a neuvědomuje si pravdu, jak ji vyslovil spisovatel Ludvík Vaculík: „Největší vinu na chybách vlády má národ. Problém není v levici či pravici, ale v blbosti.“ Profily voličů Voličův profil je odvozen od jeho intelektuální a mravní úrovně, jeho charakteru, životních zkušeností - a hlavně schopnosti myslet v potřebných vazbách reálných dějů, včetně schopnosti používat všechny získané znalosti a vědomosti při tvorbě vlastních úsudků a názorů. Ukazuje se, že právě tento proces je rozhodující. Ovšem voličova úroveň znalostí - jak přímo i nepřímo přesvědčivě dokládají nesčetné příklady ze života - je v mnoha a mnoha případech více nežli problematická. Nejde jen o desetitisíce pachatelů trestných činů, přestárlých a těžce nemocných, kteří uplatňují volební právo navzdory svým problémům s často značně sníženou schopností vstřebávat informace, chápat souvislosti a hodnoty vůbec. Vysoké procento občanů-voličů žije v dobrovolně přijaté informační izolaci a z pohodlnosti (často i z neschopnosti) v ulitě svého spokojeného - ale častěji nespokojeného - osobního světa. Politika je pro ně neprůhledné „svinstvo“, o které je lépe se vůbec nezajímat, tedy mnohdy ani nevolit, protože orientace v politické situaci a dění jsou pro ně příliš náročné z hlediska posuzování, třídění a domýšlení příčin a dů44 POLYGON 1/2002 [pageend46]sledků. Svůj zájem a společenské aktivity směrují do oblastí, kde je vše jednodušší a průhlednější. Nekonečné diskuse v hospodách i na pracovištích o tom, proč Sparta vyhrála či prohrála, dávají možnost se uplatnit s vlastním názorem mezi spoluobčany stejné úrovně, stejně tak osobním příklonem k tomu či onomu sportovnímu klubu (většinou z těžko definovatelných a logických důvodů). Noviny jsou pro tyto občany smysluplné a hlavně čtivé jen odzadu, tedy sportovní zprávy jsou pro ně alfou i omegou. Takže většina našich „sportovně zaměřených“ spoluobčané zná, kdo je včele a na konci tabulky NHL v ČR, znají výsledky i ze sportovního zápolení v USA, ale nevědí, kdo je ministrem spravedlnosti, čím se od sebe liší komory Parlamentu, ovšem neznají ani program politické strany, kterou případně volili. Povážlivá část mladé generace zase nachází převažující vyžití na diskotékách, kde lze koupit různé drogy, a pod jejich účinkem v ohlušujících decibelech demonstruje svůj fyzický fond, ale na otázku, kdo byl prvním prezidentem naší republiky odpovídají, že Klement Gottwald, na otázku, co připomíná datum 17. listopadu váhavě odhadují, že se asi stal Havel prezidentem, 21. srpen je pro některé dokonce Dnem osvobození! Obdobně problematické jsou i ostatní všeobecné znalosti mnoha občanů, často i s vyšším vzděláním. Např. některé televizní soutěže to nemilosrdně odhalují. Soutěžící středoškolák není schopen vybrat ze čtyřech možností, co znamená slovo baldachýn, jiný nezná ani jedno jméno nositele Nobelovy ceny. V soutěži, kde je postupně písmeny doplňován vybraný citát, tři soutěžící usilovně pátrají po prvním písmenu, chybějícím v prvním slově dosud vyluštěné části textu Jaroslava Haška „...ak nám zabili Ferdinanda“. Dosazují ,Jak“, potom „Pak“, aby exceloval názor, že tam asi patří „Rak“! Nikdo z nich není schopen ani po delší době domyslet - natož znát - že jde o citát „Tak nám zabili Ferdinanda“! Mladší vysokoškoláčka nedokáže ze čtyř možností určit, že jehnědy rostou na jívě. Stejná situace je v televizním pořadu „Nikdo není dokonalý“, kdy náhodně oslovení chodci určují význam stanoveného slova často s takovou neznalostí, že to kromě veselí diváků nutně přináší i pocit smutku nad více nežli chabou intelektuální úrovní spoluobčanů. Další příklady zarážející neznalosti 'faktů a neschopnosti logického myšlení dokládají telefonické neredigované přímé vstupy posluchačů do některých rozhlasových pořadů. Otřesným poznatkem se stávají rozhovory zvláště se staršími občany venkova, kde je v mnoha regionech i v současnosti vliv komunistů obrovský, takže jsou tam stále „rozhodující silou“, včetně v praxi uplatňovaného hesla „Kdo nejde s námi, jde proti nám“. Bývalý tajemník OV KSČ je dnes ředitelem Zemědělského družstva, kam přijímá na dobře placená pracovní místa své „věrné“, např. i „rodné strany doktora“ těsně před dovršením jeho důchodového věku, a starším zasloužilým členům strany zvyšuje platy nad dvacet tisíc korun, ačkoliv je družstvo na pokraji hospodářského krachu a muselo propustit již desítky pracovníků. Nikdo se proti této praxi neozve, protože se obává msty v podobě ztráty existenčního zajištění, možného především v tomto družstvu. Soudruh ředitel je i předsedou TJ Sokol, protože působení v této organizaci mu umožňuje ovlivňovat stovku místních fotbalových fanoušků a následně i desítky jejich rodinných příslušníků, což je pro šíření „pokrokových názorů“ - zejména v předvolebním období - možnost k nezaplacení. Téměř osmdesátiletý nositel Řádu práce užívá svého osobního důchodu tak, že před místním obchodem, ale i na různých pracovištích Zemědělského družstva, svým spoluobčanům s velkým elánem „vysvětluje“, jak dobře to KSČ myslela s pracujícími, organizuje i podepisování různých petic proti akcím, které oslabují vliv a pomyslné zásluhy komunistů - či nejsou v jejich zájmu. Do této kategorie patří např. i úspěšná petice proti výstavbě čerpací stanice pohonných hmot v obci (nejbližší je 14km vzdálená), nebo zabránění prodeje původní nepoužívané budovy - mateřské školky - protože byla postavena občany v akci „Z“. To je málo známá realita ovlivňování voličů na současném českém venkově! Chceme do Evropské unie? Samozřejmě ano, ale.. „Budou nám vládnout Němci, ztratíme národní identitu!“ Oba nesmysly hlásají a tzv. dokazují především ti politici, kterým se do sjednocené Evropy vůbec nechce, ale z taktických důvodů to nemohou veřejně projevit! A mají k tomu ve- POLYGON 1/2002 45 [pageend47]lice pádné osobní důvody. V EU totiž prakticky zmizí možnosti prosazovat tzv. národní cesty a účelová právní specifika vládnoucích stran pomocí svérázných zákonů, čili moc politiků bude značně omezena, čímž do značné míry zanikne i jejich prioritní postavení ve státě. „Vládou Němců“ je v podnicích s německou účastí velmi často nazývána i vyžadovaná pracovní kázeň, ke které máme mnohdy přímo vrozený odpor, protože nedovoluje pokračovat v dlouhodobě osvojené praxi, že zaměstnanec práci pokud možno předstírá. Příklad začlenění automobilky Škoda do koncernu Wblkswagen je zářným příkladem prospěšnosti vstupu nejen u nás chybějícího velkého kapitálu, nýbrž i zcela nových metod řízení vývoje, výroby i odbytu výrobků. Kam zmizela nevyhnutelnost odkapávání oleje z motorů u několika typů někdejších škodovek, kdo vzpomene anabází shánění stěračových gumiček či těsnění ložisek kol? V těchto souvislostech nelze nepři- pomenout, k jakým koncům dospěly naše průmyslové giganty, jako např. Škoda-Plzeň nebo Poldi-Kladno, když se jejich vedení ujali výhradně naši „kapitáni“. Samozřejmě nelze zastávat dogmaticky názor, že všechno západní je ideální a geniální (na což takticky poukazují mazaní politici k varování před vstupem do EU). Ale dnes už bychom měli s jistotou vědět, že navzdory chybám a nedostatkům Západ vysoce převyšuje naše možnosti a schopnosti, protože technický pokrok a vývoj v západních zemích nebyl násilně přerván čtyřicetiletou totalitou s nesmyslnou centrální plánovací praxí a uměle udržovanou zaměstnaností. A hlavně občané zemí s dlouhodobě demokratickým zřízením nebyli vystaveni desítky let znetvořování charakterů a předstíráním hodnot. Naši někteří politici se vztyčeným prstem varují před vstupem do EU, protože prý bude znamenat ztrátu národní identity. I jen letmý pohled na projevy českého vlastenectví a na hrdost, že jsme Češi, přináší spíše pocit smutku, nežli hrdosti na vztah většiny obyvatel k naší vlasti. Mladí muži jsou na hony vzdáleni myšlence absolvovat vojenskou základní službu z vlasteneckých důvodů, mnoho českých podnikatelů vymýšlí a praktikuje daňové podvody, tedy šidí tím stát, stejně jako jiní obcházejí celní poplatky, neplatí plné zdravotní a důchodové pojištění za svoje zaměstnance, zkrátka stát a jeho instituce jsou pro ně něco jako nepřátelská mafie. Znát a ctít historii a kulturu našeho národa se u velkého množství občanů - i vzdělaných - stává zbytečností, protože těchto znalostí nelze u běžných povolání využít ke zbohatnutí, je to považováno až za podivínství, srovnatelné se studiem nějakého zaniklého afrického jazyka. Zcela chybí vnitřní potřeba historických a kulturních znalostí! A je to doprovázeno i značnou neúctou k českému jazyku, jak dokládají písemné i ústní projevy v našich rodinách, na pracovištích, ale i na úřadech, stejně jako v tiskových periodikách, dokonce někde i na školách. Proto se např. můžeme v denním tisku dočíst, že v okresním městě bude vybudován páreček, čímž je míněn malý park, nebo pod snímkem hořícího objektu nás text poučuje o tom, že hasiči pečují(!) o požár, v holičství nás (počítačem psaná) vývěska informuje, že „Stříhání provádíme jen na umyté vlasy“, aby nás u vedlejšího domu zaujal reklamní stojan s nabídkou „Čepujeme točený Gambrinus“. O naší národní identitě řekl můj známý, kdysi dobrý a poctivý truhlář, dnes osmdesátiletý důchodce: „Nemůžeme ztratit to, co nemáme! Jednou za pár let vidíme v našich ulicích davy, když hokejisté vyhrají mistrovství světa, ale to je z 90 % jen vyřvávání a pijatika. Neznám větší projev primitivismu, nežli když tento dav křičí ‘Brankář Hašek na Hrad!’“ Do EU chceme vstupovat jako plnohodnotní členové, bez jakýchkoliv omezení. Vždyť Češi jsou vysoce kvalifikovaní a šikovnost jejich rukou je pověstná. Jenže s chutí zapomínáme, že stejně pověstná už je ve světě i šikovnost českých jedinců a skupin při krádežích, pašování cizinců do sousedních zemí, podvodným podnikáním, prodejem falšovaných bankovek, výrobou i distribucí drog, nesnášenlivostí k jiným národnostem a rasám, hazardérskou jízdou motorovými vozidly, krajní ignorací k zákonům a předpisům, neuvěřitelnou lhostejností k bližním (např. i u dopravních nehod), včetně ke starým osobám a invalidům (viz např. parkoviště vyhrazená pro invalidy, ale obsazená auty zdravých občanů, kterým je zatěžko zaparkovat na volných místech 30m dále), nepodložená na- myšlenost a přeceňování osobních vlastností i profesních schopností, atd, atd. Totéž „v ble46 POLYGON 1/2002 [pageend48]děmodrém“ platí i o mnoha našich politicích a neméně o státních úřednících. Nejsou schopni ani ochotni vidět a zohlednit, jak se profesně i morálně liší od Evropy. Proto platí: „Ať se svět mění jak chce, my u nás v českém kotlíku nejlíp víme, jak na to. My si naše tradiční hodnoty rozvracet nenecháme. Mnohem důkladněji si je totiž ve své zaslepenosti rozvrátíme sami.“ (Tomáš Feřtek, Bariéry) * * Tato úvaha není motivována škodolibou radostí nad nedostatky, ani slepotou k tomu, co hodnotného bylo v posledních létech vytvořeno. Ovšem poměr mezi tím kladným a záporným bohužel nedovoluje napsat úvahu s opačnou tématikou, např. „Vytváření hodnot“. Úspěchy a klady, o kterých slyšíme - a často i z úst předsedy vlády - nápadně připomínají školáka, který sice přinesl vysvědčení s třemi pětkami a dvěma čtyřkami, ale rodičům důrazně připomíná, že z tělocviku a z kreslení má jedničku. Být hrdý na takové dvě jedničky, obdobně jako na naše hokejové vítězství, je druh sebeklamu, na který se jen a jen doplácí. 15. ledna 2002 VELKÁ MEDIÁLNÍ VÁLKA O ŽELEZNÉHO MARTIN STÍN Medializace trestního řízení proti Vladimíru Železnému a jeho společníkům dosáhla takových rozměrů, že se stala zkouškou funkčnosti českého státu a pevnosti jeho právního řádu. K základním úkolům státu patří zajištění věcně správného, nestranného a spravedlivého trestního řízení, při němž je ctěna jak presumpce neviny, tak i zájmy poškozených, při němž je také chráněna osobní důstojnost účastníků řízení a nerušený výkon jejich majetkových práv. Orgány činné v trestním řízení by neměly zneužívat možnosti působit účastníkům nepřiměřené strádání, které je ve skutečnosti mimosoudní formou trestu a zejména v případě pozdějšího osvobozujícího rozsudku je nenapravitelnou křivdou. Průběh řízení má být zabezpečen proti ovlivňování zvenčí jakýmikoli nástroji stojícími mimo působnost trestního řádu. Mám pochybnost o tom, že řízení, které před našimi zraky probíhá, vyhovuje těmto požadavkům a následně se obávám možného ovlivnění jeho výsledků. Razance, s kterou úkony související s vyšetřováním zasahují nejen hlavního obviněného, ale také jeho rodinu, přátele a blízké spolupracovníky, jejich soukromí a majetková práva, je nebývalá. Působí to dojmem, jako by se servilní orgány banánové republiky chtěly přehnanou horlivostí komusi zavděčit a ujistit ho, že neopominou vůbec nic, co lze udělat pro ukonejšení jeho hněvu. Stejně intenzivní je i obrana doktora Železného, která rovněž nemá obdobu ve srovnání s předcházejícími procesy proti kdysi velkým jménům české ekonomiky. Výsledný dojem je takový, že toto trestní řízení již není procesem hledání spravedlnosti státními orgány, ale především nástrojem vyřizování účtů mezi dvěma znepřátelenými mediálními magnáty, přičemž státní i orgány se změnily v klacek, jímž se střídavě utloukají soukromé subjekty. Policisté nežijí ve vzduchoprázdnu a s neobvyklým mediálním tlakem se ve svém vědomí vyrovnávají třeba i nevědomě a neúmyslně. Je těžko odhadnout, jak velký vliv to může mít na závěry jejich uvažování, je nicméně zřejmé, že jejich nezávislost na vnějších vlivech je ohrožena. Zvláštního rázu nabyl boj ředitele Novy vystoupením přípravného výboru Občanského sdružení na obranu Dr. Železného, které začalo uveřejňovat v denním tisku celostránkové inzeráty, kritizující postup policie při vyšetřování. Zde se zřejmě formuje síla, která chce sdružovat intelektuální kapacity a finanční zdroje a jimi působit na průběh trestního řízení prostředky mimo působnost trestního řádu, čili proti duchu zákona. Jsem zvědav, zda Ministerstvo vnitra zaregistruje občanskou organizaci s takovým posláním. Pokud ano, bude to důkazem začínající „ber- lusconisace“ naší společnosti. Skutečnost, že POLYGON 1/2002 47 [pageend49]deníky přijaly sdružením zaplacené inzeráty, jsou jen dalším důkazem toho, že peníze nepáchnou. Vedlejším účinkem spuštění kampaně je upozornění na hloubku nerovnosti postavení občanů ve společnosti a na nezkrotnou chuť bohatých použít peněz k dosažení nadstandardních výhod. Občanů, kteří si odůvodněně stýskají na policejní pochybení, je jistě více. Ale podobných prostředků může použít jen několik finančně silných vyvolených jedinců, zatímco zbraní většiny postižených'zůstává neúčinný kontrolní systém resortu vnitra. Uniká mi ostatně smysl ustavení Sdružení a zahájení inzertní kampaně. Vím, že policie se při vyšetřování trestné činnosti občas dopouští chyb a nemohu apriorně vyloučit, že chybuje při postupu proti Vladimírovi Železnému. Vím také, že trestní řád sice připouští obranu proti policejním pochybením cestou stížností kontrolním orgánům v působnosti ministerstva vnitra nebo ke státním zástupcům, ale ve skutečnosti naděje na úspěch opravných prostředků nepatrná, protože kontrolní orgány se obvykle solidarizují s napadenou policejní složkou. Na druhé straně z povahy trestního řízení vyplývá, že autoři inzerátu vůbec nemohou mít úplné informace o postupu vyšetřování a jeho záměrech do budoucna. Nelze vyloučit, že jimi vytýkané závady by byly odstraněny i bez jejich zásahu. Je tedy otázkou, zda je rozhodnutí o nezbytnosti kampaně věcně odůvodněno. Ostatně policejní vyšetřování je pouze první fází řízení. Na ně teprve navazuje vyhodnocení skutkové podstaty státním zástupcem, který rozhodne, zda podá žalobu. Nelze vyloučit, že státní zástupce vrátí spis policii k dalšímu šetření, obsahuje-li tak vážné nedostatky, o jakých se zmiňují inzeráty. Teprve na závěr přijde na řadu soudní proces s rozsáhlými možnostmi uplatnění návrhů obhajoby, s možností odvolacího řízení a mimořádných opravných prostředků a případně až s hledáním spravedlnosti u justice Evropské unie. Je-li vyšetřování proti Vladimíru Železnému zatíženo tolika chybami, jak se uvádí, pro průměrného obhájce by nemělo být obtížné před slušným, nezkorumpovaným soudcem rozbít žalobu. Mediální ofenzíva ve fázi policejního vyšetřování se mi proto zdá být předčasná a nic neřešící. Působí spíše jako projev strachu před odsouzením obviněného, jehož tíží špatné svědomí, než jako snaha o nápravu chyb policie. Má-li kampaň za cíl zastavení trestního stíhání Vladimíra Železného ještě ve fázi policejního řízení, má malou naději na úspěch, protože je v zájmu policie, aby zpochybňovanou úroveň její práce při vyšetřování proti řediteli Novy veřejně vyhodnotil soud. Kampaň ostatně nabízí obhajovanému medvědí službu. Ukončení řízení v jeho neveřejné části by snad bylo příjemné, protože by ho ušetřilo dalších nepříjemností, ale zejména by ho zbavilo možnosti dosáhnout veřejné satisfakce. Věřím, že dokonale očištěná čest má pro Vladimíra Železného daleko větší význam než všechny nepříjemnosti, které ho v dalším průběhu trestního stíhání ještě potkají. Nechápu proto, proč souhlasil se zveřejněním inzerátů (pokud s ním souhlasil). ■ ZLOČINY KOMUNISMU NÁSTROJEM PROPAGANDY PAVEL ŽÁČEK Koncem loňského roku se na titulní strany českých deníků dostaly dva zločiny z komunistické éry - případ Lubomíra Štrougala a kauza ASANACE, v jejímž rámci se komunistická Státní bezpečnost koncem sedmdesátých let snažila vytlačit některé představitele opozice z tehdejšího socialistického Československa. Ústřední česká média označila fakt, že se tyto případy konečně dostaly k soudu, za překvapivě pozitivní a uváděla je do souvislosti s politikou vlády sociální demokracie. Bez jakéhokoliv hlubšího rozboru, potřebných souvislostí a připomenutí alespoň základních fakt z nedávné minulosti však není možné tento stav označit pouze za úspěch této vlády. 48 POLYGON 1/2002 [pageend50]V podstatě veškeré kauzy, které po nástupu ČSSD k moci předal Úřad pro dokumentaci a vyšetřování státním zástupcům (a od nich se dostaly k soudcům), začaly být šetřeny vletech 1994 až 1995. Je nezapomenutelnou zásluhou ředitelů Lubomíra Blažka a Václava Bendy - a samozřejmě jejich podřízených - že tyto kauzy se vyšetřovaly mnohdy i proti vůli policie, státních zástupců (o soudcích nemluvě) a někdy i médií; stejně tak byly tehdy vybojovány střety se státními zástupci (vzpomeňme třeba počátky vyšetřování vlastizrady z roku 1968). Jako by navíc bylo zapomenuto, že od září do prosince 1998 vedení Ministerstva vnitra v čele s Václavem Grulichem (ČSSD) ze stra- nickopolitických důvodů paralyzovalo Úřad pro dokumentaci a vyšetřování zločinů komunismu (ÚDV). Permanentně prováděné kontroly, uzavřené archivy a nevybíravá kampaň v médiích vyústily ve jmenování nového šéfa Ireneje Kratochvíla, v otázce vyrovnávání se s minulostí neangažovaného právníka, který v Grulichových intencích začal tento úřad normalizovat. Vyšetřování zločinů komunismu je záležitost srovnatelná s vyšetřováním organizovaného zločinu, komplikovaná navíc značným časovým odstupem a faktem, že zločiny páchaly zejména profesionální státní organizace. Tyto kauzy nelze vyšetřit během týdnů, ale spíše měsíců či let. Určitou politikou ÚDV před rokem 1998 byla snaha o zahlcení státních zastupitelství vyšetřovacími spisy s tím, že jednou - po vyřešení více méně formálních výtek - se k soudům případy z komunismu dostanou, a ty konečně budou nuceny převzít zodpovědnost a rozhodnout o vině a trestu. Člověk, který tuto filozofii Václava Bendy více či méně kvalitně převáděl do praxe byl náměstek pro vyšetřování Pavel Bret. Vyšetřování trestných činů bylo a je striktně stanoveno zákony a nebylo možné je nijak zastavit. Toho si byla vědoma i sociální demokracie a proto zjevně z pragmatických důvodů Breta také jako jediného (ač ho na náměstka prosadil V. Benda) ponechala na jeho postu. Vyšetřování tak z objektivních důvodů muselo pokračovat a státní zástupci dále dostávali jeden spis za druhým. Šlo pouze o čas, o vyčerpání formálních námitek, než se tyto případy dostanou k soudu. Jestli k tomu došlo koncem loňského roku, či by se tak stalo v průběhu roku letošního není důležité. Spíše se ptejme, zda zásah sociální demokracie nezpůsobil určité zpoždění. Pokud však tuto situaci některá média stavěla do souvislosti s personální politikou sociálně demokratické vlády, tj. instalováním Nejvyšší státní zástupkyně Marie Benešové a „výměnou“ vedení Úřadu pro dokumentaci a vyšetřování zločinů komunismu, pak by to mohlo zavánět politickým úkolováním. Jestliže totiž z obou stran slyšíme, že spolupráce ÚDV se státními zástupci (a naopak) se zlepšila a jak je skvělá, měli bychom zpozornit. Teprve až po volbách se však podaří potvrdit, zda šlo o pouhou propagandu či něco závažnějšího. Kvalitu práce Úřadu pro dokumentaci vyšetřování zločinů komunismu a jeho relativní úspěšnost v období jednobarevné vlády ČSSD však budeme moci hodnotit až podle vyšetřování zahájených a ukončených od konce roku 1998, podle jejich průchodnosti zastupitelstvími a soudy. V současné době jde totiž stále ještě o dokončování a cizelování spisů zahájených v předchozí éře. V současnosti je však příliš brzo na zhodnocení rozporuplné politiky současné vládnoucí strany, která na jednu stranu ve svém lůně hýčká vysoké procento bývalých komunistů, snaží se odstranit z našeho právního řádu lustrační zákon bez adekvátní náhrady, krýt spolupracovníky Státní bezpečnosti a na stranu druhou „podporuje“ vyšetřování zločinů komunismu. Zřejmě až po nadcházejících parlamentních volbách odhalíme, proč a jaký nebývalý zájem ČSSD o někdejší Bendův úřad měla. ■ Z VYSOKÝCH MÍST LIDÉ NEMOHOU ODEJÍT, KDYŽ CHTĚJÍ, A ZASE NECHTĚJÍ, KDYŽ UŽ BY TO BYLO NEJEN MOŽNÉ, ALE I ROZUMNÉ. Bacon po l y g o n 1/2002 49 [pageend51]TEN KAMEN ÚRAZU STALE MÍJEJÍ Rozhovor Viktora Šlajchrta se Zbyňkem Zemanem o historicích, klanech a paměti Viktor Šlajchrt: Celou komunistickou epochu jste prožil v Anglii. Co vás vlastně přimělo odejít do exilu? Zbyněk Zeman: Ta otázka je pro mne čím dál tím zajímavější. Bezprostředním popudem se jistě staly politické změny, cítím však že to k vysvětlení nestačí. Nemohl jsem vědět, k čemu povedou, vždyť jsme byl mladý a nezkušený. Možná mne varoval instinkt. Moje generace za války vyrůstala zakletí v provinčním městě a svět pro ni byl naprosto nepřípustný, pak jsem v něm chvilku pobyl, ale po návratu jsme vycítil, že se přede mnou začíná zase uzavírat. Asi jsem pro to měl z války zjitřené smysly, nechtěl jsem se smířit s nemožností pohybu. Viktor Šlajchrt: Proč jste si v Anglii zvolil studium historie? Zbyněk Zeman: Předpokládal jsem, že mi poskytne všeobecný rozhled, abych se mohl uplatnit třeba i v jiných oborech. Na českém reálném gymnáziu, které jsem navštěvoval za protektorátu se tehdy historie nevyučovala. Byl jsem na ni obrovsky zvědavý. Viktor Šlajchrt: Liší se v něčem obraz minulosti, s jakým jste se setkal v Anglii, od českých představ? Zbyněk Zeman: Rozhodně tam nikdo nesdílel české přesvědčení, že Anglie roku 1938 Československo zradila. V Mnichově prostě uzavřela velice špatnou mezinárodní smlouvu, ale na druhou stranu tím o rok oddálila světovou válku. Viktor Šlajchrt: Své knihy jste věnoval dosti sporným historickým tématům. Co vás k nim přitahovalo? Zbyněk Zeman: Hlavně zvědavost. V disertaci, z níž povstala moje první kniha, jsem psal o rozpadu Rakouska-Uherska. Za mého dětství to bylo dosud živé téma, o něž se dospělí často přeli. Chtěl jsem se o tom dozvědět něco víc. Stala se mi tehdy zajímavá věc. V Londýně existoval Ústav Edvarda Beneše, který řídil bývalý Benešův kancléř Smutný. Věděl na čem pracuji, a pozval mne, abych o tom pronesl přednášku k 28. říjnu. Ta bohužel nesplnila očekávání posluchačů, protože nebyla nijak moc oslavná. Mé výzkumy nepotvrzovaly oblíbené tvrzení, že by Rakousko bylo vězením národů. U- dálosti po jeho rozpadu byly v mnohém tragičtější než to, co se dělo předtím. Viktor Šlajchrt: Vaší poslední prací je monografie o Edvardu Benešovi, v níž se Beneš jeví také dosti kontroverzně. Vnímal jste jeho rozpornost už na počátku své vědecké dráhy? Zbyněk Zeman: Já tehdy cítil rozpaky i nad Masarykem. Ve své přednášce jsem také hovořil o setkání Masaryka se Setonem- Watsonem počátkem války, kdy budoucí prezident přesvědčoval vlivnou britskou osobnost, že většina českého národa i politických stran je proti Habsburkům. To platilo až koncem války, ale na jejím začátku určitě ne. A TGM si skutečnost přizpůsoboval ve prospěch svých politických cílů. Myslím, že tenhle můj závěr vzbudil v české kolonii největší nelibost. Viktor Šlajchrt: Přizpůsobování skutečnosti politickým cílům je ovšem docela běžná strategie. Zbyněk Zeman: Dá se tak pracovat ve vlastním prostředí, kde lidé mají v jádru 50 POLYGON 1/2002 [pageend52]shodnou zkušenost s politiky a proto i šanci rozpoznat, kdy jsou obelháváni. Tady však vysvětloval německy vychovaný Slovák českou otázku britskému Skotovi, který sice studoval dějiny rakouských Slovanů, ale do aktuální situace zasvěcen nebyl. Beneš je pro mne ostatně zajímavější postavou než Masaryk. Jeho osud je přímo zrcadlem středoevropské historie. Viktor Šlajchrt: Obraz minulosti česká historiografie často účelově falšovala, ať už z nacionalistických či socialistických pohnutek myslíte, že se nyní přiblíží realitě? Zbyněk Zeman: Říká se, že historie je propaganda vítězů. Ve dvacátém století šlo o vítěze první světové války. U některých českých historiků takovou tendenci nacházíme, u jiných ne. Úctyhodné je třeba dílo Jana Slavíka, který se ovšem věnoval především ruským dějinám. A Peroutka, ačkoliv nebyl historik, napsal velice slušnou studii o prvních letech ČSR, která je stále ještě zajímavá, i když poněkud mýtotvorná. Československé národní vědomí nebylo ustálené a dotvářeli ho politici a vojáci. Jestli bych československým historikům něco vytkl, tak snahu být blízko politické moci. Zřejmě se tam cítí dobře. Do blízkosti moci se dostali v roce 1918, když začali psát dějiny pro národní stát. Viktor Šlajchrt: V každém oboru lidské činnosti existují ohniska, z nichž vychází moc. Ta přitom s politikou státu nemusí ani souviset. kdo je mocný v současné české historiografii? Zbyněk Zeman: Těžko říci. Jde o velmi malou a propojenou společnost, v Anglii se tomu říká klan. Všichni se znají, jejich vztahy jsou zatíženy letitými přátelstvími i nepřátelstvími. Vazby v české historické obci si zaslouží solidní výzkum, jen nevím, kdo by ho uspořádal. Viktor Šlajchrt: Co je pro ně podle vás klíčové. Generační příslušnost, politické osudy, odborné metody? Zbyněk Zeman: Mám dojem, že jde hlavně o generační rozdělení. Valná část mých vrstevníků patřila v roce 1948 ke komunistům z přesvědčení. Opravdu věřili, že mají klíč k správnému uspořádání společnosti. Po roce 1968 museli opustit obor. Byli postaveni mimo, aniž by se za něco pořádně postavili - předtím se cítili dobře v blízkosti politické moci, ale ta zkrachovala, nová moc je odvrhla a vracet se začali až po roce 1989. Tato generace u nás pomohla zavést a legitimizovat komunistický režim. Další generace si na režim už jen zvykaly, ale komunistů z přesvědčení tam tolik nebylo. To je podle mne hlavní generační rozdíl. A pak tu je generace mladých lidí, kteří nevědí, ajk to fungovalo, a netuší, jak to bude fungovat. V malém rybníku české historické obce se leckdy cítí ztraceni, a proto zase hledají cesty k aktuální politické moci. Viktor Šlajchrt: Vnímal jste zpoza železné opony oficiální českou historiografii jako ideologicky jednolitý celek? Zbyněk Zeman: Mezi demokratickými a komunistickými systémy existoval velký ideologický boj a nikdo nevěděl, jak skončí. Tak či onak se ho na straně Východu účastnili i čeští historici, i když kupříkladu u takového Otty Urbana povinné po- klekávání před marxistickými svátostmi téměř chybí. I mnozí jiní se naučili tento boj ignorovat či obcházet. Ale proč to dělají i dnes, když nemusí? Zřejmě by na svou účast v tomto boji rádi zapomněli. Viktor Šlajchrt: Podle psychologů vede vytěsňování nepříjemných zážitků z paměti k těžkým traumatům. Historici svým způsobem ztělesňují paměť národa... Zbyněk Zeman: Se zavrženou minulostí se obtížně vyrovnávají jedinci i celé národy. Němci a Rakušani s nacismem, Francouzi s rozsáhlou kolaborací, Židé s některými přístupy k šoa, Američané s genocidou Indiánů a otrokářstvím. I jinde se ozývají hlasy, že vyrovnávat s minulostí je zbytečné a že částečná amnézie je nutná a prospěšná. POLYGON 1/2002 51 [pageend53]Jako historik však zapomnění uctívat nesmím. Viktor Šlajchrt: Zmínil jste se o kádrových masakrech v počátcích normalizace. Šlo o radikální zlom, který převrstvil celou společnost a zásadně ovlivnil její současnou podobu. Dosud o tom nevznikla, pokud vím, žádná studie, proč tak velké téma historiografie ignoruje? Zbyněk Zeman: Asi by stálo za to prozkoumat, jakým badatelským projektům dávají přednost grantové agentury. Řekl bych, že toto téma odsunuly hodně do pozadí, přednost má druhá světová válka a česko- německé vztahy. Jenže právě v této souvislosti se nabízí inspirativní srovnání. V nedalekém Mnichově byl krátce po válce založen Institur für Zeitgeschichte, který se pro Němce stal důležitým katalyzátorem vyrovnání s nacistickou minulostí a výrazně se zasloužil o duševní zdraví současné německé společnosti. Česká akademie věd má tři ústavy, v nichž o minulosti bádá přes sto historiků privilegovaných už tím, že se mohou plně soustředit na výzkum ve svém oboru. Český Ústav pro soudobé dějiny nese sice shodný název s mnichovským institutem, ale po deseti letech jeho činnosti se dá spolehlivě říci, že historie komunismu v Čechách není ve středu jeho zájmu, jako byla v Mnichově historie nacismu. Výsledky by byly ještě méně uspokojivé, kdyby tam nepůsobil Karel Kaplan, jenže osamocený jedinec tak rozsáhlou záležitost zpracovat nedokáže. Viktor Šlajchrt: Lze historikům téma komunistických represí nějakým způsobem zadat k týmové práci? Zbyněk Zeman: Zabývá se jím také Úřad pro vyšetřování zločinů komunismu, jenže ten má jiné poslání. Tohle rozhodně není práce pro státní úřad pod ministerstvem vnitra, ale pro historiky, pro opravdu velkou skupinu badatelů, kteří si toto téma zvolí z osobního zájmu a podají si žádost o granty. Hlavní proud české historiografie však tenhle kámen úrazu v toku nedávné minulosti míjí. Viktor Šlajchrt: Snaží se takovou rezignaci nějak obhájit? Zbyněk Zeman: Předstírají, že se tady žádná velká ideologická bitva nekonala. Tvrdí, že se jim podařilo udržet kontinuitu oboru, takže mohou v klidu pokračovat ve svém bádání o středověku či raném novověku. Také v Ústavu pro soudobé dějiny jsou pracovní úkoly -as nimi i velké granty - rozdělovány tak, jako by tu v posledním půlstoletí panovaly normální poměry. Pozornost se upíná k problémům, jaké běžně řeší podobné ústavy v západních zemích, kde společnost dlouhá desetiletí neprošla žádnými velkými otřesy. Viktor Šlajchrt: Nejde hlavně o to, že většina z českých historiků dělala kariéru v režimu, který je nyní odmítán? Zbyněk Zeman: Nikdo nestojí o nějaké osobní zpovědi. Jsou to odborníci a zajisté vědí, jak oddělit vlastní minulost od politické historie národa a státu. Osobní katarzi by si prozatím mohli nechat pro sebe, neměli by však ztratit odborný zájem o dlouhé období, které je pro pochopení dneška klíčové. Viktor Šlajchrt: Komunistická moc průběžně vytvářela falešné sebezobrazení. Dokumenty jsou psány orwellovskou novořečí a příkazy k represím se sdělovaly po telefonu. Co vlastně může zůstat v historické paměti? Zbyněk Zeman: Nabízejí se metody orální historie, záznamy výpovědí pamětníků. S plynoucím časem se však její možnosti zmenšují a navíc u nás převládá pozitivistická tradice, jež velí odvozovat pozadí událostí s nashromážděných dokumentů. Od vynálezu telefonu a dalších komunikačních technik však písemné dokumenty přestaly hrát rozhodující roli. Svědectví o rozhodování v éře normalizace by se dala ještě zachytit. 52 POLYGON 1/2002 [pageend54]Viktor Šlajchrt: Po druhé světové válce byly dějiny opět interpretovány z hlediska vítězů. Dochází dnes v souvislosti se sjednocováním Evropy k nějakým posunům, například ve vnímání Německa? Zbyněk Zeman: Evropský pohled na Německo nebyl jednotný ani po první světové válce. Britové se v tom podstatně lišili od Francouzů, kteří chtěli poraženou velmoc co nejvíc pokořit. Anglie si uvědomovala, že fungující a demokratické Německo je pro Evropu nezbytné. K jistým posunům v evropské minulosti bude jistě docházet, půjde však o velice pomalý proces - v anglických učebnicích je ostatně dodnes uváděn jiný vítěz bitvy u Waterloo než v učebnicích francouzských a německých. to se stává. Není nutné mít jednotnou verzi historie, sporné verze jsou mnohem zajímavější, alespoň ve studijním a badatelském ohledu. Běžná politika se na nich ovšem stavět nesmí, historie si od politiky musí udržet odstup. Viktor Šlajchrt: U nás patří k nejspornějším tématům česko-německé vztahy. Z řad historiků se dokonce ozvalo, že česká média v žoldu Němců zrazují národ... Zbyněk Zeman: Řekl bych, že v tomhle případě šlo o ozvěnu starých nacionalistických mýtů. Ty občas zarezonují i v některých politických stranách. Na začátku 21. století jsou ovšem Češi v úplně jiné situaci než v 19. století, kdy se tyto mýty rodily. Obavy, že český národ zanikne, mohly mít jistě oprávnění na začátku 20. století a možná ještě za druhé světové války, ale dnes jsou již nesmyslné. Viktor Šlajchrt: Češi si navykli odvozovat své sebevědomí z národních dějin, není to nebezpečné? Zbyněk Zeman: Velice. Z historie se dá načerpat větší sebevědomí, než jaké odpovídá reálným možnostem. V politice se minulostí nedá trvale operovat. (Respekt) ROZPRÁŠENÝ TALIBAN a NEROZPRÁŠENÝ ANTIAMERIKANISMUS Útok na Ameriku a americká odveta daly vyniknout jednomu, po léta přibývajícímu fenoménu - antiamerikanismu u generace třicátníků a mladších v ČR. Je to generace, která již jen matně pamatuje komunismus a naděje, které jejich ujařmení rodiče skládali v Západ a americkou demokracii. Dnes je tomu jinak - svoboda je samozřejmostí, stejně tak ovšem výkrmny McDonaldů, globalizace, americké akční filmy, americká TV-kultura a nízké obecné vědomosti Amíků, o historii a zeměpisu nemluvě, tolik kontrastující s jejich sebevědomím. Jak nebýt antiamerický, když oni jsou tak nafoukaní... Být antiamerický je přece up to date a pak to naplňuje onu věčnou touhu mladých - být prostě contra. Zejména, když tím mohu naštvat rodiče a dokázat jim, že jejich názory naprosto nerespektuji. Jejich generační předchůdci - levicové generace západní Evropy včetně některých dnešních českých politiků celá desetiletí bojovaly proti americkému imperialismu. Samozřejmě být antiamerický nevylučuje podle nich usilovat o stipendium v USA, cestovat a žít tam. Bez internetu, computerů a angličtiny se samozřejmě neobejdou, v tom se liší od svých komunisty zmanipulovaných předchůdců, kteřípochodovávali s transparenty: „Ami, go horne“. JSME TADY, LA FAYETTE ! Můžeme pochopit Ameriku, když jsme nevyrostli v této zemi a neznáme ani pravidla její nejpopulárnější hry - amerického fotbalu, který vyznává tvrdost a ránu za ránu? Zatni zuby a bojuj o pár yardů - stojí ti to přece za to! Nechodili jsme do školy, kde by nám učitel za každý malý úspěch říkal, jak je na nás hrdý a učil nás dávat ruku na srdce při hraní hymny. Do těch samých škol, které nejsou POLYGON 1/2002 53 [pageend55]schopny naučit žáky evropský zeměpis, a universit, jejichž absolvent je sice odborník, ale neví, kdo byl Balzac nebo co znamená Waterloo. Jak to napsal jeden ze znalců Ameriky, ... „chybí nám zkušenost země obklopené dvěma oceány, soběstačného kontinentu, na jehož území se nikdy nevedl mezinárodní válečný konflikt a který zůstal ušetřen světových válek.“ A dodejme, že i kontinentu, který nemá osobní zkušenost s totalitními režimy, jako byl nacismus a komunismus. A přes tento handicap to byla Amerika a v tom naši mladí antiamerikanisté neznají historii stejně jako Američané neznají zeměpis Evropy, která několikráte zachránila demokratický svět. Jen vstup nepřipravené Ameriky do války zabránil Němcům, aby nedošli několik zbývajících desítek kilometrů do Paříže na jaře 1918 v první světové válce. Amerika se tím dokázala Francii a potažmo Evropě revanšovat. Byl to ostatně generál J. J. Pershing, který tento příchod oznámil hned na pařížském hřbitůvku Picpus, kde zasalutoval u hrobu s americkou vlajkou a řekl: ,Jsme tady, La Fayette!“ I ve druhé světové válce se přeplavili z Ameriky, opět nepřipravené na další evropský konflikt, její chlapci na evropská bojiště a desetitisíce bílých křížů v Normandii a tisíce na jiných místech Francie a Evropy naši mladí antiamerikanisté nikdy neviděli a asi ani neuvidí, protože oni budou cestovat jen do Ameriky. Bez vojenské a ekonomické síly Ameriky a její oddanosti demokracii by nešel po nacismu ani komunismus k čertu! A v minulých měsících Amerika zachránila sebe a svět před islámským fundamentalistickým terorem! Při vší své síle je Amerika velice zranitelná a její moc do jisté míry křehká. Ano, její moc a síla nemají dosud obdoby. Armádní rozpočet USA se rovná rozpočtu dalších následujících devíti největších vojenských mocností! Podíl Ameriky na využívání internetu je čtyřicetiprocentní. Z celkového počtu nositelů Nobelovy ceny mezi lety 1975 až 2000 bylo 70 % Američanů. Díky svým atomovým letadlovým lodím a ponorkám, jakož i bombardérům a raketám, je Amerika schopna zasáhnout a zvítězit kdekoliv na světě. S tím souvisí i její moc obchodní a kulturní, její vývoz do světa a neúnavná propagace amerických doktrín. NEJVĚTŠÍ UMĚLECKÉ DÍLO? Proto proti Americe stojí nejen mladí antiamerikanisté, ale i nepřátelé z muslimského světa, zbytky komunistů, arabští protivníci Izraele, levičáci a již z éry komunismu osvědčení užiteční idioti z nejrůznějších zemí. Jako obvykle se rekrutují z levice. Benjamin Kuras v „Neviditelném psu“ z 3. října 2001 o nich v souvislosti s událostmi 11. září napsal: „...podle nich si zato stejně může Amerika sama. Vždyť ty její mrakodrapy vypadaly jako vztyčené prsty na znamení pohrdání světem, jak napsal jeden levicový novinář. Symbol pompéznosti, mocenské rozpínavosti, posedlosti penězi, jak napsalo mnoho jiných levicových novinářů. Vždyť teror je jen politická komunikace jinými prostředky, jak napsal spisovatel Martin Amis. Vždyť bin Ladina se jen využívá jako záminky k novým vojenským výdajům, jak napsal známý komentátor britského Guar- dianu. Vždyť útok na New York byl největší umělecké dílo všech dob, jak řekl novinářům skladatel Karlheinz Stockhausen. “ A jak mi řekl jeden mladý český finančník: „Američani naházeli do Afghánistánu všechno staré železo, aby mohli dělat nové kšefty. “ Mnozí tvrdí, že celý útok na Ameriku inscenovali sami Američané ze stejného důvodu a pochopitelně nemálo je těch, kteří tvrdí, že je to všechno akce mezinárodního židovstva. Křehkost americké moci je paradoxně v její síle - v americké demokracii! Americká liberální imigrační politika, otevřenost amerických universit zahraničním studentům a americká vstřícnost způsobily, že se v Americe sešla směs lidí ze všech koutů světa. Zrekrutovat mezi nimi pár vyšinutých nebo naopak superpřesvědčených fanatiků do rolí teroristů, není pak problém. Pochopit to je však problém pro mnohé antiamerikanisty, jak to předvedli v českých mediích minulých měsíců. „Amerika si sama vyškolila své teroristy“, „Amerika se nedokázala ochránit“ - to byly jen některé z titulků v českém tisku. Byly i další, a řekněme si hned proč. Není jen mladých antiamerikanistů, jsou i staří antiamerikanisté, mnozí kdysi nosili rudou knížku buď z důvodů ideologických nebo pracovních a leckteří vyrábí novinové titulky, třeba v dosud nezprivatizované ČTK. Jen na 54 POLYGON 1/2002 [pageend56]okraj, RFE má zakázáno ČTK jako zdroj informací používat! Žurnalistický antiamerikanis- mus si dnes v ČR nezadá s komunistickým. „Američané opět bombardovali civilisty“, „Vak s americkou potravinovou pomocí prorazil střechu a zničil dům. Oprava bude stát více než potraviny,“ - to jsou jen dvě ukázky. Ta třetí je výpovědí o novinářské nevzdělanosti nebo o averzi? „O Američany dosazené afghánské vládě“, píše novinář, který zřejmě neví nic o tom, že tato vláda byla sestavena v Petersbergu pod patronací OSN. Zasvěcené rozbory uveřejňované v českém tisku na podzim minulého roku, jak si Američané vylámou v Afghánistánu zuby (vždyť tam prohrál i SSSR), zaplňovaly české noviny. Kdo by si myslel, že po drtivém vítězství Ameriky zavládnou rozpaky, je na omylu. Jen titulky se změnily: „Taliban si porážku zavinil sám“, „Co vlastně chtějí Američané v Afghánistánu ?“ a pod. Opravdu, co tam vlastně ti američtí okupanti dělají, se ptají mnozí, kteří se třesou na udělení amerického viza. Výjimek bylo v českém tisku málo. Za nejlepší jsem považoval článek vynikající české novinářky a válečné reportérky Petry Procházkové, proslavené svými reportážemi z Ruska, Čečenska a dalších krizových oblastí. Název jejího článku „Omyly amerických letců v Kábulu nikdo nekritizuje“ mluví za vše. Ano, i poškození nepřesně svrženými bombami a raketami si nestěžují, protože chápou cenu války, která je osvobodila od teroru Talibanu. VŠICHNI JSME VINNI ? Mladí antiamerikanisté jsou masírováni nejen těmito titulky, ale i transformací zla po rozpadu komunismu, po kterém došlo ke glo- balizaci zločinu, k transformaci přemnohá aparátčíků v mafiány. Roční objem byznysu s pašováním lidí se odhaduje na 7 miliard dolarů, s pašováním narkotik na 100 až 300 miliard. Velkoexportéři drog v Kolumbii usilují o nákup Vysloužilé sovětské ponorky ke snadnějšímu transportu kontrabandu do Ameriky. Miniaturní pacifické ostrovy se staly prádelnami špinavých peněz. A ještě větší škody a utrpení působí podnikatelé v oboru mezinárodního terorismu, mohamedánští fundamentalisté - „fašisté s islámskou tváří“, slovy v USA působícího levicového žurnalisty Christophera Hitchena. Ani česká vláda nemůže spoléhat na pštrosí taktiku, jak to znovu prokazuje svojí snahou zbavit se RFE. Po statečných slovech Miloše Zemana, že s teroristy se nevyjednává, ale nenásledují statečné činy. Jako by ČR nebyla členským státem NATO, kandidátem na členství v Evropském společenství a hlavní adresou RFE. V Literárních novinách (3. října 2001) autor Ladislav Šerý čtenáře nabádá nehledat viníky jen v opačném táboře. Všichni máme podíl na stavu věcí. A proto je nutno také bojovat proti „terorismu státnímu a institucionálnímu“. Autor zdůrazňuje „odpovědnost bývalých kolonizátorů a dnešních vykořisťovatelů“ a varuje: „Plánuje-li Západ odvetu proti nějakému státu či státům, bude to akt agrese proti neporovnatelně slabšímu, bude to další špinavá válka, další pokus vypořádat se s nebezpečím, které mu reálně hrozí, ale jehož se takto primitivně hrubou silou nezbaví. “ Tak to už tady opravdu bylo, pro mladé antiamerikanisty je to možná nové a zajímavé - pro antikomunisty jen ozvěna stupidní bolševické propagandy. Ti, kdo pamatují Mnichov, vědí, jak to napsal jeden čtenář „Neviditelného psa“, že chybou Anglie nebylo, že Churchill poslal bombardéry na Německo pozdě, ale že je tam Chamberlain neposlal včas! Díky tomuto poučení a vzdor shora uvedenému varování, američtí stratégové jeho analytickou závažnost pominuli a naopak hrubou silou zasáhli, špinavou válku rozpoutali a Taliban s teroristickou organizací Al-Qaeda rozmetali. Afghánský národ si ve své většině oddychl, ženy se zaradovaly a muži konečně oholili. Jen Talibanem rozstřílené 2000 let staré sochy znovu nepovstaly. Záběry s jásajícími davy v Kábulu však prota- libánská stanice Al-Jazeera neodvysílala! TEROREM DO RÁJE Ti, kdo umí arabsky, si mohou přečíst Encyklopedii Jihadu, 6000 stran v 11 svazcích, též v CD-ROM verzi. Je to detailní rukověť pro teroristy, jak si počínat se zbraněmi, se semtexem. Jeden svazek se zabývá i biologickými a chemickými zbraněmi, které nepoužili nacisté ani komunisté. Můžeme tedy POLYGON 1/2002 55 [pageend57]začít vzpomínat na dobu studené války s nos- talgiíí. SSSR stojící tehdy proti Západu byl sice atomově přeozbrojen a vyznával iracionální ideologii, ale ve všech politických krizích (berlínské i kubánské např.) prokázal, že se umí chovat racionálně. Komunisté totiž usilovali o světovládu, nikoliv ovšem za cenu se- bedestrukce. Doktrína MAD (Mutual Assured Destruction), záruka vzájemného zničení, založená na premise, že žádná strana nehodlá spáchat sebevraždu, tak v druhé polovině dvacátého století uchránila svět před rozpoutáním velikého válečného konfliktu. Tato doktrína byla však nyní vystřídána jinou - doktrínou sebezničení za cenu maximální škody protivníkovy. Co počít s nepřítelem, který přijímá smrt jako dar z nebes - s mladým teroristou, který ve své smrti vidí sexuální ráj plný mladičkých panen? Nezávislá organizace Freedom House ve své výroční zprávě (Freedom in the World 2001-2002) uvádí, že v třetí historické vlně demokratizace začátkem 70. let svět islámu a zejména jeho arabská část zůstaly pozadu. Více než 3/4 nemuslimských států (145) jsou teď demokratické, zatímco méně než 1/4 muslimských států (47) je demokratická. Plně svobodný stát je jen Mali, 18 je částečně svobodných a 28 úplně nesvobodných. Na konci tabulky se vleče peloton Afghánistán (za Talibanu), Irák, Burma, Severní Korea, Libye, Saudská Arábie, Súdán, Sýrie a Turkmenistán. Většina islámských zemí se nebyla schopna užitečně pohnout vpřed. Tyto země však nedisponují sebereflexí. Snadnější je obvinit jiné. Pochopitelně Západ a Ameriku především. Tu již Ajatolláh Chomejni hodnotil jako Velkého satana utiskujícího islám. Islámští fundamentalisté mají strach z modernizace a civilizačního pokroku (nikoliv ovšem toho, co slouží jim, jak dosvědčují jejich oblíbené Toyoty a používané elektronické spojovací prostředky), pro obyvatele jejich říší a jejich hlavním cílem je vymýcení tzv. „westtoxication“ - podvratné, jedovaté hlízy plné svůdných chapadel bezvěrců s jejich Coca-colou, hamburgery, Hollywoodem a dalšími hříšnými necudnostmi. I tato nenávist je však ambivalentní, podobně jako averze našich mladých antiamerikanistů. Radikálním, nenávistí proti Americe soptícím mladíkům by však nevadilo v Americe studovat. Stačí se jen podívat na universitní prostředí, ze kterého pocházeli fundamentalističtí atentátníci z 11. září. Ve fundamentalismu stát a ideologie spolu splývají. Na rozdíl od západního racionalismu je ve fundamentalistickém myšlení prioritní absolutní víra! Ta povznáší a utěšuje, poskytuje vysvětlení, dává smysl veškerému počínání, garantuje jistoty - vše se zdá jednoduché. V tomto světě absolutní pravdy není místa pro pochyby. Individuální víra je nepřípustná, stejně jako jakýkoli pluralismus. Věže WTC byly jen substitučním cílem fundamentalistických sebevrahů - tím pravým byla svoboda a moderní myšlení. ZLOČIN A TREST V této souvislosti snad nejhloupější (či nejúděsnější) „zářijový“ výrok pro mne reprezentovala věta: ,Jak chce Amerika chránit svět, když není schopna ochránit sebe?“ Nejlepší odpověď lze najít v Izraeli. Ten již bez- počtukrát nebyl schopen ubránit své obyvatele před sebevražednými atentátníky, existuje však dál a každý úder tvrdě vrací. Ne mezi extremisty, ale mezi jinak inteligentními lidmi jsem zaslechl názory, že na masovou vraždu z 11. září by se mělo zapomenout a jen se proboha nemstít. Vždyť každé násilí plodí jen další násilí. Je to smutné svědectví, přinejmenším o neznalosti velikána ruské literatury F. M. Dostojevského. Jeho „Zločin a trest“ by si naši antiamerika- nisté měli přečíst! Thomas L. Friedman v komentáři ve formě fiktivního dopisu prezidenta Bushe bin Ladinovi (The New York Times, 12. října 2001) kromě jiného říká: „Vaše jediné poselství muslimskému světu je pouze to, co nenávidíte, ne co byste vytvořil... Vaše do sebe zahleděná, nenávistná verze islámu, která zachází s ženami jako s dobytkem a všechny nemuslimy pokládá za nepřátele, nemá nic společného se slavným údobím islámu a rozhodně takové údobí nepřinese... Vy nejste nic jiného, než únosce islámu, únosce technologie jiných lidí, únosce hněvu arabských národů vůči vlastním vládám. Vy ale vůbec nemáte vizi, nemáte plán k prospěchu vlastních lidí. “ Tradiční islám rozlišuje svět míru - ten vlastní moha- medánský, a pak svět války, který mírumilov56 POLYGON 1/2002 [pageend58]né souvěrce ohrožuje. Pokud je neohrožuje, mohou tyto světy vedle sebe koexistovat. Radikálové bin Ládinova typu tuto interpretaci zavrhují s tvrzením', že existuje jen svět války. Bin Ládin jako dvaadvacetiletý odešel bojovat do Afghánistánu a vítězství nad sovětskou armádou ho přesvědčilo, že svati bojovníci jsou nepřemožitelní. Že Bůh mu za životní dráhu určil zabíjet co největší počet bezvěr- ců. Je vykonavatelem vůle Alláha a jen jemu je odpovědný za své počínání. Bin Ládin se pokládá za převtěleného muslimského vojevůdce Saladina, osvoboditele Jeruzaléma a přemožitele křižáků. Jeho cílem je spojit muslimské státy, obnovit říši od Pyrenejí po Filipíny, zavést globální kalifát, systém kalifů, následovníků Mohameda, kteří vládli v oblastech islámu od 7. do 13. století. V únoru 1988 bin Ládin vyhlásil vytvoření Světové islámské fronty a vydal výzvu zabít všechny Američany, vinné tím, že mají tu vládu, kterou si zvolili. Upozornil na jejich zbabělost, když pár ztrát ve vlastních řadách je přimělo k vyklizení Bejrútu a Somálska. Vyslovil přesvědčení, že několik dalších útoků je přiměje i k tomu, aby odtáhli ze všech islámských zemí, což povede k podobnému rozpadu USA, jako se rozpadl SSSR po své porážce v Afghánistánu. Jenže, ono ne. „Realita porazila sen“, napsal komentátor Charles Krauthammer (Time, 24. 12. 2001) Ještě před několika měsíci, jako intelektuálně retardovaný, vysmívaný prezident Bush se zachoval podobně, jako stejně dříve vysmívaný „hollywoodský kašpar“ Ronald Reagan. Ten po svém nástupu do úřadu v roce 1980 zavrhl poválečnou doktrínu „containment“ (zadržování) a místo toho se pustil do iniciativ, které spolupřivodily zánik komunismu. Namísto flagelantského filosofování, „proč se nám tohle stalo a co jsme Mohamedánům udělali, že nás takto nenávidí“, ve kterém v ČR vynikl Erazim Kohák, zahájil Bush protiútok s ohromujícím výsledkem. Během devíti týdnů zničil nebezpečný a celému světu nepřátelský režim Talibanu v nepřístupném terénu více než 15 000 km daleko. Místo omluv, sebezpytování, smířlivé ruky a odpuštění, přišly na pořad bombardéry a pořádný výprask. Mezinárodní teroristická organizace Al-Qaeda se všemi svými základnami a učilišti byla rozmetána a její bojovníci se všemi mezinárodními dobrovolníky zabiti nebo pochytáni. Jistě, síť jejích organizací ve světě přežila, státy je ochraňující si po kolapsu Talibánu však dají větší pozor, jak o tom svědčí i přelaďující se melodie medií arabského světa. Mýtus neporazitel- nosti Talibanu, a Afghánistánu vůbec, se vypařil. Capo di tutti cápi (šéf šéfů) taliban- ských vrahů bin Ladin je mrtev nebo na útěku. Jestliže měl tedy plnou moc od Alláha a ten tento výprask dovolil - byla tato plná moc pravá? Svědčilo by o tom poslední skleslé Ladinovo poselství světu z prosince 2001 - tak rozdílné od jásavých orgií nadšeného náboženského triumfu po 11. září. JO, CRINGOVÉ UZ JSOU TAKOVÍ! Pro nás, pro zemi s traumatem Mnichova, byla poslední americká odveta poučná a důležitá. Obáváme se však, že „přesvědčila“ jen přesvědčené - antiamerikanisty nikoliv. Původ tohoto „antiamerikanismu“ však není v Americe. Je ve strachu a zbabělosti. Člověk totiž nemusí být amerikanofilem, aby pochopil slova F. D. Roosevelta: „My, narozeni ve svobodě a věřící ve svobodu, chceme bojovat za upevnění svobody. My i všichni, kdo věří jako my, raději zemřeme vestoje, než abychom žili na kolenou. “ Není třeba ani sahat k tak vznešeným slovům pro pochopení notorické notoriety. Proto se mi líbilo, co napsal Ondřej Neff ve svém „Neviditelnémpsu“ 28. 12. 2001: „... zajímavý byl i odstavec bin Ladinova projevu věnovaný jeho chlapcům, kteří v Nairobi odpálili dvoutunovou bombu proti americkému velvyslanectví. Kolik řečí kolem toho bylo - a nikdo se nepozastavuje nad sedmi- tunovými americkými bombami svrženými na jeho chlapce. Pamatujete na film „Sedm statečných“, kde si Calvera stěžoval, jak neadekvátně reagovali gringové na to, když jim vyloupil jednu jedinou, mrňavou banku?. Poslali na něho celou armádu, kvůli jedné uprděné bance! Jo, gringové už jsou takoví, chlapče. “ Praha 12. ledna 2002 Milan Hulík, materiál k článku dodal Ota Ulč POLYGON 1/2002 57 [pageend59]NEŘÍKÁTE PRAVDU (CELOU), PANE PREZIDENTE MILAN HULÍK Než budu kritizovat pana prezidenta Václava Havla, rád bych vysvětlil, že nejsem sympatizantem ODS, kde kritika pana prezidenta patří mezi kultovní povinnosti, ani nepatřím mezi jeho oponenty z leva, protože jsem s levicí nikdy neměl a nemám nic společného. Kdybych se chtěl někam zařadit, tak má nejvíce mých sympatií právě „Hrad“, respektive ta skupina intelektuálů, kteří jsou pod tento pojem zahrnováni. Proč tedy netáhnu s nimi za stejný provaz? Protože jejich obrana pana prezidenta mu svojí jednostranností škodí stejně, jako neobjektivní útoky Zemana a Klause s jejich stranickými vazaly. Další protivníky pana prezidenta - komunisty a neonacistické skiny - vynechávám, protože píši o politice a nikoliv o jejím podsvětí. Myslím také, že nikdo z těch, kdo V. Havla zleva i zprava kritizují, se nechoval tak statečně za posledních 20 let komunistického režimu, jako V. Havel. Již tím vstoupil do dějin, stal se symbolem odporu jeho posledních desetiletí a důstojně tak navázal na oponenty komunistického režimu z padesátých a šedesátých let. Václav Havel byl a je statečný člověk a to ve státě, kde se za statečnost vydává šikovné uhnutí, ohnutí a švejkovství, již něco znamená! Stal se také symbolem naší nové demokracie ve světě a zůstává jím tím více, čím jiní, např.. Václav Klaus, takové renomé ztrácejí. ADVOCATUS DIABOLI Po tomto vyznání panu prezidentovi a jeho obhajobě se však musím ke své velké lítosti změnit v advokáta diaboli. Nejsem sám, kdo si jméno Havel spojil s listopadovým převratem, aby se dožil zklamání, které je o to větší, oč pan prezident není schopen přiznat svoji vinu a ukazuje jen na jiné. Nemáte pravdu, pane prezidente, když káráte jiné za nevyrovnání se s minulostí - právě na vašem místě je třeba říci - mea culpa, mea maxima culpa! Tato kritika, které přibývá v reakcích na jeho nervózní projevy, má i svoje pozitiva - je dokladem poznávání demokracie, prezident, ač je ústavním činitelem, kterého chrání imunita, je současně i „servus Dei“- sluhou spoluobčanů, kterým ve své funkci slouží. A konečně - ke kritice své osoby nás pan prezident vyzval po svém prvním zvolení. Prohlásil, že se nepovažuje za nekritizovatelného, bude-li kritika vedena dobrým úmyslem. Takže bez zloby a zaujatosti, „sine ira et studio“, konstatuji s lítostí, že se pan prezident po svém projevu z 28.10.2001 měl podívat do zrcadla. Ano, pan prezident má pravdu, když píše, že „toho skutečného obdivu a vděku k lidem, kteří zachraňovali v různých dobách čest národa a udržovali kontinuitu nejlepších idejí naší novodobé státnosti, občanské hrdosti a vlastenecké odvahy společnému prospěchu i něco obětovat, stále cítí kolem sebe málo. “Já také a navíc ještě stud zato, že bývalí političtí vězni, které zřejmě měl pan prezident především na mysli, mají nižší důchody než bývalí komunističtí estébáci a navíc neberou jejich příplatky, které si vysloužili za svoji „těžkou službu“ při terorizování demokratické opozice. Poslední vedení, již polistopadové Charty 77, prohlásilo, že spravedlnost se do tohoto státu nevrátí, dokud tento stav potrvá. Nuže, spravedlnost se ještě nevrátila. Nemohla, protože se v listopadu 1989 vydala na slepou cestu, když vedení OF (pan prezident stál v jeho čele) uzavřelo nemístný, zbytečný a ponižující kompromis s komunistickým režimem, který pro jeho lepší stravitelnost osladilo sametovými hesly o lásce a pravdě. Tento dnes již stále větší částí veřejnosti přijímaný názor, odborněji formulovaný publicisty, např. Bohumilem Doležalem v MF DNES 21. 11. 2001: „a ve chvíli vystoupení studentů a plebsu si poražení komunisté a vítězný disentpadli do náruče, bolševičtí bossové nadšeni tím, že nejdou ke zdi, a disent tím, že konečně získá podíl na moci“, rovněž začíná být i názorem historiků. 58 POLYGON 1/2002 [pageend60]TITANIC, PYRAMIDY A SOUDCI Jaroslav Měchýř je autorem první historické studie o listopadové změně režimu, jejíž název dokumentuje i rozpaky v pojmenování této změny. Jeho kniha se jmenuje „Velký převrat či snad revoluce sametová“ a autor v ní líčí období od listopadu 1989 do konce Československa v roce 1992. V LN dne 15. 11. 2001 uvedl: „Dokumenty potvrzují ve své době utajovanou dohodu s Mariánem Čalfou, který pro Václava Havla zařídil bezproblémové zvoleníprezidentem. Pro sametovost revoluce udělal Čalfa minimálně tolik, jako celé Občanské fórum. “ Po 12 letech historického odstupu jsou již události sametové revoluce uchopitelné historiky. Marián Čalfa a generál M. Vacek v ústavních funkcích představitelů demokratického státu byli jen špičkou onoho totalitního ledovce, který jen díky nezměrné autoritě pana prezidenta mohl vplout do moře nové demokracie. Právě v něm začala plout nová naděje, obrovský Titanic demokracie s nadšenými pasažéry plnými lásky a obdivu k V. Havlovi, jako novému T. G. M., kteří po první srážce s ledovcem do poslední chvíle odmítali uvěřit, že se potopí. Můžeme však sáhnout po jiném příkladu z ještě dávnější historie. Egyptské pyramidy a jejich rozměry jsou plné mystických čísel, stojí však na pevné základně a jejich špičky směřují k souhvězdím. Už čtyři tisíce let. Jak dlouho budou ještě využívat moci a vlivu stoupenci a pretoriáni komunistického režimu, kteří na špičky politických pyramid v bezpečnostních organizacích, armádě, justici a i jinde pohodlně vystoupali v posledních deseti letech? A právě ony špičky politické moci, na které usedli s Vaší pomocí nebo aspoň souhlasem, pane prezidente, umožnily, aby se pyramida postkomunistického vlivu v této zemi udržela. Namísto mystických čísel ji drží sítě nepřerušených vazeb, spojení, družebních kontaktů a bolševické solidarity. Dnes na to upozorňujete sám, pane prezidente, ale je už pozdě. Když na to jiní upozorňovali včas a dávno před vámi - měl jste jedinou odpověď - „nejsme jako oni“. Drzost komunistických politiků, ať je to Gre- beníček, Ransdorf, Filip a dalších, nezná mezí. Je pravda, že je nepřijímáte a že s nimi nejednáte - to vás ctí; dnešní silné postavení komunistů v politice je ale důkazem vaší politické naivity a neprozíravosti, když jste prosadil legalizaci KSČ v roce 1990 ! Tyto dvě vlastnosti „vyniknou“ ještě více v konfrontaci s další částí vašeho projevu: , Ještě hůře jsme na tom věcí trestního stíhání těch, kteří zrazovali svou zemi nebo kteří týrali své spoluobčany. Jejich případy, pokud jsou vůbec předmětem šetření, se ze záhadných důvodů táhnou dlouhá léta, vždy znovu se objevují při jejich projednávání jakési skutečné či domnělé nedostatky, vždycky se posléze vynoří jakési překážky bránící vynesení rozsudků. To samozřejmě znevěrohodňuje jakékoliv deklarace o zločinnosti bývalého režimu či o vůli společnosti a jejích politických elit vyvodit z poznání minulosti patřičné důsledky. Nepozoroval jsem, že by v naší zemi kdokoliv toužil po krvi, mstě či dlouhodobém věznění kohokoliv. To je dobré. Horší podle mne je, že lze kolem nás pozorovat v podstatě velmi slabou potřebu dát průchod spravedlnosti, to znamená odsoudit vše odsouzeníhodné, “ řekl ve svém projevu pan prezident. Pane prezidente, pláčete na nesprávném hrobě. Ten správný je onen Titanic a pyramidy, pod společným jmenovatelem nedekomunizace a ne- očištěná policie a justice. Vím o tom své, jsem u soudů každý den. Pamatuji si strach a obavy, které před deseti lety byly patrné z talárů těch, kteří si zadali s tehdejším režimem jako slouhové jeho socialistické „zákonnosti“. Ty doby jsou však pryč, pane presidente. Nahradilo je sebevědomí, vrácená sebedůvěra a radost z házení písku do soukolí demokratické justice. Pamatujete se, pane presidente, na VONS, který se pokoušel počátkem devadesátých let odstranit z justice ty nejzkompromitovanější soudce? Nevzpomínám si, že byste se v jeho sporu s tehdejším ministrem spravedlnosti a předsedou Nejvyššího soudu postavil na jeho stranu. Právě absence Vašeho slova, autora slavného eseje „Slovo o slově“, rozhodla, že tito soudci zůstali. Nešlo přece o pomstu, ale o vrácení významu pojmu soudcovského svědomí do svědomí soudců. Jak se dnes ukazuje, nejde už jen o retardované souzení vinných, ale už i o podivné stíhání nevinných. V případě V. Hučína máme dokonce již prvního politického vězně! Je třeba se smířit se smutnou zkušeností, že v ČR se opět stíhá na politickou objednávku. Jak že to řekl Jaroslav Hutka ve svém rozPOLYGON 1/2002 59 [pageend61]hovoru s MF DNES 8. 12. 2001?,,...Po hodince povídání s V. Havlem mi pak bylo teskno z toho, jak moc bezmocného se převrátila na bezmoc mocného Má-li polistopadový vývoj svoji tragedii, pak to není ani ten největší tunel, ani ztráta víry mnohých v demokracii, ale osud prezidenta statujícího stíhání nevinných, který se jím stal právě díky své odvaze protestovat v totalitním režimu proti věznění nevinných. Dokonce i představitelka čtyřkoalice, strany, kterou nám skrytě radí volit i pan prezident, Hana Marvanová, řekla ve svém rozhovoru s týmiž novinami dne 1. 12. 2001: ,Jeho největší dluh je v tom, na co sám upozorňoval ve svém projevu k 28. říjnu. Tedy, že se společnost nevyrovnala s komunistickou minulostí. Kdo jiný než prezident-disident by na to měl více tlačit, ale v tom V. Havel prosazoval pravý opak. Jemu nevadilo, když byl premiérem V. Čalfa, který se podílel na tzv. pendrekovém zákoně. Tím už od samého počátku po revoluci byly sníženy nároky na vyrovnání se s minulostí. Nebyl tak vytvořen dostatečný tlak potrestat zločiny i eventuálně zakázat komunistickou stranu. Na začátku 90. let byli jmenování napři soudci, kteří se předtím podíleli na politických procesech. Na tom má Václav Havel svůj podíl. “ Jak se V. Havel při nedávném setkání s nej- vyšší státní zástupkyní Mgr. M. Benešovou shodl, pro dřívější stíhání pachatelů komunistických zločinů chyběla politická vůle. Pane Bože, znamená to tedy, že tuto politickou vůli přinesla do trestního řízení teprve ČSSD? Ministr Stanislav Gross a jeho exko- munističtí a exbachařští náměstci? Nebo tato politická nevůle byla jen rubem existence politické vůle ke stíhání nevinných? Či je to jako se socialistickou zákonností, která se rovněž řídila politickou vůlí a nevůlí? Sebereflexi, po které V. Havel tak často ve svých humanitárních projevech volá, sám však nezná. Musel mu to připomenout i M. Šimek, který ve svém pořadu „Politické harašení“ najednou vypadl z komické role, když vážně a důrazně prohlásil: „Byl jste to vy, pane prezidente, kdo byl v roce 1990proti zákazu KSČ, kdo byl proti lustracím a kdo jmenoval v polistopadových vládách do funkcí ministrů bývalé komunisty“. Soudím proto, že Václav Havel nemá již právo známkovat nevyrovnání se s minulostí a jak budu soudit ještě dále, ani svými kosmologickými vizemi posuzovat morální rozměry celé naší planety. V. Havel může být považován za myslitele světového formátu - jeho světovost ale končí tam, kde začíná česká postkomunistická společnost a její justice! Budiž řečeno, že za obé nese odpovědnost měrou vrchovatou! TO NENÍ NAŠE SEBEŠIDÍTKO I Zdá se však, že nejde jen o nedostatek sebereflexe, ale o účelovou sebeobhajobu. Skutečně si V. Havel nepamatuje, jak to bylo počátkem 90. let, když ve svém „říjnovém“ projevu řekl: „Občas lze slyšet, že za to může sameto- vost naší revoluce a fakt, že nebyla hned v první chvíli jasně vyhlášena diskontinuita právního řádu. Obávám se, že je to jen pokus usnadnit si život, ne-li přímo pohodlná výmluva. Jsem pamětník a vím tudíž, že bychom byli bývali schopni hned v prvních dnech po pádu komunismu takovou či onakou diskontinuitu právního řádu vyhlásit. Naše revoluce k tomu sílu měla. Problém je v tom, že nám nikdo nikdy nedokázal konkrétně vysvětlit, co se tím vlastně myslí. Varuji proto před novým sebešidítkem, nena- mlouvejme si, že naši neschopnost dát průchod spravedlnosti lze beze zbytku vysvětlit tím, že byla kdysi zachována právní kontinuita. “ Na to lze odpovědět jediné - nikdo nikdy se z OF nezajímal o to, jak to provést. Potvrdil mi to sám Petr Pithart, když mi řekl, že o nějaké diskontinuitě se v OF nikdy nediskutovalo. Jistě ne beze zbytku, ale s malým zbytkem to vysvětlit lze. OF na to nikdy nemělo. Ani nemohlo, protože v této zemi bylo málo demokratických právníků, když myšlení naprosté většiny ostatních bylo tak či onak deformováno socialistickým právem, protože jiné zde 40 let nebylo. A těch několik, kteří věděli, se nestali rádci pana prezidenta - jimi byli ti, kteří toto právo spoluvytvářeli. Co však po převzetí moci OF udělat měl a mohl, právě v oblasti té nejdůležitější „základny“, pohlédnout pár kilometrů za hranice, třeba jen do Rakouska. Jen v oblasti německého jazyka byli odborníci (i českého původu), kteří mohli poradit, jak velká a jaká část právního řádu měla být zrušena. Ostatně nebyli jsme v takové situaci poprvé, prezidentský 60 POLYGON 1/2002 [pageend62]„Dekret o obnovení právního (demokratického) pořádku“ z roku 1944 se s takovou, i když, z hlediska délky totality, jednodušší situací, vypořádal. Ve srovnání s bývalou DDR, která provedla diskontinuitu s pomocí demokratického práva BRD a jednoho jazyka takřka přes noc, jsme byli v horší situaci. V mnohem lepší však než v dalších exko- munistických státech, které před nástupem komunismu nebyly právními státy a neměly tradici demokratického práva. A navíc, pomocí třeba rakouského občanského zákoníku, vytvořeného několika generacemi rakouských juristů - klenotu dosavadních středoevropských zákoníků, bychom se vraceli jen tam, kde jsme za první republiky již byli. NELZE VLÁDNOUT BEZ VINY Ano, nemusíme si namlouvat, že to jsou NEDEKOMUNIZACE, NEDISKONTINUITA a NEDEMOKRATICKÝ DUCH postsocialistic- kého práva, které jsou hlavními „technickými“ překážkami návratu spravedlnosti do naší země. Pan prezident to dnes, bohužel až dnes, ví také. Kdyby to věděl dříve, naplnil by francouzské přísloví „gouverner c’est prevoi- re“. (vládnout znamená předvídat). Z Francie pochází i jiný slavný výrok. Pronesl jej francouzský revolucionář, druh Robespierrův, Saint-Just: „Nelze vládnout bez viny. “ Toto politické moudro se již vrchovatě naplnilo u všech českých politiků jsoucích v politice aspoň 10 let, u ostatních se míra viny naplňuje. Saint-Just věděl, o čem mluvil, sám skončil pod gilotinou. Jeho výrok chápejme bez hořkosti, platí pro všechny politiky, i pro ty, kteří slouží své zemi a jejím občanům bez osobního prospěchu. Ano, je pravda, jak tvrdí pan prezident, že většina občanů s komunistickým režimem tak či onak spolupracovala, podporovala jej či tolerovala. O to větší byla odpovědnost těch, kteří to odmítli. Nemohli ji samozřejmě nést celou. Ale jejich porevoluční autorita a vaše největší, pane prezidente, dovolovala učinit takové rozhodnutí, které, byť nemilé komunistickému režimu loyálním občanům, by byla jimi přijata a podporována. Navíc zde byla samozřejmá podpora té dřívější menšiny, která se nikdy demokratickým ideálům nezpronevěřila a s vírou v ně přežila i komunistický režim. A nebylo jich málo! A to nemluvíme o exilu, o jehož demokratickém a antikomunistickém profilu není třeba pochybovat. Odvolávat se na kolaborující většinu národa je pohodlné, kdyby to však učinil T.G.M., neměli bychom Československou republiku. Vzpomenu-li výroky V. Havla, musím dát H. Marvanové za pravdu. V tom, že V. Havel prosazoval pravý opak vyrovnání se s minulostí. To je podle mne největší záhada tohoto polistopadového zklamání. Že se neangažoval pro, by bylo možné ještě pochopit, chtěl-li být opravdu prezidentem všech, tedy i komunistů a exkomunistů. Proč však tak zdůrazňoval, že je proti lustracím, proti zpřístupnění svazků StB, proti zákazu KSČ? Jeho postavení počátkem 90. let, kdy ještě v době neexistence stranického systému měl moc demokratického monarchy, mu umožňovalo vše, protože jeho autorita byla bezmezná! Že toho nevyužil, byla chyba - jestliže toho zneužil, pak proč! EXKLUSIVNĚ 0 EXKLUSIVITĚ Dostihly Václava Havla výčitky svědomí, když se k tomuto tématu nyní opakovaně vrací? Naposledy do doby napsání tohoto článku v exklusivním rozhovoru pro SE vysílaném 7. 12. 2001. „Soudci a státní zástupci nemají prý zájem na souzení zločinů pachatelů - stoupenců bývalého režimu, protože mají pocit, jako by soudili sami sebe. Temné struktury starého režim u prý ovládly ekonomiku a v době, kdy jsme se radovali z demokracie, oni už upevňovaly své sítě“, řekl v tomto interview pan prezident. Ano, máte pravdu, pane prezidente, stejnou, jako mnozí vaši spoluobčané již 12 let bez exklusivních informací. Pro toto sdělení však ve vysílání několikráte opakovaný rozhovor nemusel být označován za exklusivní! Tou poslední „exklusivní“ informací bylo jeho sdělení, že nebyl dán přísný právní rámec ekonomické reformě. Za to vezměme V. Havla v ochranu - nebyl ekonom, ani právník. Jenom“ jmenoval V. Klause, V. Dlouhého, K. Dybu do jejich funkcí. Že jste na to upozorňoval a snažil se to změnit, jak uvádíte? V tom případě prosím o dovolení citovat ze závěru vašeho dopisu Ludvíku Vaculíkovi ze dne 25. 1. 1979: „Co ale lidem zazlívám je, když neříkajípravdu. Avy- nezlobte se - tentokráte pravdu neříkáte. “ POLYGON 1/2002 61 [pageend63]Zdá se mi však, jak to ukázal další, tentokráte novoroční projev pana prezidenta, že jeho pravda se mění v hořkou karikaturu pravdy. Dozvěděli jsme se, že tento rok bude přelomovým, že se v něm rozhodne „o budoucím charakteru naší společnosti a našeho státu, o typu našeho vzájemného soužití, o způsobu našeho včlenění do světa, který nás obklopuje, o klimatu, které bude převládat v našem veřejném životě, a dík tomu všemu vlastně nepřímo o životě každého z nás. “ Záleží jen na tom, jak budeme volit. Protože jsme dosud volili špatně. Pan prezident se mýlí, o ničem takovém se nerozhodne, přes trojí volby bude v ČR dál rozhodovat „poměrně úzké bratrstvo, v jehož rukách bude soustředěna hlavní moc ekonomická, politická i mediální a která se nebude bát ani samého pomezí kriminality“, jak dnešní situaci charakterizuje on sám. Vysvětlil mu to již komentátor SE Radko Kubíčko, když napsal: „...pokud je v ČR nějaké klima, volební výsledky jsou pouze jeho odrazem, naopak tomu bohužel není. A žádné volební výsledky nemohou znamenat totální přelom, ať už k lepšímu, nebo horšímu. “ VĚDĚL TO JIŽ HAMLET Je to jasné - v ČR neexistuje žádná nová nadějná politická síla, žádná politická strana, která by mohla obrodit současnou politickou atmosféru. A panem prezidentem vysněná moderní občanská společnost také nevznikne, ledaže by někdo skutečně mocný, nějaký politický Bůh - vyměnil všechny občany České republiky za jiné. A budu-li ironický, pak zmíním i to, že všechny dosavadní pokusy o vytvoření takové společnosti inspirované z Hradu žalostně selhaly. Jak je to dlouho - v č. 7/1999 Polygonu byla otištěna fotografie z první tiskové konference iniciativy „IMPULS 99“ a jeho první prohlášení. K čemu všemu chtěla tato iniciativa přispívat a co změnit, si lze v jejím úvodním prohlášení přečíst - v odpovědi můžeme ocitovat Shakespeara: „Co to čtete, princi? Slova, slova, slova. "Nepřispěje už k ničemu, neboť již sundala svoji tabulku z domu na Národní třídě. Zdá se, že Hamletova odpověd je nejtref- nější charakteristikou posledního projevu prezidenta. Našel jsem ale lepší. Napsal ji Ondřej Neff v „Neviditelném psu“ a „Lidových novinách.“ Jestliže pan prezident apeluje na občany, aby přistupovali k volbám s mimořádnou odpovědností a otevřeně se ptali politiků, zdali je nebalamutí, tak je třeba se zeptat hned toho prvního, totiž samotného pana prezidenta. Koho tím myslel, když varoval občany před špatnou volbou, vedoucí k tomu, že se bude náš společenský systém zvolna, nenápadně, ale nezvratně uzavírat tak, až nakonec o tom nejpodstatnějším bude rozhodovat vždycky jen totéž poměrně úzké bratrstvo....V. Havel ale jistě neměl na mysli tu skupinu z vily Amalie u Lán, která svého času do značné míry, byť v naprostém skrytu, spolurozhodovala o nastavení kormidla naší společnosti. “ Souhlasím s O. Neffem, že má-li V. Havel skutečně informace o prokazatelně hrozícím nebezpečí, měl by o něm mluvit konkrétně, jmenovitě a zřetelně, jak to činil ve své slavné disidentské době! Jinak jsme tam, kde jsme kdysi byli, když nás soudruzi strašili „nedozírnými následky“, budeme-li myslet a jednat jinak, než chtěli oni. Bohužel, i když jde o kritiku ze strany prezidentova úhlavního nepřítele, tentokráte považuji za úplně nejvýstižnější hodnocení Milana Knížáka: „...být v čele státu, a tím pádem nést jasnou a neoddiskutovatelnou odpovědnost za vše, co se v této zemi stalo, a přitom stále poukazovat na někoho jiného, je neseriózní. “ Praha 12. 1. 2002 ■ POLITICI JSOU JAKO HOLUBI. KDYŽ JSOU DOLE, ZOBAJÍ VÁM Z RUKY, KDYŽ JSOU NAHOŘE, TAK NA VÁS SE... Karel Křenek 62 POLYGON 1/2002 [pageend64]DIALEKTICKÉ KOTRMELCE KOLEM IZRAELE JIŘÍ DIAMANT Takřka denně nás západní i východní propaganda vystavuje zprávám o akcích Izraele, jež vyvolávají v nezasvěcených pocity odporu a pohrdání. Izrael je představován jako stát expanzivních agresorů, kteří mučí a zabíjejí nevinný palestinský lid a odmítají vrátit mu území, která jim patří.Často opakovaná vysílání se stejnými zprávami a s opakovaně předváděnými fotografiemi ukazujícími útoky izraelské armády vůči „nevinným“ Palestincům, zejména dětí a žen, přivedlo mnoho diváků k přesvědčení, že Izrael jedná sveřepě, že jeho akce jsou přehnané a především jeho přičiněním nedochází k mírovému narovnání na Blízkém východě. Stále více čtenářů, posluchačů a diváků podléhá pocitům zklamání a vzteku na malý národ, který si „nestydatě“ dovoluje vzdorovat nátlaku svých ochránců ve Spojených státech, stejně tak jako důrazným radám Evropské unie a zástupců Organizace spojených národů. Izraelské tanky, mrtví Palestinci, zraněné nevinné palestinské děti, jež házely kameny na izraelské vojáky, pobořené domy a nekonečné střelby na území přiřčeném palestinské vládě pomáhají formovat světové veřejné mínění, zesilovat pocity vzteku a nenávisti a postupně vyřazovat kritické myšlení a paměť. Smrt teroristů, odpovědných za vraždu desítek občanů Izraele, je srovnávána se zastřelením řádně zvoleného ministra izraelské vlády. Izraeli jsou neustále kladeny tytéž požadavky, vštípené veřejnosti opakovaným vysíláním, přičemž jsou systematicky opomíjena fakta, která nutí Izrael odkládat jednání o příměří. Jak je možno uznat palestinský stát, když v chartě hnutí, jež ho chce prosadit, není dosud výslovně uznána existence Izraele a když zastánci fundamentalistického islámu dosud usilují o jeho zničení? Situace se zdá být neřešitelná. Západ slepě papouškuje argumenty militantních muslimů a hájí stále zřetelněji jejich zájmy a cíle, přičemž koná práci za ty, kdož zůstávají v pozadí a důmyslně ovlivňují chod událostí dolary a ropou. V čem spočívají dialektické kotrmelce kolem Izraele? Především v tom,že se historická fakta úmyslně překrucují, opomíjejí anebo odsunují do zapomnění. V roce 1947 se usneslo Valné shromáždění Organizace spojených národů na tom, že Palestina, jež byla do té doby pod britskou správou, bude rozdělena na dva samostatné státy, židovský a palestinský. Židovským přistěhovalcům bylo takto umožněno vytvořit vlastní stát Izrael a vymanit se z míst, kde se po skončení druhé světové války cítili ohroženi poté, co jejich předci, příbuzní a přátelé byli ve velkém počtu zahubeni v plynových komorách v nacistických koncentračních táborech. Palestincům byla dána možnost usídlit se ve vlastním státě, Jordánsku. Měli také možnost zůstat v Izraeli a tvořit tam menšinu. Velký muftí však vyzval věřící, aby po vyhlášení státu Izrael opustili své domovy v Izraeli, do kterých se měli vrátit po úspěšně zakončené Svaté válce. Tuto válku však útočící arabské státy prohrály. Izrael přestál velké ohrožení a dobyl některá území sousedních států. Jordánsko se začalo bránit přílivu Palestinců z Izraele a také ostatní okolní státy je odmítaly přijmout. Pod nátlakem světové veřejnosti umístily Palestince do záchytných táborů, kde byli nuceni žít v nuzných podmínkách. Postupem doby z této situace vznikl velký problém. Jordánsko, Sýrie, Libanon a Egypt odmítly poskytnout palestinským uprchlíkům obydlí a dát práci, které by jim zaručovaly důstojný lidský život. Z uprchlíků se stali bezdomovci, žijící trvale v nuzných podmínkách bez reálné perspektivy. Je těžko pochopitelné, proč se bratrské arabské státy nemohly postarat o 3 miliony u- prchlíků. Je známo, že po skončení druhé světové války musely 3 miliony sudetských Němců opustit Československou republiku, poněvadž se před začátkem války a během ní POLYGON 1/2002 63 [pageend65]otevřeně hlásili k nacistickému Německu a chtěli „domů do Říše“. Oba tehdejší německé státy své sudetské soukmenovce přijaly, daly jim přístřeší a práci, takže dnes by se málokterý z nich chtěl vrátit do staré vlasti. Su- detští Němci však zůstali v nové vlasti povětšinou občany druhého řádu, což je osud většiny imigrantů. Frustrace a nuzné životní podmínky v záchytných táborech bez reálné perspektivy usadit se v okolních státech, které se vznikem Izraele nikdy nesouhlasily, udržovaly po generace nenávist, posilovanou pocity ponížení, zklamání a vykořenění. Čas od času se tyto emoce projevily výbuchy agrese. Několik válek mělo zničit mladý stát zápasící s obtížemi budování. Útoky však opět skončily porážkami útočníků, což jejich hněv ještě zesílilo. Nenávist byla systematicky podporována náboženskou propagandou, ženoucí mladé věřící do fundamentalismu,tiskem, politickým nátlakem a ekonomickou nouzí. Náboženský fanatismus se zmocnil stále většího počtu příslušníků mladých generací, jež v něm viděly východisko ze životní beznaděje. Svatá válka, msta, sabotáž, mučednictví a snaha zničit co nejvíce nepřátel, to vše vyústilo v útoky sebevrahů, jež stály životy desítek nevinných Izraelců. Evropa, Spojené státy a arabský svět si postupem doby stále zřetelněji uvědomovaly nebezpečí této vleklé krize a její možné následky pro celkovou situaci ve světě. Místo hlubší analýzy a hledání konsensu však došlo k zesílení nenávistné kampaně proti Izraeli a jeho sebeobranným akcím, reaktivním i preventivním. Pod nátlakem hospodářské moci Arabů a hrozby ropného bojkotu se světové veřejné mínění pozvolna změnilo ve prospěch Palestinců. Útočníci, teroristé a sebevrazi dostali roli obětí a mučedníků. Západ zřejmě zapomněl na to, že Izrael je jeho součástí nejen po stránce kulturní a hospodářské, nýbrž i strategické. Státy Evropské unie si zřejmě neuvědomují tvrdou skutečnost, že nechají-li Izrael padnout, mohou se samy zanedlouho stát obětí agresivní ideologie, vycházející z netolerantních postojů agresivních fundamentalistů, nabádaných k tomu, aby položili své životy za svou víru a současně sprovodili ze světa co nejvíce nevěřících, za což se sami dostanou do jejich nebe. Svatá válka proti jinověrcům, kletba snesená na ty, kdo se otevřeně staví proti koránu a víře, ničení hodnot materiálních,morálních i duchovních, vraždění odpůrců, systematické ovlivňování světového veřejného mínění a stupňování strachu a nejistoty - to vše jsou již dávno známé prostředky, jež byly používány již ve štředověku. Nejen západní, nýbrž i východní svět je konfrontován se stále otevřenějším střetem kultur a náboženských tradic, provázeným rostoucí nesnášenlivostí a expanzí. Místo argumentů nastupují vraždy, záměrné šíření nemocí, strachu a nejistoty, spojené s prostředky hospodářského a psychologického nátlaku. Nastupuje období neskrývaných předsudků a diskriminace. Dřívější kontroverze kapitalistického Západu a komunistického Východu je nahrazena konfliktem mezi bohatším Severem a chudším Jihem. Na počátku nového tisíciletí se vyhrotil rozpor mezi překotným rozvojem techniky zejména komunikační a neustále více zaostávajícím duchovním rozvojem lidstva, jež se výrazně projevil současně se zmenšujícím se vlivem křesťanské a židovské kultury a tradice na společenský život v západní Evropě a ve Spojených státech. Židovský národ se nadšeně chopil dějinné příležitosti vytvořit stát, který se stane rovnoprávným a rovnocenným členem Organizace spojených národů. Po období statečné sebeobrany a nadšeného budování nastoupila epocha narůstajícího hospodářského blahobytu v sousedství chudších států, jimž byla opakovaně nabízena oboustranně výhodná spolupráce hospodářská, vědecká a kulturní. Došlo k pomalému navazování pracovních a hospodářských styků s některými sousedními státy. To mělo mimo jiné za následek příliv pracovníků z okolních států do Izraele a současně zvýšení hospodářské úrovně těchto zemí. V pozadí tohoto procesu však zůstávala nedůvěra, skrytá závist a nenávist, podložená povětšinou argumenty vyvozovanými z interpretace náboženských textů osobami, jež se přikláněly k náboženskému fundamentalismu. Tento stav trval desetiletí a udržoval jakousi rovnováhu sil. 64 POLYGON 1/2002 [pageend66]Válka v roce 1967 ukázala, že Izrael je opět schopen ubránit svou samostatnost. Současně však projevil jako vítěz ozbrojeného konfliktu ochotu vyklidit některá dobytá území včetně ropných pramenů v sinajské poušti, přestože sám byl na dovozu pohonných hmot závislý. Došlo k mírovému narovnání s Egyptem a k pokusům uskutečnit podobné dohody s dalšími sousedními státy. V průběhu dalších let však zesílil ideologický a propagandistický boj o přízeň světového veřejného mínění a o získání politické a hospodářské a politické podpory. Původní náklonnost většiny v OSN vůči Izraeli, vyplývající mimo jiné z pocitů spoluviny na vyhlazení značné části židovského národa nacisty v období druhé světové války v Evropě, se začala měnit ve prospěch Palestinců dosud žijících v nuzných poměrech bez náležité humanitární podpory ostatních členů Arabské ligy. Místo toho byla mladým generacím Palestinců vštěpována a udržována nenávist vůči Izraeli, mladiství i děti byli cvičeni a připravováni na ozbrojený boj, na povstání (intifádu), případně na svátou válku (dži- hád), jež měla skončit zničením státu Izrael, vytvořeného proti vůli Arabů v roce 1948. Intifáda začala házením kamenů na příslušníky izraelské armády, čehož se účastnili hlavně děti a výrostci. Je nepochopitelné, že jejich rodiče připustili, aby se vystavovali tak nebezpečným situacím. Při protiizraelských demonstracích byla skandována hesla, za něž by se nemuseli stydět nacisté. Z házení kamenů se postupně vyvinuly ozbrojené střety, jež si vyžádaly četné oběti na životech. Veřejné sdělovací prostředky opakovaně ukazovaly oběti na straně Palestinců, méně na straně Izraelců. V posledních letech se rozmnožil počet útoků palestinských sebevrahů, kteří obětovali své životy za slíbené místo v ráji, přičemž chtěli současně vzít sebou co nejvíce nevinných izraelských obětí. Z Izraele, hájícího svou bezpečnost proti těmto útokům, se stal v očích mnoha novinářů a zpravodajů rozhlasových a televizních stanic agresor, reagující nadměrnou brutalitou na útoky palestinských školáků a potlačující jejich spravedlivý boj o vlastní stát. Po vytvoření palestinského státu spravovaného palestinskou autoritou se však počet útoků a jejich intenzita nezmenšily, naopak s jejich přibýváním se zvyšovaly požadavky Palestinců a politický nátlak Spojených států a Evropské unie na Izrael. Dialektické kotrmelce kolem Izraele dosáhly letos svého vrcholu na světové konferenci v jihoafrickém Durbanu, kde bylo navrženo hlasování o rezoluci označující Izrael za fašistický stát srovnatelný s hitlerovským Německem. To bylo příliš mnoho i pro dosud trpělivé Spojené státy, jež na protest proti této nesmyslné provokativní rezoluci opustily konferenci, následovány Izraelem. Váhavá Evropa zůstala sedět na dvou židlích. Dne 11. září 2001 vyvrcholily světové události dlouho ohlašovanou teroristickou akcí, jež svým provedením a rozsahem předčila lidskou fantazii a zahájila novou epochu v dějinách lidstva, epochu superterorismu, nezvladatelného řetězu zločinů, jež nastoupily místo demokratických diskusí, dohod a společných akcí směřujících k uskutečnění domluvených společných cílů. Místo argumentů nastoupilo násilí, zkáza a vraždění. Lidský život ztratil svou hodnotu, lidské bytosti se staly zbraní a prostředkem vydírání nevinných. Dlouholetý terorismus, uplatňovaný bezúspěšně v Izraeli, se začal uplatňovat ve Spojených státech, v zemi, jež se až dosud nebála podporovat Izrael nejen slovy. Spojené státy zahájily odvetu za zbabělý útok, jenž stál životy tisíců nevinných občanů. Nastalo období nerovného boje se skrytým nepřítelem, jenž dosud neměl odvahu přiznat se otevřeně ke svým činům a záměrům. V této situaci se z Izraele stal pěšák na světové bojové šachovnici. Boj s početným neviditelným zákeřným nepřítelem zvýšil v mnoha zemích nenávist vůči těm, jimž je dávána vina za současnou situaci a za zvyšující se napětí a strach obyvatel různých zemí z možnosti vzniku celosvětového konfliktu. Přečasto míří obviňující prst na Izrael, jež se nemíní vzdát svého práva na sebeobranu proti těm, jež neuznávají jeho právo na existenci. Svět se dostal na historické rozcestí: vrátit se ke společným kořenům a nábožensko-kul- turním tradicím západního světa, anebo se vzdát svých historických hodnot a upadnout do věčných sporů pod tlakem cizí ideologie. Dialektické hodnocení činů Izraele se v této souvislosti stalo objektivním měřítkem procesu historického rozhodování o budoucnosti Evropy a celého světa. ■ POLYGON 1/2002 65 [pageend67]NOVOROČNÍ PŘÁNÍ ROSS HEDVICEK Lepší roky v novém století a tisíciletí pouze pro odjakživa kované anti(ex)komunisty, pokud nemilují vaškovské privatizátory, pokud nikdy nebyli členy organizace zločinné, nelegitimní a zavrženíhodné ve smyslu zákona protiprávnosti komunistického režimu č. 198/1993 Sb., pokud nikdy vědomě nespolupracovali s jejími bývalými členy ani je nemilovali, a pokud nepodporovali kolaboranty, přisluhovače, členy a sympatizanty StB, KGB, KSČ, KSSS, SČSP, ČSSD(b), ODS(b). Uprchlíkům, exulantům, vyhnancům a jiným černým ovcím, nepomáhajícím budovat (post) komu- nosocanskoobčanský zemský ráj to na po- hled(nicích) a splňujícím výše uvedené podmínky sine qua non. Budování postkomunosocanskovaškovsko- švejkovskopodrazáckozatloukačského ráje tunelářů, CZlodějů a politických oblbováků přenechejte těm Švejkům a nekvalifikovaným vaškům. Ať se (po)dusí ve vlastní šťávě, zaslouží si to za tu svou privatizační zlodějnu. Napřed okradli šlechtu, pak okrádali židy - udávali je gestapu, aby se mohli zmocnit jejich bytů a majetků - pak okradli německy hovořící třetinu obyvatel ČSR, pak okradli i těch pár židů, co se vrátili z koncentráků, znovu vyvlastnili šlechtu, okradli kapitalisty, podnikatele, drobné soukromníky, vyvlastnili sedláky a plivali na ně a nazývali je kulaky po sovětském vzoru. Pak posílali nevinné do komunistických koncentráků, skauty, junáky, sokoly, kněze, jeptišky a učitele angličtiny (jazyka to imperialistů) a němčiny (jazyka to revanšistů) do Jáchymova kopat uran pro CCCP, neJZDáky do PTP (pracovně technických praporů), odkoukaných od nacistů. Okradli kdekoho měnovou reformou, pak pro změnu kradl a přikrádal si kdekdo, kdo nechtěl okrádat sebe a svou rodinu. Pak si exsoudruzi chartisti (tři čtvrtinyzaklá- dajících členů byli exKSČisté, někteří starší ex- stalínisté, mezi nimi dokonce i spolutvůrce zákona 231 a velitel Lidových milicí z Vítězného února, co se tak hrdinně zachoval v Moskvě v roce 1968), udělali Velký Sametový Listopad, sametový pro ně, a začali rozkrádat do vlastní kapsy všechno, co dříve ukradli ve prospěch státu. Nakonec okradli a dodnes okrádají exulanty z jejich tehdejšího komunistického ráje a původní a jediné zákonné majitele státem zabraných majetků z let 1939,1946-46,1948 atd. Nezapomeňme, že okradli i těch pár přeživších holocaust, neboť ani ti nemají dodnes nárok na restituci svého majetku. Ptáte se, proč? Inu proto, že židovské majetky byly zabaveny po válce Němcům, kteří je arizovali a CZloději přece nebudou vracet židům to, co zabavili Němcům, no ne? Snad každý pochopí, proč si CZloději nezaslouží ani trošku lásky bližního a ani přání lepších příštích roků. ■ CESTI TURISTÉ JSOU NA CHORVATSKÝCH PLÁŽÍCH VNÍMÁNI JAKO NEJHORŠÍ KLIENTELA MIROSLAV SCHIFFERT Chorvaté, ti „Balkánci“, nás hodnotí jako hlučné, bezohledné, lakomé a hygienu a zákony nedodržující Východoevropany, kteří neobstojí při srovnání se západoevropskou klientelou. Existuje mnoho pozoruhodných paralel „nereprezentativní“ reprezentací a mezi reprezentující „nerepre- zentací“, tedy mezi úzkou vrstvou (vyholených politiků a bezejmennou masou Čechů. Politikům jsou vyčítány tendence obcházet zákony, zneužívat postavení. Jak však pojmenovat počínání řidičů při horečnatém přesunu z Čech až na pláže - bez přestávek s množstvím karambolů? Jak nazvat převážení, konzumaci či prodej hektolitrů piva? Co jiného je odhazování vajglů a odpadu kolem postelí 66 POLYGON 1/2002 [pageend68]než zneužití postavení hosta? Poslužte mi, lokajové balkánští! Politikům jsou vyčítány halasně žabomyší spory. A co jsou ryčné výkřiky jadrné češtiny a handrkování se ve frontách na zmrzlinu nebo na autobus? Politici jsou podezříváni z prospěchářství a obohacování se. Co jiného je ale množství drobných krádeží v chorvatských obchodech? Ve zkratce: Němce tam mají dnes raději! A nikoliv jen kvůli jejich markám. Jsou ukázněnější, tišší a milejší. Ostatně - chudoba cti netratí. Můžeme se na hlavu stavět, ale je-li slovo „Východ“ dnes často myšleno pejorativně, pak leckdy prostě na ten Východ patříme. Svým chováním, kulturností, vyjadřováním... Naše opěvované tradice, historie a ambice jsou zatím dosti daleko před námi, možná dokonce i v oné EU. Ovšem ve vietnamských ťapkách, s retkem v puse, s odhaleným a u- poceným břichem v městské hromadné dopravě a hurónským halekáním .Játubyldřív!“ je jen tak nedoženeme. Snad příští léto, bratři kondelíci. Snad mladí batůžkáři... (Lidové noviny, 27. 09. 01, kráceno) ENTRECASTEAUX MILAN HULÍK Entrecasteaux je pro nefranštináře těžko vyslovitelné slovo, které mě přivedlo nejen k francouzštině a pak k Francii, ale i k hradu tohoto jména, tak pyšně trůnícímu v jižní Francii, kde Bůh stvořil Provence. I já jsem hltal v dětství knihy o mořeplavcích objevujících neznámý svět, netuše, že se jménem jednoho z nich objevím zemi, která se mi stane doživotní milenkou. MOŘEPLAVCI Joseph Antoine de Bruni, chevalier d’Entre- casteaux, nar.1737 v Aix-en-Provence jako syn prezidenta provencalského parlamentu, byl francouzským admirálem, který se proslavil hledáním zmizelého francouzského J.Cooka, kapitána Lapérouse, největšího francouzského mořeplavce a objevitele. Ten se proslavil nejdříve únosem patnáctileté kreolky z Marti- niku, kterou si proti vůli celé rodiny vzal za ženu a pak jako velitel francouzského expedičního loďstva, když dobyl britské pevnosti v oblasti Hudsonova zálivu. Roku 1785 ho Ludvík XVI s fregatami „Boussole“ a „Astrolabe“ a týmem vědců z Akademie vyslal do neprobádaných končin Tichého oceánu. Jako kuriozitu poznamenejme, že těsně před jejich vyplutím na palubu jedné z nich doběhl zavalitý mužíček se jménem Bartoloměj Lesseps, jeden z mužů, kteří tuto velkou plavbu šťastně přežili. Díky rivalitě Francie a Anglie v 18 století mohli kartografové zakreslovat na mapy stále nové pevniny a ostrovy. Také kapitán Lapérouse při své odvážné plavbě napříč severním Pacifikem objevoval dosud nepoznanou zemi a přes Macao v Číně doplul až na Kam- čatku, kde vystoupil maskot výpravy Lesseps, dosud expedici přinášející štěstí. Z Kamčatky plul Lapérouse na Samojské ostrovy a odtud na Austrálii, kde v lednu 1788 obě poničené lodě se zbědovanými posádkami přistály v Sydney, odkud Lapérouse odeslal poslední zprávy. Pak už o jeho výpravě nikdo neslyšel. V revoluční Francii, kde denně padaly hlavy pod gilotinou, osud Lapérousovy expedice nikoho nezajímal. Nikoho, až na přírodovědce La Billardiéra, který v Konventu prosadil vyslání záchranné výpravy admirála ďEntrecasteaux. 28. září 1791 vypluly z Brestu pod jeho velením lodi „Recherche“ a „Espérance“. Admirál však marně hledal Lapérouse v Austrálii,Tasmánii, na Nové Kaledonii a na Nových Hebridách. Nakonec se výprava zdecimovaná kurdějemi a malárií dostala až na Jávu, ale to již byl admirál ďEntrecasteaux mrtev. Do dějin mořeplavectví však přispěl prozkoumáním Nové Kaledonie, ostrova Bougainville, Nového Holandska a Tasmánie. Severně od Nových Hebrid objevil i ostrov, který nazval „Recherche“. Nechtěl se však zdržovat hledáním kotviště a přistáním, protože spěchal Musel přece nalézt Lapérouse! Ten ale se zbyt kem svých mužů se na pobřeží tohoto ostrova, dnes Vanicoro, pokoušel dát znamení svým krajanům. Jaké bylo však jejich zklamá POLYGON 1/2002 67 [pageend69]ní, když viděli, jak lodě s francouzskými vlajkami se otáčejí a bez přistání opět vzdalují. Poslední z trosečníků zemřel roku 1825 a jen za rok již vyplul další francouzský admirál, Dumont d’Urville, nejslavnější francouzský námořní badatel 19 století (od řeckého sedláka na ostrově Milos koupil sochu Venuše Mi- loské), který na Vanikoru našel zbytky obydlí Lapérousových trosečníků a konečně tak odhalil tragický osud Lapérousovy výpravy, jejíž lodě jedné bouřlivé noci najely na korálový útes tohoto ostrova a potopily se. SEDMIDENNÍ VÁLKA Jak mnohé souvisí s jiným, dokazuje mé další setkání s admirálem ďEntrecasteaux. Bylo to v červnu 1967, kdy ve slavné sedmi- denní válce izraelské tanky podporované francouzskými letadly Etendard postupovaly vítězně Sinají. Na tuto válků samozřejmě reagovaly i komunistické armády. Čtvrtá tanková divise v Havlíčkově Brodě, jejímž jsem byl tehdy vojínem, byla uvedena do stavu nejvyšší pohotovosti a vyjela do poplachových prostor. Tam, sedíc se sluchátky na uších v SUDu (spojovací uzel divize) jsem byl jako radista připraven předávat rozkazy k postupu naší divize na Norimberk a Heilbronn směrem k francouzským hranicím.Se svým přítelem Jirkou H., od narození frankofilem, jsme se těšili, jak zatlačíme vojska NATO až k Paříži a pojedeme vítězné defilé po Champs Elys- sée. Neméně lákavou variantou byla představa, že skončíme ve francouzském zajateckém táboře. Protože Jirka byl u jiné vysílačky, zvolili jsme si volací kódy namísto obligátních slov jasan a topol, Lapérouse a Entrecasteaux. Teprve po poučení Jirkou jsem však dokázal svůj volací kód vyslovit. Antrkastó! To byla pro mně výzva nejen k odpovědi do vysílačky, ale na celý život. Co je to za jazyk, který dokáže tak krkolomně napsané slovo libozvučně vyslovit? Tím se zrodily moje největší lásky - francouzština a Francie. Než však Československá lidová armáda zasáhla do boje, arabské armády kapitulovaly a Moše Dajan s celou izraelskou generalitou stál před Zdí nářků v Jeruzalémě. VOJNA a MÍR Aby však velkých historických souvislostí nebylo málo, vstoupil před rokem do mé advokátní kanceláře americký klient s ruským jménem Oleg Vladímirovič Volkonsky. Kdo zná Tolstojovu „Vojnu a Mír“ ví, že hlavními hrdiny tohoto románového eposu jsou kníže Andrej Bolkonsky a Nataša Rostovová. Volkonsky a Bolkonsky? Vysvětlení v rozdílu počátečního jména mi poskytl právě můj nový klient. Jeho předek kníže Andrej Volkonsky byl účastníkem děkabristického povstání proti caru Alexandru I v r.1825 a v době, kdy Tolstoj psal svůj slavný román, byla rodina Vol- konských u dvora ještě v nemilosti. Proto Tolstoj zaměnil počáteční písmeno V za B, které ovšem v azbuce znamená „V“. Když jsem Mr. Volkonskému také řekl, že budu zanedlouho opět putovat Francií a pojedu i do Provence, řekl mi, abych se zastavil na hradě Entrecasteaux, kde žije jeho přítel Monsieur Gerarde ďEntrecasteaux, potomek onoho slavného admirála a mořeplavce. Kruh se tedy uzavřel. Neznámé pevniny již nelze dnes objevovat, zato je možné objevovat potomky slavných osob a jejich ještě slavnější historii.A protože se svět od dob mořeplavců zmenšil, tak se průsečíky historie a jejích protagonistů, třeba i děkabristů a mořeplavců, mohou protnout v jedné pražské advokátní kanceláři. NA HRADĚ ENTRECASTEAUX Je středa 30. 8. 2000.Hodně času uplynulo od sedmidenní války a ještě více od děkabristického povstání a celé moře času odplulo od plaveb admirála ďEntrecasteaux. Vyjíždíme ze Saint Raffael, našeho dočasného sídla v Provence. Naším cílem je její vnitrozemí, rázovitá městečka Draguignan, Salernes, Co- tignac a Carcere, navštívíme i vodopády Sil- lans La Cascade a popis této cesty si necháváme do jiné kapitoly. Máme štěstí, od deště do sluníčka poznáváme městečka uplakaná i rozzářená, po odpoledni však přijde krásný srpnový podvečer, když sjíždíme do malého městečka, které je však spíše jen podhradím mohutného, na skále se vypínajícího hradu. Jeho velký hlavní palác shlížející z výšky na střed podhradí připomíná moravský Plum- lov, zatímco jeho druhá strana rozčleněná do věží a věžiček a dalších budov, vypadá jako východočeský Pernštejn. Pod hradem je velké prostranství, jehož charakter pod-hradí je zdůrazňován obehnáním vysokou kamennou zdí, za níž se nachází nejen omšelé hospodářské budovy ale i udusaná plocha s několika řadami stromů, sloužící jako parkoviště a hřiště, na kterém právě několik zdejších mužů se dohaduje při vrhání koulemi. Naše 68 POLYGON 1/2002 [pageend70]cesta od auta vede rovnou na hrad. Od malého náměstíčka s nezbytnou kašnou proti které jsou seřazeny bíločervené stolky a židličky malého bistra, stoupáme rampou do bludiště hradních prostor. Že jsem v bludišti zjišťuji záhy, když se mi ztrácí Martina, která se objevuje až po hodné chvíli volajíc na mně z výšky cimbuří: „Tady jsem“. Právě z tohoto místa je dobře vidět na obě strany hradu. Na jedné ze zeleně vegetace vykukuje kamenný mostek s malými domečky připomínající kulisy historického filmu, na straně druhé vidíme kaskádovitou scenerii celého městečka.Na obzoru ji počínají vysoké pískovcové skály rostoucí ze zeleně stromů,která vypadá jako namalovaná na střechách domů , které končí úzkou silnicí, jejíž hranici tvoří zeď našeho údolního parkoviště. Na hradě se nám nejvíce líbí právě rozhořelé lucerničky u vchodu „Auberge du Chateau“, nemáme ale čas tam posedět, naším cílem je přece sám admirál. Konečně nacházíme kovovou desku s nápisem: „L amiral Bruni d Entrecasteaux, une de glories de la Marine Royale y habita egale- ment“. A kdo tedy ještě? Kníže Francois de Grignan, který si udělal jméno jako intelektuální manžel-princ, vzal si za manželku dceru slavné, krásné a duchaplné markýzy de Sévigné, francouzské spisovatelky a intelektu- álky, která rozněcovala srdce a ducha francouzských aristokratů. Jedním z Entrecaste- aux byl i Raymond Bruni, Tresorier General de France, nebo-li Nejvyšší francouzský pokladník, jehož funkci u nás ve stejné době zastával Karlštejnský purkrabí. Jak zjišťuje Martina, hrad byl postaven v 11.století, přestavován ve stoletích následujících, ve třináctém století byl na něm vztyčen kostel Saint Sauver, do kterého byli povoláni mniši z Toronetu. Stojíme před dveřmi vstupního domku, doba návštěv již minula.Nic a nikde není známka, že by na hradě někdo byl. Ani jedno okno se nerozsvěcuje, hrad začíná vypadat jako Tajemný hrad v Karpatech.Máme bouchat a volat? Jistě tady nikdo není a svoji návštěvu z Prahy nechceme ohlašovat halasem. Nakonec odcházíme, nechce se nám ani posedět v městečku u vína nebo kávy, je pozdě, musíme zpět do Saint Raffael. Snad tedy příště Monsieur Gerarde. Když cestou zpět míjíme vinice, litujeme - kolik vína z nich je asi ve sklepeních hradu? Když to v Praze vyprávím knížeti Volkon- skému, chytá se za hlavu. Vždyť já jsem mu telefonoval a on na vás čekal. Teď zase přichází naše „ježíšmarjá“, určitě i s tím vínem, z něhož jsme z letošní úrody ochutnali jen několik nedozrálých bobulí. Víme tedy určitě, kam zamíříme znovu příští rok. Do vašeho hradu, admirále d ' Entrecasteaux! V Praze 10. 9. 2000 POCTA KRÁLI ŠUMAVY Dějiny píší vítězové. Ale u nás jako by dějiny psali poražení. Jak jinak vysvětlit popularitu komunistických filmů, které pravidelně recyklují soukromé i veřejnoprávní televize? To vše by nám mělo proběhnout hlavou při zprávě, že dne 28. října obdržel medaili za hrdinství Josef Hasil, známý jako král Šumavy. Běžný konzument televize a novin z toho musí mít v hlavě pěkný maglajz. Za uplynulých dvanáct let mohl vidět x-krát Kachy- ňova Krále Šumavy, film z 50. let, který představuje Josefa Hasila jako stvůru všech stvůr, člověka, který klidně nechával své „zákazníky“ utopit v močálu. A teď tato stvůra dostala vysoké státní vyznamenání. Kde je chyba? V Kachyňovi? V programovém řediteli televizních stanic? Nebo v sekretariátu Václava Havla? Všichni zároveň přece pravdu mít nemohou. Vyznamenal prezident stvůru, nebo nám televize předkládá zkreslenou realitu? Josef Hasil za druhé světové války pomáhal odboji, po únoru 1948 převáděl přes hranice ohrožené lidi, poté byl vězněn, uprchl, pak opět působil jako převaděč a nyní žije v USA. Jinými slovy: případ třetího odboje, jeho medaile pomáhá dotvářet jistý precedens. Pokud byl vyznamenán Hasil, pár let po Otovi Rambouskovi, kdy budou vyznamenáni bratři Mašinové? Vždyť jejich bilance se od Josefa Hasila až tolik neliší. Přes nesporný klad ocenění krále Šumavy tu stále zůstává určitá pachuť z dějin psaných poraženými. (Respekt, 45/2001) -ZP- POLYGON 1/2002 69 [pageend71]K DEMYTIZACI MNICHOVSKÝCH UDÁLOSTÍ LADISLAV JOSEF BERAN Vynikající Krystlíkův článek v Polygonu číslo 6/2001 doplněk nepotřebuje; chci jen přispět pro dokreslení demytizace v jedné okolnosti, která vlastně není předmětem článku; ten se zabývá jednáním československé strany. Hodžova vláda přijala 21. září 1938 fran- couzsko-britský plán vydání území s nejméně 50 % německého obyvatelstva Německu. Krystlíkovo označení „ultimátum“ vyjadřuje sice věcnou skutečnost, ale formálně se jednalo o návrhy a dohodu o nich, jak dosvědčuje prohlášení pražské vlády: „Pod tlakem okolností a pod nejtěžším nátlakem francouzské a britské vlády přijímá vláda Československé republiky s rozhořčením francouzsko-britské návrhy...“ Chamberlain odcestoval neprodleně hned 22. září k Hitlerovi do Bad Godesbergu v představě, že krize je zažehnána, a že bude s Hitlerem jednat už jen o modalitách předání území. Hitler ho ale hned šokoval prohlášením, že tento plán už nemůže přijmout, protože aktuální situace v Sudetech je neúnosná, a že je nezbytné respektovat také polské a maďarské územní požadavky. V podstatě byl Hitler tímto „mírovým“ řešením nemile překvapen. Byl už zcela zaměřen na připravované válečné rozdrcení celého Československa a osobně se na ně silně těšil. Byl totiž dobře informován o celé strategické situaci (jak ji nyní pro nás popisuje Krystlíkův článek). Chamberlainovi bylo předáno „Godesber- ské memorandum“ požadující vydání území v nejkratších lhůtách a další pro československou stranu nepříznivé okolnosti. Československá vláda odmítla jít za úmluvu z 21. září a navíc vyhlásila 23. září mobilizaci. Její nanejvýš pochybný vojenský význam vystihuje Krystlíkův článek, nicméně byla pro Hitlera další záminkou a popudem zamýšlený vojenský zásah uskutečnit. Bylo výsledkem opravdu intenzivního diplomatického úsilí Západu, včetně získání Mussoliniho pro jednání, Hitlerovu vojenskému zásahu opět zabránit. Přispěly k tomu věrohodné hrozby Francie a Velké Británie v případě německého útoku Československo vojensky podpořit i Rooseveltův vzkaz, že USA budou v této záležitosti Velkou Británii a Francii podporovat. Mussolini podal, také na Rooseveltův popud, ríávrh na další jednání o sporné záležitosti, z něhož se vyvinula Mnichovská konference čtyř mocností. Hitler k ní přistupoval velmi nerad, její úspěch pro něho znamenal zřeknutí se rychlého vojenského vítězství a omezení zisku jen na Sudety, zatímco bez smlouvy počítal s celým Československem. Ještě během konference doufal, že ztroskotá, a že tak bude moci začít s válečnou akcí. Také vojenské hrozby západních mocností ho k jednání přiměly; německé tažení proti Československu bylo strategicky koncipováno jako izolovaná akce, ne jako evropská válka. Západním spojencům šlo při konferenci o to, odvrátit Hitlera od vojenské invaze do Československa, ne ale o Sudety, které byly už před konferencí vyřízenou záležitostí (kromě přesných časových termínů). Mnichovská dohoda staví na odstoupení Sudet přijaté Prahou 21. září a určuje data jeho provedení. V dodatku stanoví mezinárodní garance nových hranic Česko-Slovenska, v druhém dodatku konstatuje, že plánované druhé sezení konference není nutné, protože Polsko požadovaná území ihned obsadilo a Maďarské požadavky měly být regulovány soudem (stalo se tak Vídeňským výnosem 2. listopadu 1938). Nezbývá než konstatovat, že populárně propagandistická vyprávění o tom, že v Mnichově rozhodli o odstoupení Sudet, je umělý mýtus odvádějící pozornost od skutečnosti, že o tom bylo rozhodnuto (pod nátlakem) 21. září v Praze. Obdobně je tomu s heslem, že rozhodovali „o nás bez nás“. Nerozhodovali, pouze odvrátili bezprostřední vojenské rozdrcení celého Československa, když Sudety už byly tak jako tak ztracené. Díky Krys- 70 POLYGON 1/2002 [pageend72]dikovu článku si můžeme poněkud před stavit, jak by ono rozdrcení probíhalo. (Bezpochyby podstatně méně krvavě, než v tuhých bojích podle pověstí o jedinečné připravenosti Československa na vojenskou obranu.) Hlavní pramen: Habel, Fritz Peter - Kistler, Helmut: 1938 - das entscheidende Jahr, a titíž: Die Konferenz in München, in Deutsche und Tschechen. Bonn, Bundeszentrale für politische Bildung, 2. aktualizované vydání, 1993 ■ O ROVNOSTI LIDÍ (dušičková úvaha) ANTONÍN PROCHÁZKA Setkání absolventů našeho gymnázia se zúčastnilo patnáct spolužáků. Ostatní již všichni zemřeli. Vytáhl jsem si doma fotografii maturitního tabla z roku 1946 a spočítal jsem si, že je to přesně polovina. A tady mě napadly myšlenky o rovnosti lidí. Na maturitní fotografii nás bylo třicet, připravených vkročit do života. Maturita byla pro nás všechny startovním polem k uskutečnění životních cílů. Protože se jednalo o klasické gymnázium, všichni po maturitě studovali ještě dále na různých vysokých školách. Kam se poděla ona rovnost, když již při startu mnozí byli handicapováni, aniž to sami tušili, že jim nebude dopřáno doběhnout do cíle? K tomu přistupuje závažná skutečnost, že nadání, intelekt i náklonnosti každého z nás byly rozdílné a tak spoluvytvářely odlišné postavení člověka ve společnosti. To jsme si při maturitě nedomýšleli a navzájem jsme si přáli vše nejlepší i splnění všech přání, upřímně vycházejících z toho, že startovní pozice nás všech jsou stejné. A což teprve vstup do existenční části života? Boj o seberealizaci, mnohdy o holé živobytí, boj s lidskou záludností i závistí, prostě se všemi oněmi zlými stránkami životá, které dovede člověku připravit zase jen člověk. Ony zlé stránky je nutno připsat na vrub pýchy u těch, kteří, protože sami nedovedou tvořit, ničí a boří všude tam, kde vidí určitý úspěch. To by měla být rovnost lidí? Zažil jsem také jednu rovnost, o které se říkalo, že je ze všech nejlepší! Projevovala se demagogickou politikou totalitního režimu, až vyústila v teorii „stejných žaludků“. Byla to rovnost degradovaná na primitivní stádovost s vidinou plného žlabu. Tomuto požadavku musel člověk obětovat všechno ostatní, včetně vlastní svobody i ostatních základních práv. Nebyla to rovnost člověčenská. Ale i na tomto stádu na druhé straně parazitovala úzká vrstva vyvolených a těch, kteří podpírali jejich moc. Sama naše Listina základních práv a svobod v článku jedna proklamuje rovnost lidí. Je to však rovnost lidí v důstojnosti a právech. Tedy nikoli rovnost, jak je chápána mnohými lidmi, rovnost bezbřehá a zaplavující svou absolutností lidstvo. Nikoli. I ta ústavní rovnost je zaměřena pouze na dva základní přirozenoprávní požadavky, tj. na šetření osobní integrity člověka v jeho morální oblasti a na jeho vsazení do právního řádu s rovným postavením účastníků.Všude kolem sebe vidíme, jak i tento nepatrný požadavek naráží na jeho zneužití. Je to vidět při hypertrofii rasismu, zneužívání humanismu, rozdílnosti přístupu ke krajanům v restitučních věcech atp. I při takto proklamovaných ústavních zásadách rovnosti se nakonec rovnosti nedobereme. Vyplývá z toho tedy závěr, že rovnost neexistuje. Mohu zde uvést paralely římského práva „summum ius - summa iniuria“. Vrchol uplatněného práva představuje i největší bezpráví. Musím omezovat ve svých právech sám sebe, abych vytvořil prostor i pro konání druhého, který zase vytváří tento prostor pro mne. A jak veliký pro koho? Podobně je tomu s rovností. Právně lidskou Rovnost vyhlásila francouzská revoluce a s Rozumem ji povýšila na jednu ze svých POLYGON 1/2002 71 [pageend73]vedoucích zásad. Jak se tato rovnost projevila? Na pracovišti. A když gilotina vyřadila ze života ony nerovné, vyžádala si život vlastních a již nerovných iniciátorů revoluce. Při této úvaze nelze opomenout ani náboženství. Lidé mají nesmrtelnou duši, vdechnutou Bohem. V tom jsou si rovni a záleží na každém jedinci, co z této rovnosti udělá. Co vidíme? Člověk povstává proti člověku, od pradávna je zde Kain a Abel a ve jménu Boha jsme svědky hrůzných teroristických zabíjá- ren. Takovou rovnost Bůh jistě nechtěl. Musíme proto k člověkovi přistupovat s uvědoměním si toho, co potřebuje. Slabým nutno pomáhat - zde si také nejsme rovni. Je třeba upevňovat postavení sociálně slabých, ulehčovat postavení nevinně trpícím ve všech kontinentech atd., a to všechno jen z jednoho důvodu: abychom alespoň kousíček setřeli propast nerovnosti mezi bohatými a chudými. * * w Zavadil jsem pohledem o kalendář, který mě upozornil, že se blíží den Památky zesnulých. Zarazil jsem se, neboť jsem si uvědomil jedinou rovnost lidí, tj. že „Prach jsi a v prach se obrátíš“. Já, ty - my všichni. Nezapomínejme na to. Brno, listopad 2001 Kerakletos z Efesu, 530-470 před Kristem: Nelze dvakrát vstoupit do jedné a téže řeky. EXIL JAKO DŮSLEDEK TOTALITARISMU ÚVAHY EMIGRANTOVY VÁCLAV CHYSKÝ Exil v povědomí české společnosti Dnešní česká veřejnost má jen mlhavé představy o emigraci, jevu tak těsně spjatém s ovzduším totalitních systémů, které od roku 1939 sužovaly naši vlast a svým dlouhodobým účinkem ovlivňovaly postoje českých lidí. Ač se nejedná o okrajový společenský jev, zjišťujeme, že dějiny československého politického exilu se nestaly součástí české dějinné paměti, ale že naopak postupem času z vědomí lidí pomalu ale jistě mizí. Zdá se, že o exilu převládají nadále představy spíše paušálně negativní, než jenom mlhavé. Účelem tohoto eseje je vzbudit zájem politologů, sociologů, psychologů, demografů, právníků a historiků o systematické interdisciplinární zpracování historie emigračních vln 1938/39, 1948 a 1968 a též připomenout politické pozadí, atmosféru a motivy hromadných odchodů ze země. Do textu tohoto eseje prolínají též subjektivní názory autorovy, což je pro úvahy pamětníka legitimní. Práce psané v exilu jako například Politická emigrace v atomovém věku od Pavla Tig- rida (1) a německy publikovaná studie Struktura a program českého a slovenského exilu od Zdeňka Sládečka (2) nemohly čerpat ze statistik a archivu ministerstva vnitra a jiných institucí komunistického státu. Proto je třeba doplnit historii exilu novými poznatky. Dějiny exilu jsou součástí národních dějin a diferencované pohledy zevnitř a zvenčí na epochu nesvobody by zostřily a ucelily pochopení tohoto fenoménu. Domnívám se, že je zapotřebí vypracovat jistý druh exilové encyklopedie, protože je velice nesnadné vyhledávat dokumenty, prameny a literaturu roztroušené v početných exilových periodikách a publikacích. Záslužnou práci v tomto směru vykonal tým autorů Lucie Formanové, Jiřího Gruntoráda a Michala Přibáně, který sestavil katalog periodik českého a slovenského exilu s názvem Exilová periodika, obsahující přes tisíc titulů, jmenný rejstřík nejčastějších exilových autorů, jakož i názvový a vydavatelský seznam jednotlivých publikací (3). Strážcem pokladu exilové literatury je knihovna Libri prohibit! v Praze (4). 72 POLYGON 1/2002 [pageend74]Výzkumnou činností dějin politického exilu se zabývá Československé dokumentační středisko nezávislé literatury, sídlící v prostorách zámků Schwarzenberg v bavorském městečku Scheinfeld, které od roku 1986 soustřeďuje dokumenty na komunistech nezávislé české a slovenské duchovní produkce. Tato instituce, založená historikem Vilémem Prečanem si navíc dala za úkol začlenit českou a slovenskou kulturu do kontextu kultury evropské. Části sbírek Československého dokumentačního střediska byly již převezeny do Dobřichovic u Prahy. Projekt Dějiny československého politického exilu a jeho tematické výzkumné okruhy představil Vilém Prečan při příležitosti šestisetpadesátého výročí založeni Univerzity Karlovy 29.-30. června 1998 na Sympoziu o českém vystěhovalectví, exulantství a vztazích zahraničních Čechů k domovu, jež bylo součástí univerzitních oslav. Prečanem přednesený výzkumný projekt prošel úspěšně evaluačním řízením, na jehož základě předsednictvo Grantové agentury České republiky rozhodlo o uděleni grantu. Tematická náplň sympozia hojně navštíveného zahraničními Čechy je shrnuta ve sborníku Češi za hranicemi na přelomu 20. a 21. století (5). Příznačný byl nevalný zájem domácího publika i médií o toto sympozium. Úkolem zpracování exilové problematiky se zabývá též Centrum pro československá exilová studia při Filozofické fakultě Univerzity Palackého v Olomouci. Autoři studie Exilová politika v letech 1948-1956 (6) Z. Jirásek a M. Trapl v závěru své práce z roku 1996 konstatují, že „historiografické zvládnuti problematiky exilu je dosud v našich podmínkách na úplném počátku “. Bohužel mají dodnes pravdu. Motivy odchodu ze země. Poválečná politická atmosféra. Únor 1948 Povalečná emigrace počala de facto již v roce 1945, neboť některé skupiny exulantů druhého odboje (například generál Lev Prchala) se po skončení války do vlasti vůbec nevrátily, nebo ji vzápětí opět opustily v oprávněné předtuše totální závislosti Československé republiky na stalinské politice. Specifickou problematiku emigrace představovaly poválečné odchody Židů. Z předválečného počtu 130 000 židovských občanů se navrátilo do republiky z koncentračních táborů a ze služby v zahraničních armádách necelých 20 000 a ti nebyli začas- to přijati českými spoluobčany s otevřenou náručí. Nezřídka a jen s nechutí se původním majitelům vracel do úschovy předaný zbytek majetku (7). Po záchraně holého života, často bez osobních dokladů, museli válkou rozprášení bezdomovci („displaced persons“) čelit byrokratickému šikanování úřadů. Není divu, že někteří dali přednost odchodu do politicky a vojensky nejisté Palestiny, kde se tehdy vytvářely předpoklady pro vznik židovského státu. Z prvních poválečných voleb vyšla, vlivem demagogických slibů zejména malým rolníkům, vítězně KSČ. V následujících dvou letech mnozí prohlédli věrolomnost komunistických metod. Protože v očekávaných svobodných volbách by byla KSČ o svoje první místo s největší pravděpodobností přišla, urychlila a zesílila snahu o uchvácení moci ještě před volbami. Volby z května 1948, tedy po komunistickém puči, už nebyly svobodné. Přesto, že se nad únorovými událostmi 1948 v mé paměti rozprostírá padesátiletý závoj, jsou některé chmurné vzpomínky tehdy osmnáctiletého studenta jasné a nevyma- zatelné. Považuji za nutné se o nich zmínit vzhledem k všeobecně rozšířené selektivní paměti a selektivnímu vnímání, vytěsňujícímu vědomě i nevědomě nepříjemná fakta. Lidé střední a mladší generace, kteří nezažili stalinský teror, nýbrž jen pozdější marasmus komunistického systému, mají sklon zlehčovat jeho brutalitu i verbálními novotvary, mluvíce například o „totáči“. Selektivní paměť postihuje i některé emigranty. V jakoby surealistickém filmu se v mých vzpomínkách střetávají formace ozbrojených dělnických milicí se skupinami demonstrujících studentů procházejících dne 22. února 1948 Václavským náměstím a Národní třídou na Hrad. 12 000 jich tehdy prý bylo, kdo to dnes může ještě spočítat. 118 studentů bylo zatčeno a poznalo třídní výprask etablující se proletářské diktatury (8). Z oken mávali ti, kteří se neodvážili zařadit do průvodu mladých lidí. Protikomunistická opozice neměla tušení o důsledně promyšlené a provedené strategii komunistické strany na cestě k získání moci a o Stalinově naléhání, aby Gottwald požádal sovětskou POLYGON 1/2002 73 [pageend75]vládu o vojenskou pomoc v případě puče. Sovětské jednotky byly jiz připraveny u maďarských hranic. Gottwald tehdy Stalinovu výzvu odmítl, protože se odůvodněně spoléhal na disciplinovanou sílu vlastní strany. Trestuhodnou politickou nezodpovědnost projevili předáci nekomunistických stran, kteří naivně věřili v parlamentní způsob řešení krize. V rozhodných momentech se věnovali vedlejším činnostem mimo Prahu, a proto nebyli schopni ovlivnit další politický vývoj. Dříve tak energický prezident Beneš se po komunistickém puči, jemuž nebyl schopen zabránit, uklidil na znamení protestu do své vily v Sezimově Ústí. I jeho příliš dlouho odkládaná abdikace do 7. června 1948 byla nakonec odůvodněna jen zdravotním stavem, nikoli nevolí nad ztrátou svobody. Pěti mozkovými mrtvicemi byla životní baterie Edvarda Beneše vybita. Zesnul dne 3. září 1948. Komunistická strana naproti tomu zmobilizovala své přívržence. Na chodnících se to hemžilo chodci s nově raženými zlatorudý- mi odznaky komunistické strany na klopách kabátů. O politice měla rozhodnout ulice. Nic nebylo ponecháno náhodě, ani načasované raženi „musílku“, vnějších poemailova- ných symbolů politického smýšlení. Václav Lacina se ve svých verších účelově mýlil, když psal: „...a srdce, srdce se pořád nosí, hned pod odznakem“. Pod „musílkem“, jak byl často stydlivě nazýván stranický odznak, se neskrývalo srdce, nezřídka převažoval oportunismus a strach. „Rudé právo“ se vychloubalo, že v kritické době mezi lednem a březnem 1948 přijala komunistická strana 190 138 nových členů. Díky oportu- nistům a zastrašeným dostala jednotná kandidátka 89,2 % hlasů při volbách 30. května 1948 (9). Český národ a jeho politici si připravovali svůj osud sami tím, že zavčas nevytvořili účinné protilátky proti hrozící diktatuře jedné strany. Tolik opěvované demokratické tradice byly likvidovány českými lidmi. Českoslovenští komunisté nastolili svou totalitní moc za podpory velké části obyvatel (8). Byly to moje první volby, ve skutečnosti první ze série volebních frašek. Šel jsem tehdy v Libeňském zámečku volit za plentu, sledován kosými pohledy členů volební komise a hodil do urny bílý lístek. Byl jsem roze- ľhvčlý, ale bylo mi dobře u srdce, že jsem nezradil svoje mládí. Měl jsem instinktivní strach před nekontrolovatelnou mocí jedné strany, majíc ještě v čerstvé paměti diktaturu nacistickou. Na moji vlast opět spadla klec. Nastaly trudné časy. Český národ se volbami rozhodl pro popření individuality a aktivně pomáhal zavádět společenský model totalitního hmyzího státu, ve kterém bude mít každé individuum přikázané místo a úkol jako v termití kolonii. Předepsán byl i čas k povinné adoraci strany a jejich vůdců. Vzorem, bez ohledu na ztráty, bylo obrovské sovětské termití hnízdo s naprosto odlišnou historií společenského vývoje. Potíž však spočívala v tom, že termiti, zvaní též všekazi, organizují své společenství po miliony let stereotypně na základě neměnných instinktů, nedovolujících odchylky od normy, zatímco člověk pervertuje rigidní ideologická schemata reálného socialismu v politickou přetvářku, pokrytectví, korupci, parazitis- mus a v českém případě ve vychytralé švej- kování. Na tento morbus měl socialistický stát po hrůzách stalinismu za čtyři desetiletí neslavně uhynout. Na vysokých školách řádila mezi studenty a profesory inkvizice Jiřího Pelikána (v roce 1998 mu byla udělena k 28. říjnu státní cena!?), která na akademická místa dosazovala devótní posluhy a v rámci „demokratizace“ vylučovala nekonformní studenty ze studia. Přes 10 500 studentů bylo vyloučeno nebo nepřipuštěno k imatrikulaci (10). 600 pedagogů bylo vyhozeno z vysokých škol a gymnázií. Nacisty zdecimovaná duchovní elita národa dostala další ránu. Akademická mládež ztratila pluralitní vzory pro hledaní životní orientace. Akční výbory, do dvacátého století přenesená varianta středověké inkvizice (inquisi- tio haereticae pravitatis - vyšetřování kacířských nepravostí) prosívaly jméno po jménu, aby rozdělily občany na „pokrokové“ a na „třídní nepřátele“. Výsledkem stálých čistek a procesů bylo propouštění odborníků. Do vysokých funkcí státního aparátu a zestátněného hospodářství pronikali lidé s nízkými odbornými znalostmi, vynikající pouze bezvýhradnou poslušností ke komunistické straně. Nezadržitelně se prosazoval trend k plebejství ducha a společenských norem. Jako příklad může sloužit armáda, kde po čistkách kolem roku 1954 pouze 25 % dů74 POLYGON 1/2002 [pageend76]stojníků mělo středoškolské vzdělání a 11 % nemělo ani vojenské vzdělání. Z celkového stavu důstojníků v roce 1954 nastoupilo 75,4 % do armády po únoru 1948 (11). „Zítra se bude tančit všude,“ sliboval v čas- tuškách mládežnický agitpropčík a pozér Pavel Kohout, prototyp stalinských slavíků, jehož klikatá biografie charakterizuje smutnou dobu. Byl to šaman šalby a chronického sebeobelhávání, na jehož životní filozofii se měla orientovat česká společnost (12). Neptal se, jak tančilo 280 000 muklů ve stalinských vězeních a 80 000 nevolníků poslaných do pracovních táborů bez soudu. Nezajímalo ho, jak bylo do tance 234 občanům oficiálně odsouzeným třídní justicí k smrti. 4 000 lidí zahynulo v koncentračních táborech a vězeních, 300 jich zemřelo ve vyšetřovací vazbě. 60 000 lidí odsloužilo vojnu u pomocných technických praporů a 281 občanů (jiný údaj vyčísluje 327 jmen) bylo odvlečeno do Sovětského svazu (13, 14, 15). „Těm, kteří si myslí, že komunistické režimy ve střední Evropě jsou výtvorem zločinců, uniká základní pravda: zločinné režimy nevytvořili zločinci, ale nadšenci, přesvědčení, že objevili jedinou cestu vedoucí do ráje. Hájili ji udatně a popravili proto mnoho lidí. Později vyšlo všeobecně najevo, že žádný ráj neexistuje a nadšenci byli tedy vrahové.“ To píše Milan Kundera, svého času také literární stranický nadšenec (16). Lidé tedy prchali v osmačtyřicátém přes kopečky (proto se jim říkalo „kopečkáři“) před nadšenci, kteří se změnili v násilníky, vrahy a lháře, což byla motivace k odchodu, kterou je nutno brát smrtelně vážně. 176 „kopečkářů“ bylo zastřeleno na západní hranici při pokusu o přechod, 88 jich zahynulo v ostnatých či elektrických drátech (13, 14). Také na straně pohraničníků byly ztráty. 645 jich přišlo o život, z toho však jen 70 zahynulo v přímém střetu s uprchlíky. 575 ztratilo život při operacích v minových polích a elektrických zábranách. Nemálo jich spáchalo též sebevraždu. Tato data pocházejí z předběžných přehledů Úřadu dokumentace a vyšetřování zločinů komunismu (14). A tak „holubičí“ český národ dosáhl rekordu v počtu poválečných justičních vražd - s výjimkou jiné bratrské slovanské země, Sovětského svazu (17). Po srpnu 1968 sice již nebyla ohrožena biologická existence politicky nekonformní- ho občana, ale do svěrací kazajky normalizace byl sešněrován smysl, náplň a kvalita jeho života. Odchod do svobodného světa byl šancí oprostit se od všudypřítomných vlivů zkor- ňatelé ideologie a uniknout vynucované lítosti nad „politickými pomýleními“, jež byla vyžadována ode všech, kteří se během Pražského jara svobodomyslně projevili. Středověk připomínaje! vynucené přiznání k politické herezi a odsouzení svého vlastního politického přesvědčení vyvolávalo u charakterních lidí morální šok. Dostal jsem do zahraničí několik dopisů od přátel, kteří se pod politickým tlakem zříkali mého přátelství, což odůvodňovali mým zrádným odchodem. Texty těchto dopisů pravděpodobně předložili příslušným orgánům. Chápal jsem jejich situaci a nikdy jsem se o této věci nezmínil. Je toto perverzní ponižování občana už zapomenuto? Na pováženou je proto nepochopitelný výrok Jiřího Dienstbiera, že „nikdo emigrovat nemusel“. Si tacuisses, phi- losophus mansisses (kdybys býval mlčel, byl bys zůstal filozofem), pane exministře! Psychologické problémy emigrace Kdo odcházel s představou brzkého návratu, neuvažoval realisticky. Studená válka a atomový pat velmocí paralyzovaly politický vývoj bez vyhlídky na radikální změnu. Bylo proto nutné plánovat dlouhodobý pobyt v cizině, což vyžadovalo vnitřní připravenost přijmout jinou jazykovou kulturu, zvyky a společenské normy hostitelských zemí a aktivně se s nimi sžít. Integrace nevylučovala udržení vlastní národní identity. Naopak, musíme-li se vypořádávat s novou kulturou, dává nám to příležitost důkladně se zamyslet nad kulturou vlastní i nad chodem národních dějin. Nutnost porovnávání kultur je duchovní výzva, ke které člověk zů- stavší ve vlasti není v této míře provokován. Každá řeč a kultura, kterou jsme obohatili vědomí, rozšířila náš horizont. Míra a rychlost adaptace a integrace v novém prostředí je schopnost vysloveně individuální. Adaptace a integrace je totiž přirozená odpoveď myslící bytosti na nové prostředí. Kdo jí nebyl schopen, ochudil se o rozvoj své osobnosti syntézou původních a nově získaných kulturních vlivů. Psychologickou stránkou emigrace jakožto extremní životní situací se zabývali psychologové Jiří Diamant a MiroPOLYGON 1/2002 75 [pageend77]slav Kabela, oba žijící od roku 1968 v Nizozemí (18, 19). Přemýšlí-li člověk, který odešel před více než třiceti lety do emigrace (někteří před půl stoletím), o smyslu tohoto kroku, nevyhne se subjektivním náhledům, které jsou zákonitě odlišné od představ občanů, kteří zůstali ve staré vlasti. Život emigranta byl ovlivňován zcela jinými sociálními tlaky, jež vyžadovaly jinou životní strategii než občanskou pasivitu, vynucené ohýbání hřbetu, kličkování a vyrovnávání se s ideologií a praxí totalitního státu. Zcela jinou životní strategii vytvářeli disidenti, ale ani oni se nemohli psychologicky vymanit z tenat všudypřítomného komunistického systému. Emigrace není pro každého. Emigrace není útěk, tak jak to nezřídka formuluje hovorový jazyk (i když překotné opuštění vlasti bylo začasto jediné východisko, jak si zachránit život), ale závažné rozhodnutí pro zásadní změnu života a převzetí odpovědnosti nejen za sebe, ale i za osud rodiny v nových neznámých podmínkách. Jako každá stresová situace, emigrace urychluje zrání charakteru, nebo jej naopak láme. Ztráta sociálního zázemí vedla začasto k reaktivním depresím, které se rozplynuly teprve po vytvoření nových sociálních vazeb, ovládnutí jazyka hostitelské země a po úspěšném zapojení do pracovního procesu. Rozhodující pro úspěch či ztroskotání byl soubor individuálních předpokladů, které si každý z nás do zahraničí nesl, spojený s jedním velmi silným faktorem, který můžeme nazývat štěstí, nebo náhoda. Žádný z nás na začátku naší emigrace netušil, jaký psychologický dopad bude mít integrace v nové zemi na strukturu naší osobnosti osvojováním nové řeči a postupným přijímáním kultury, zvyků a společenských norem hostitelských zemí, které se postupně stávaly druhou vlastí. T. G. Masaryk věděl, že: „...každá emigrace přijímá charakter země, ve které žije“. Mnoho z nás, kteří žijí desítky let v zahraničí, pozorují určité rozštěpení ducha, mají- li odpovědět na otázku, kde jsou vlastně doma. V případě, že v zahraničí žije již třetí generace jedné rodiny, je pochopitelné, že se zakořenil celý rodinný klan do nové země. Tuto otázku musí zodpovědět každý sám za sebe. Zde neexistují žádné kategorické imperativy. Protože čeští lidé zakotvili v desítkách nejrůznějších zemí, probíhala jejich integrace za nejrůznějších politických, kulturních a klimatických podmínek. Již proto neexistuje jednotný emigrantský zorný úhel na starou vlast. Emigranti nejsou jednolitá společenská skupina s homogenním skupinovým názorem a minulostí. Představují celé široké společenské spektrum české společnosti s jejími klady a zápory, což znamená, že se do ní při- motala i taková individua, která pomohla komunistickému režimu do sedla a dnes trpí totální politickou amnézií ve smyslu - já nic, já muzikant. Politická dělící čára tudíž nejde jen mezi emigrací a domácími, věc je daleko komplikovanější. U nejednoho souputníka jsem měl důvod se zamyslet nad tím, jaký že byl vlastně důvod jeho odchodu z vlasti. Jak hluboký v podvědomí kolektivně sdílený zářez do psychiky emigrantů představoval odchod z vlasti, demonstrují typicky emigrantské sny v individuálních variantách sněný skupinový prožitek s takřka uniformním základním scénářem: fantazie podvědomí přenese snícího do staré vlasti mezi přátele. Setkání probíhá harmonicky až do chvíle, kdy si snící náhle uvědomí neblahé důsledky svého návratu. Horečně a s hrůzou přemýšlí, jak se dostat z komunistické klece přes hlídané pohraniční zátarasy zpět do svobodného světa. Vysvobození z noční můry přináší probuzení. Neznám jediného emigranta, který by tyto sny neměl. Časem, s postupující integrací se frekvence těchto snů snižovala, až s otevřením hranic tento horror nocturnus v podvědomí vyhasl. Emigrace nebo exil? V českých diskusích o emigraci se setkáváme se souběžně používanými pojmy emigrace a exil. Tuto pojmovou dichotomii jiné jazyky neznají. Exil je češtinou vnímán jako pojem ušlechtilejší, vnímán v historické souvislosti s dobou pobělohorskou a priori vylučující ekonomické pohnutky odchodu z vlasti. Proto byl přednostně užíván protikomunistickými politiky a intelektuály, kteří odešli po únoru 1948. Komunisté naproti tomu mluvili o „zrádné emigraci“. Antonín Měštan jde této pojmové dichotomii na kloub ve své studii Česká emigrace, český exil a česká exilová literatura (20). V římském právu, píše Měštan, byl exulant 76 POLYGON 1/2002 [pageend78]ten, kdo byl nucen se vystěhovat z Říma z nařízení soudu, nebo pod administrativním tlakem. Opustil-li někdo Řím bez tohoto donucení, byl emigrantem. Pobělohorská situace v českých zemích nutila ty, kteři nebyli ochotni konvertovat ke katolicismu, opustit zemi. Byli tedy exulanti. Motivy k opuštění domova byly v jednotlivých fázích komunistické diktatury různé. Ve stalinské poúnorové epoše šlo mnohým občanům o holý život nebo o dlouholetá vězení. Nebyli tedy k odchodu z domova přinuceni zákonnými nebo administrativními prostředky, nýbrž prchli před politickým terorem. Hospodářsky nevýkonný systém vyháněl též lidi, kteří si chtěli ověřit svoje schopnosti v podmínkách tržního hospodářství. Podle římského práva byli jak první, tak i ti druzí emigranti. Po roce 1968 byly některé režimu politicky nepříjemné osoby buď administrativním donucením vypuzeny, nebo též nevpuštěny zpátky do komunistického státu. Podle definice římského práva se jednalo o exulanty. Retrospektivně se dá říci, že život v pluralistické společnosti západu byl smysluplnější, než útěk do vnitřní emigrace a existence v šedém koloběhu normalizačního života. Odchod do exilu byl - při vší individuálnosti motivů a forem - výrazem svobodné vůle individua utvářet si život podle vlastních představ a nikoliv podle ideologických formulí strany a podle ještě daleko horší a brutálnější politické praxe totalitního systému. Byl to protest svéprávnosti zbaveného občana proti životu v kleci. Bylo to odmítnutí drezúry reagovat na příkazy strany podmíněnými reflexy. „Být vzdělancem a požadovat svobodu je naprosto jedno a totéž, a to v podmínkách každé vzdělanosti, to je soupodstatnost racionální a mravní. Společnost, jež vzdělanci v sobě vykazuje zdánlivě místo, ale svobody ho zbavuje, je pouhým mraveništěm bez kulturního oprávnění rozumového a mravního“ (21). Tento postulát Václava Černého bych rozšířil na přirozený nárok každého svébytného občana na svobodu. Svoboda totiž není privilegiem vzdělanců. Způsoby přechodu přes hranice. Důležitou roli při odchodu do exilu hrály zejména v prvních letech po komunistickém puči převaděčské skupiny, které využívaly svých znalostí průběhu hranic a velmi účinně pomáhaly potřebným osobám v odchodu přes hrance s Německem a Rakouskem. Z valné části skončily v rukou komunistické policie a v dlouholetých vězeních (22). Vladimír Škutina zpracoval záznamy Jožky Pejskara do knížky Útěky železnou oponou (23). Připomeneme alespoň některé spekta- kulární odchody jako Vlak svobody, který podobně jako opravený pancéřový vůz škodováckého montéra prorazil pohraniční zátarasy u Aše. Mezi roky 1950 až 1984 zaznamenává Škutina 28 únosů letadel, z čehož tři byly dopravní dakoty. Ladislav Feierabend se proplavil z Ústí nad Labem sovětskou zónou do Hamburku, schován v říčním člunu. Tragický byl případ ministerského předsedy Šrámka a monsignora Hály, jejichž odlet, organizovaný francouzským velvyslanectvím, byl zmařen komunistickými agenty. Misto ve svobodném světě skončili v komunistickém vězení. Za šumavskými hvozdy nečekala na emigranty země zaslíbená, ale ohořelé trosky německých měst. Podle hlášení bavorské pohraniční policie a záznamů americké okupační vojenské správy (Military Government) přecházelo po únoru 1948 do Bavorska na sto českých a slovenských „Illegal Border Crossers“ denně za velmi nepříznivých meteorologických podmínek. V únoru 1948 ležely na Šumavě a v Českém lese dvoumetrové vrstvy sněhu. Komunisté předvídali masové odchody na západ a aby je znemožnili, prohlásil tehdejší komunistický ministr vnitra Václav Nosek všechny cestovní pasy československých občanů za neplatné, jak vyplývá z hlášení amerického velvyslance Steinharda z 23. února 1948. Ve velmi fundované studii Zur Aufnahme der Flüchtlinge aus der CSR in der US-Zone Deutschlands nach der kommunistischen Machtergreifung von Februar 1948 líčí Roland J. Hoffmann za použití německých a a- merických dobových dokumentů události, které definitivně rozdělily Evropu na dva nepřátelské bloky (9). Bavorská pohraniční policie a americká armáda nebyly připravené na situaci vyvolanou únorovým pučem. Péče o uprchlíky a jejich stravování muselo být narychlo organizováno. Dne 26. února 1948 dostalo 80 „special agents“ úkol zachycovat, vyšetřovat a roztří- POLYGON 1/2002 77 [pageend79]dít československé uprchlíky podle politického významu. Do „High Level Category“ byly zařazovány prominentní české a slovenské politické osobnosti, s nimiž se mělo jednat s obzvláštní vstřícností, protože s nimi bylo počítáno pro nastávající ideologický boj. V uprchlických lágrech nepobyli dlouho, někteří byli bezprostředně po zachycení přesunuti do hlavního stanu European Command ve Frankfurtu nad Mohanem, kde byli vyšetřováni. Ubytováni byli v Alaska House v Oberurselu, v místě nedaleko Frankfurtu nad Mohanem. (Alaska House byla původně ubytovna pro penzionované učitele. Po válce zde čekali někteří nacističtí pohlaváři na norimberský proces). Po zotavení v Alaska- House byli „high level refugees“ přednostně vystěhováni do USA, Velké Británie a do Francie. Ne však všichni. Pavel Kosatík v biografii Ferdinand Peroutka (24) líčí nuzné poměry, ve kterých přežívali příslušníci české politické elity v pařížském hotelu třetí třídy, kde ženy praly společně v bidetu špinavé prádlo. Bez francouzského občanství nemohli emigranti legálně pracovat, a proto se přechodně octli na společenském dně. Na řadové emigranty z „Low Level Category“ čekal ještě prozaičtější osud. Podél 356 kilometrové hranice mezi Československem a americkou okupační zónou byly zřízeny a adaptovány uprchlické tábory například v Deggendorfu, Řezně, ve franckém Schwa- bachu (Svinibrod), v Langwasseru u Norim- berka, v Hofu-Moschendorfu, Marktredwit- zu atd., atd. V pohrančním táboře ve Furth im Walde (Brod nad Lesy) bylo internováno 2 260 osob. V táboře Schwabach-Vogelherd II bylo umístěno 981 uprchlíků. Únorový puč vyprovokovaly odchody Němců, kteří nebyli vypuzeni těsně po válce. Bavorská policie a americká vojenská správa se teprve musely učit oddělovat v lágrech od sebe české a německé etnické skupiny. Například v Řezně napadla skupina sudetských Němců na ulici české uprchlíky a uprchlický tábor, kde byli Češi internováni, musel být hlídán bavorskou policií. Tato bri- zantní situace je podrobně dokumentována ve zmíněné práci Rolanda J. Hoffmanna (9). Protičeské emoce Němců vyhnaných z českých zemí byly tehdy ještě příliš čerstvé. Podle Report on Refugees and Displaced Persons in Land Bavaria prepared by Office of Military Government bylo v červnu 1948 z více než devíti milionů obyvatel Bavorska jedna čtvrtina nebavorského původu, z nichž hlavní kontigent tvořili Němci z českých zemí. Jako příklad může sloužit okresní město Schwabach (Svinibrod) ve Středních Francích, kde připadalo v roce 1946 na 16 992 obyvatel 4 374 vyhnanců (25,7%) vypovězených z východní a střední Evropy, převážně však z českých zemí (25, 26). Mezi vyhnanci, československými emigranty a domácím bavorským obyvatelstvem panovalo napětí a nedůvěra. Bavorští rodiče si nepřáli, aby se jejich děti pohybovaly poblíže objektů osídlených privandrovalci, jejichž etnický původ přesně nerozlišovali. Aby se Bavorsku odlehčilo, byli českoslovenští emigranti přesunováni do jiných zemí americké okupační zóny, převážně do Ba- den-Wůrttemberska. Ve Spolkovém úřadě pro uznávání zahraničních uprchlíků (Bundesamt für Anerkennung ausländischer Flüchtlinge) jsou dokumentovány počty českých a slovenských emigrantů prošedších po únorovém puči zá- padoněmeckými lágry. Přesnost či lépe řečeno nepřesnost této dokumentace odpovídá tehdejším nedokonalým poválečným registračním možnostem. Většina údajů se shoduje v tom, že při poúnorové emigrační vlně odešlo z Československa 60 000 osob (1, 2, 15). Tato takzvaná stará emigrace mezi roky 1948 (nebo také 1945) a 1967 odešla dále do zámoří, protože v Německu a v západní Evropě se pro emigranty nedostávalo pracovních příležitostí. Dá se předpokládat, že 15 000 těchto staroemigrantů odešlo do USA, 12 000 do Kanady, 12 000 do Austrálie, 12 000 emigrovalo do Velké Británie, 18 000 se rozešlo do dalších zemí, z nichž více než polovina našla pravděpodobně útulek ve Spolkové republice Německo a v Rakousku. Posrpnová vlna odchodu z vlasti. Počty a odborná kvalifikace posrpnových emigrantů. Integrace do hospodářského systému hostitelských zemí. Navrátilci a upravencl. Odchody z vlasti po invazi armád Varšavského paktu 21. srpna 1968 se odehrávaly za úplně jiných podmínek než po únoru 1948. Liberálnější politika Dubčekovy přechodné 78 POLYGON 1/2002 [pageend80]vlády umožňovala výjezdy do zahraničí a tak se v prázdninovém období srpna 1968 nacházelo více než 200 000 Čechů a Slováků mimo republiku. Podle Sládečka (2) přešlo do Rakouska v panice 180 000 lidí, z nichž se však mnozí po týdnech a měsících kolísání opět vraceli. Mezi srpnem 1968 a říjnem 1969 zůstávaly čs. hranice relativně průchodné, nesrovnatelně propustnější než před srpnem 1968. Nepochybně se svolením Sovětů, za účelem umožnit odchod těch, kteří nesouhlasili s okupací a měli odvahu emigrovat. Data o počtech posrpnových emigrantů se dosti rozcházejí. Demografové pracují proto převážně s odhady. Za nejjistější způsob zjištění ilegálních odchodů se považuje použití základních demografických dat běžné demografické evidence, tj. údajů o přirozeném přírůstku obyvatelstva a o povoleném stěhování do zahraničí a jejich srovnání s výsledky sčítání lidu. Tato metoda je proto nutná, protože evidence komunistického ministerstva vnitra o ilegálních odchodech je překvapivě neúplná. Ministerstvo vnitra se ve své dokumentaci soustředilo na případy vyšetřování, nikoli však na registraci ilegálních odchodů. Proto záznamy ministerstva vnitra neodpovídají požadavkům kladeným na vědecké demografické zkoumání (27). Autoři Dějin obyvatelstva českých zemí (15) uvádějí, že po únoru 1948 odešlo kolem 60 000 obyvatel; podle ministerstva vnitra to bylo jen 36 000. Na základě demografických údajů pro údobí mezi únorem 1948 a koncem padesátých let dochází L. Paukertová k odhadu, že odešlo 260 000 občanů (27). V letech 1968-1989 odešlo do zahrani-čí ilegálně dalších 245 000 osob, z toho 104 000 hned v letech 1968-1969. Podle těchto odhadů tedy ilegálně emigrovalo z komunistického Československa v letech 1948-1989 asi půl milionu Čechů a Slováků. (Pro stejné období udávají prameny ministerstva vnitra 146 000 ilegálních odchodů.) Pavel Tigrid (1) uvádí, že posrpnová emigrace čítá 100 000 lidí, možná více. Odvolává se na článek v Neue Zürcher Zeitung ze dne 9. 11. 1972, založený na údajích oficiální čs. statistické ročenky, dokumentující 127 000 osob. Němečtí autoři K. Muenz a H. Fassman vyčíslují posrpnovou emigraci na 162 tisíc osob. V tabulce 1 jsou údaje Spolkového úřadu pro uznávání zahraničních uprchlíků (Bundesamt für die Anerkennung ausländischer Flüchtlinge) o žádostech československých občanů o udělení azylu v Německu v letech 1970-1990. Podle těchto údajů požádalo ve Spolkové republice Německo od srpna 1968 během 21 let 27 622 československých občanů o azyl, který byl udělen v 22 654 případech. Statistika prvních dvou let po invazi 1970-71 uvádí 8 350 uznání azylového statutu, což znamená, že v prvních dvou letech po invazi (730 dní) bylo denně průměrně přiznáno právo azylu 114 osobám z ČSSR (28). Je nutné doplnit německé statistiky o žádostech československých uprchlíků o azyl o údaje z jiných zemí, kam také směřovala československá emigrace. Tabulka 1: Rok Počet žádostí 0 azyl Počet přiznaných azylů 1970 5 272 3 200 1971 1 793 5 150 1972 899 1 400 1973 607 450 1974 500 500 1975 428 300 1976 377 300 1977 393 150 1978 812 200 1979 1 195 800 1980 2 385 1 700 1981 200 2 500 1982 2 110 1 350 1983 1 100 1984 1 475 1 159 1985 1 411 848 1986 1 394 691 1987 1 516 323 1988 1 686 184 1989 2 388 236 1990 781 113 Celkem 27 622 22 654 Oproti prvním katastrofálním poválečným rokům panovala v sedmdesátých letech ve Spolkové republice Německo již po dlouhou dobu hospodářská konjunktura, změnivší poPOLYGON 1/2002 79 [pageend81]raženou zemi v „hospodářský zázrak“. To byla příležitost pro emigrující československé odborné pracovníky k rychlému začlenění se do pracovního procesu a tím i k rychlé integraci. (Po příchodu 9. prosince 1968 do Schwabachu jsem již po týdnu pracoval jako veterinář prohlídky masa v norimberských jatkách. Podobně se vedlo ostatním krajanům z okruhu mých známých.) V důsledku konsolidovaných politických a hospodářských poměrů nenaráželi posrpnoví emigranti ve Spolkové republice Německo na nacionalisticky motivovanou nepřátelskou animozitu. Naopak, pokud mohu soudit z vlastní zkušenosti a ze zkušeností mých přátel, byli jsme v Německu přijati se sympatiemi a dostalo se nám účinné pomoci. Moje manželka a já jsme byli přijati pod střechu lidí, starousedlíků města Schwabach, kteří v letech 1945-1948 své děti naléhavě nabádali, aby se nezdržovaly v blízkosti uprchlických táborů. My, o dvacet let později, jsme se stali takřka jejich rodinnými příslušníky. Tempora mutantur et nos mutamur in illis (časy se mění a my s nimi). Negativní zážitky jiných emigrantů nemohu vyloučit, nejsou mi však známy. Ztráty kvalifikovaných pracovníků pro československé hospodářství lze demonstrovat na příkladu lékařů. Podle statistik ze začátku sedmdesátých let byli českoslovenští lékaři počtem přes 1000 osob po Íráncích druhou nejsilnější skupinou zahraničních lékařů ve SRN. Statistika Spolkového ministerstva zdravotnictví pro rok 1998 vykazuje stále ještě 355 českých (slovenských) lékařů. Tento nižší počet si lze vysvětlit jednak faktorem stárnutí, jednak změnou státní příslušnosti, to jest nabytím německého občanství (29). Vzhledem k odborné kvalifikaci československých emigrantů byl jejich roční příjem koncem 80. let o 20 % vyšší, než byl průměr západoněmeckého obyvatelstva a nezaměstnanost postihovala jen 3,5 % emigrantů. Odborným a ukončeným akademickým vzděláním převyšovali čs. emigranti dvojnásob západoněmecký průměr. V dělnických profesích pracovalo jen 1,8 % Čechů a Slováků (30). I ve Švédsku měli imigranti z Československa již v roce 1970 (tedy dva roky po příchodu do země) znatelně vyšší příjmy, než byl švédský průměr. Většina Čechoslováků měla totiž vysokoškolské vzdělání (27, 30). Kvalitativně byly tedy národohospodářské ztráty československého státu způsobené emigrací mnohem závažnější než ztráty její početností. Pavel Tigrid (1) charakterizuje motivaci k odchodu u posrpnové emigrace a zařazuje ji do tří skupin: 1/ lidé diskriminovaní režimem, kteří využili možnosti opustit zemi s rodinami vcelku bez rizika v obavě z nového pronásledování, 2/ odborně kvalifikovaní pracovníci, kteří nechtěli nadále snášet nive- lizační kádrovou politiku všemocné strany, 3/ aktivní účastníci reformního hnutí, většinou funkcionáři KSČ, novináři, publicisté, umělci. Dvacet let neblahých zkušeností s komunismem v Československu zamíchalo lidskými osudy i zráním politických názorů tak, že se v zahraničí setkali vítězové z Února s poraženými a poníženými. Nadšenci, o nichž hovoří Kundera, poté, co rozbili porcelán struktury české společnosti a poté co se marně a neuměle pokoušeli roztříštěnou vázu opět slepit, odešli do oněch krajin, které předtím po léta v ideologickém zaslepení nekriticky zatracovali. Tato setkávání politických protivníků představovala a nadále představují nesnadný psychologický problém. Bylo i nemálo případů, že se lidé v zahraničí ať už z jakýchkoli důvodů neuchytili a vrátili se do Československa. Podle šetření Úřadu dokumentace a vyšetřování zločinů komunismu se v rámci amnestií v letech 1955-1987 vrátilo do republiky 9 566 osob. I tyto osudy a jejich počet je nutno zkoumat a doložit, jaký postoj k navrátilcům zaujal komunistický režim. Jiná kapitola je dokumentace motivů a podmínek, za nichž si mohli emigranti „upravit stav“, a cena, kterou za tento „odpustek“ zaplatili. V některých spolkových zemích SRN bylo nabytí německého občanství spojeno s vyvázáním se z občanství československého. V takových případech byl československý občan donucen chtě nechtě vyjednávat s komunistickým zastupitelským úřadem a zaplatit „výkupné“. I tato data nejsou doposud statisticky vyhodnocena. Nezanedbatelný je i počet žen, které se do svobodného světa provdaly. Nebyla to však vždy výlučně láska k formálně ve svatebních dokumentech jmenovanému ženichovi. Svatba se západním cizincem nezřídka zastírala jiné motivy. 80 POLYGON 1/2002 [pageend82]Komunistická propaganda a protiexllová literatura Komunistická propaganda se škodolibě pásla na střetech mezi československými poúnorovými emigranty a sudetoněmeckými vyhnanci, kteří se po Únoru nezřídka setkali v jednom uprchlickém lágru. V paradoxní situaci na sebe narážely skupiny vítězů druhé světové války a poražení protivníci. Synonymem pro bídu českých a slovenských politických uprchlíků byl v komunistických médiích tábor Valka u Norimberka, kde byly kavalce ještě teplé po lotyšských a estonských repatriantech. Tito pojmenovali svůj přechodný útulek po městě Valka, ležícím na estonsko-lotyšské hranici (31). Emigrantská tématika propagandisticky zabrousila též do slovesné tvorby socialistického realismu: „Opustíš-li mne, zahyneš,“ byl oblíbený režimní slogan, po léta používaný jako hrozba každému, kdo by pomyslel na možnost žít mimo hranice komunistického státu. Zněl velmi působivě a těm, kteří ho zneužívali, vůbec nevadilo, že pocházel z pera Viktora Dýka, básníka, který stál v parlamentu první republiky na konzervativním pólu stranického spektra a kterého „národní myšlenka za první republiky postavila do nejreakčnějšího křídla nacionalistického tábora“ (32). Verš pochází z Dykovy básně Země mluví, kterou básník napsal ve vídeňském garnizonním vězení, když čekal v procesu s Karlem Kramářem a Aloisem Rašínem na rozsudek za protirakouský odboj (33). Verše vytržené z historické souvislosti odbojové činnosti za první světové války použil v roce 1957 Zdeněk Pluhař jako titulu pro svůj román o emigrantské bídě. Exil byl konjunkturální téma: „S pečetí zrady, zklamání a zkyslí čekáte, až vám srdce zpráchniví...Takový trest si nikdo nevymyslí, k jakému jste se odsoudili vy!“ (34) tak veršoval o emigraci Pavel Kohout v básni „Trest emigrantův“ ze sbírky „Čas lásky a boje“ v roce 1954, tedy v době, kdy občané již měli zkušenosti se stalinskými monsterprocesy a kdy rezoluce pracujících, nařízené komunistickou stranou, žádaly tresty smrti pro spiklence, záškodníky a zrádce lidu. Propaganda oděná do umění socialistického realismu šla ruku v ruce s terorem. „Calumnia audacter, semper aliquid haeret“ (statečně pomlouvej, vždy něco utkví), říká latinské přísloví. Utkvělo. Ještě dnes je vryto do paměti české veřejnosti ono ódium zrady emigrantů, které rozsévali komunističtí propagandisté. „V zájmu spravedlnosti,“ napsal mi přítel, který lektoroval můj text, „nezapomínej, že se Pavel Kohout ze své mladistvé zaslepenosti probral.“ Ano, ale po léta sváděli on a jemu podobní Schreibtischtäter (pachatelé od psacího stolu), majitelé posledních pravd, moji generaci a společnost do stavu, ze kterého se ještě dnes těžce probírá. V politických funkcích, sami ideologicky obluzeni, obluzovali veřejnost, za což byli odměňováni státními cenami a řády. Zařídili se v systému jako prasata v Orwellově Farmě zvířat. Ve službách karikatury socialismu se jejich literární produkty samy stávaly karikaturou. Hannah Arendtová upozorňuje ve své práci Původ totalitarismu (35) na fakt, že totalitní režimy bývají podporovány elitami, což je více zneklidňující než entuziasmus, který se jim dostává ze strany deklasovaných živlů a mas. Tím dochází k překvapivému spojení společenské elity s lůzou. Neudiví proto Goebbelsova upřímná víra „že největším štěstím, které může dnešního člověka potkat, je buď být géniem nebo géniovi sloužit“. Car- mina ancillae dictaturae! (literatura je služkou diktatury), tak si to představují všechny totalitní režimy. Devótnost českých a slovenských literátů se nelišila od představ Goeb- belsových. Tato stránka a míra kolaborace českých a slovenských kulturních pracovníků, kteří se změnili v inscenátory organizovaného partajnického nadšení, není ještě dostatečně vědecky zpracována. Biografie Fenomén Kohout od Pavla Kosa- tíka je jistým počátkem, vrhá pohled na egocentrického mladistvého komunistického nadšence, politického polovzdělance, který se ve zralejší fázi svého života pokoušel nově interpretovat skutky svého politického mládí. Jako mladý propagandista byl vyznavačem pochybné pansofie, která si dělala nárok na výklad a řešení všech aspektů pozemského bytí. Když tento nefungující světový názor počal kolabovat, začal se Kohout od své zaslepenosti odtahovat a konstruoval pravdy relativní, jež inscenoval na divadelních pódiích. I v této pozdější fázi je však patrna Kohoutova permanentní snaha inscenovat se do středu pozornosti. Jeho pokusy vést dialog s totalitním režimem z elitní pozice proPOLYGON 1/2002 81 [pageend83]minenta působí jako don Quijotův boj proti větrným mlýnům. Limitované politické možnosti emigrace v epoše studené války (1945-1989) Političtí emigranti první i druhé světové války mohli předpokládat, že válečné události v poměrně krátké době přispějí k u- skutečnění politických cílů, pro které odešli z vlasti. Naproti tomu lidé, kteří odešli z vlasti před komunismem, opouštěli své domovy za studené války bez jakýchkoli časových představ návratu. Pro představitele politické emigrace z roku 1948 (1945) byla navíc skličující představa, že s komunisty sympatizuje a dobrovolně kolaboruje značná část národa. Tři prameny umožňují pohled do přetěžkých počátků organizování třetí emigrace, do politických proudů, programů, osobních rozepří i rozkolů mezi českou a slovenskou emigrací. Prvním pramenem je již klasická studie Pavla Tigrida Politická emigrace v atomovém věku (1), druhým biografie o Ferdinandovi Peroutkovi od Pavla Kosatíka, přibližující též práci a význam rozhlasové stanice Rádio Svobodná Evropa a jejího spiritus movens Ferdinanda Peroutky. (24), třetím již zmíněná německy psaná monografie Struktur und Programm des tschechischen und slowakischen Exils Zdeňka Sládečka z roku 1976 (2), která sahá ještě dále - do konce druhé světové války - a analyzuje zárodky událostí, zapříčinivších vznik třetího exilu. Tato monografie je většině zainteresovaných českých čtenářů pravděpodobně neznámá. Proto o ní podávám krátkou informaci. Zdeněk Sládeček (* 1901 ve Slezské Ostravě), byl důstojník generálního štábu československé armády, za války velitel československé dělostřelecké jednotky ve Francii a člen londýnského ministerstva obrany. Ve zmíněné studii líčí personální, ideovou a organizační problematiku, jakož i mezinárodní rámec, v němž se odvíjel poúnorový exil. Narážely na sebe jednak nevyřešené problémy poměru česko-slovenského, ale i zásadní postoje ke (ztroskotanému) konceptu vztahu Československa k Sovětskému svazu, prosazenému prezidentem Benešem. Sládeček byl zbaven 1944 vojenských funkcí poté, co oponoval podepsání moskevské smlouvy prezidentem Benešem. Přešel do polské zahraniční armády a po demobilizaci v roce 1947 se připojil k Českému národnímu výboru generála Lva Prchaly. Abychom pochopili důvody, proč se někteří českoslovenští emigranti (například vojáci západních armád) po skončení války roku 1945 nevrátili do vlasti, nebo jí vzápětí opět o- pustili, je nutné si všimnout protagonisty této skupiny, generála Lva Prchaly. Politické procesy proti důstojníkům, končící též rozsudky smrti svědčí o oprávněnosti Prchalových o- bav. U slovenských emigrantů převazovaly důvody separatistické. Generál Lev Prchala (* 1892 v Moravské Ostravě, t 1963), byla jedna z výrazných postav protinacistického a protikomunistického odboje. Prchala byl politickým oponentem prezidenta Beneše od počátku protinacistického exilu. Jak komunistická tak probenešovská oficiální historiografie líčila Prchalu v černých, odpadlických a zrádcovských barvách. Přečteme si, co o něm soudí jeho spolubojovník Zdeněk Sládeček. Jako mladý rakouský důstojník šel Prchala 1914 do války, 1916 padl do ruského zajetí a vstoupil do československých legií, 1918 se stal velitelem divize. Jako jeden z mála legionářských vysokých důstojníků studoval po skončení války na pařížské válečné škole. Převzal vrchní velení východní části republiky a byl později jako zastupující šéf generálního štábu povolán do Prahy. V roce 1938 velel jižnímu křídlu československé armády. Ve druhé republice (říjen 1938 až březen 1939) se stal ministrem pro Podkarpatskou Rus. Po obsazení tohoto území Maďary a po okupaci zbytku ČSR odešel Prchala do Polska, kde zorganizoval československou legii o po vypuknutí války proti nacistickému Německu byl uznán polskou vládou jako její velitel. Z Polska odešel Prchala do Rumunska a odtud v roce 1940 přes Francii do Londýna. Když Edvard Beneš pod mnichovským diktátem kapituloval, chtěl Prchala bojovat. Kniha Československo mezi Stalinem a Hitlerem, Benešova cesta k Mnichovu od Igora Lukeše, profesora bostonské univerzity, analyzuje podrobně jako doposud žádná jiná historická studie prezidentova obrovská politická zklamání nad farizejským jednáním smluvních spojenců Francie a Sovětského svazu, jakož i slepé nadbíhání politiků Velké Británie nacistickému Německu a sleduje do podrobností Benešovu trnitou cestu ke kapitulaci (36). 82 POLYGON 1/2002 [pageend84]Dorozumění mezi oběma muži v emigraci nebylo možné. Prchala se i v Londýně opíral o polskou vládu a generalitu a předvídal, že vlivem Benešovy prosovětské politiky bude po válce diktatura nacistická nahrazena komunistickou. Proto založil 14. dubna 1945 Český národní výbor v Londýně. Prchala též nesouhlasil s kolektivním odsunem Němců z českých zemí na základě politiky vae victis (běda poraženým). Český národní výbor v Londýně zastával názor, že pro soužití Čechů a Němců v českých zemích je nejvhodnější model svobodných okresů podle švýcarského kantonálního vzoru. Také tomuto problému je věnována část Sládečkovy studie z roku 1976, tedy z doby, kdy již byl československý exil omlazen novou vlnou emigrantů po ztroskotaných nadějích Pražského jara. Přínos exilové literatury pro české písemnictví Šance politické emigrace vytvářet svébytnou politiku a programy za podmínek atomového patu velmocí byly téměř nulové. Význam obou emigračních vln se realizoval převážně na poli kulturním, žurnalistickém a na poli ideovém, jak to dokládá katalog Exilová periodika (4). V personálním rejstříku tohoto katalogu je zachyceno kolem tří a půl tisíce jmen autorů, kteří přispívali pravidelně do exilového tisku a neuvěřitelných dvacet šest stran se jmény vydavatelských institucí a jmény vydavatelských pracovníků. Exilová média dávala též možnost publikovat disidentům, domácím spisovatelům a vědcům. Antonín Měštan (20) konstatuje, že „politický exil z let 1948 až 1989 znamenal za více než čtyři desetiletí existence významný přínos pro vývoj českého písemnictví. Vyšlo-li za šest let druhé světové války třináct významnějších knih v exilu, pak bychom mohli očekávat, že za téměř dvaačtyřicet let protikomunistického exilu vyjde asi 85 knih. Exiloví autoři z doby komunistické diktatury vydali však asi 250 významných knih - bilanci této tvorby stále ještě nemáme.“ Není divu, že svoboda myšlení v exilu vydávala literární plody, vždyť v době protikomunistického exilu se v letech 1948-1989 na Západě ocitlo devadesát, či spíše sto českých literátů. Podobně čeká na vyhodnocení význam práce rozhlasových stanic jako Svobodná Evropa, Hlas Ameriky, BBC a Deutsche Welle, které v kleci komunistického státu podporovaly v politicky myslících občanech odvahu a víru v budoucnost. Divergenční Jazykové a mentální proudy mezi exilem a domácí společností. Střet dvou myšlenkových světů po pádu železné opony Jazyk se chová jako živý organizmus, vyvíjí se, zakrňuje a pod vlivem sociální atmosféry se mění sémantika pojmu. Za třicet nebo za padesát let se s řečí dějí neuvěřitelné proměny, postřehnutelné lépe lidmi, kteří svoje jazykové zázemí opustili a konzervovali mateřštinu v cizině v izolaci rodiny a poměrně malých krajanských kroužků. Do emigrantovy řeči vnikají volens nolens pojmy z nového jazykového prostředí. Přes literární styk s mateřštinou dochází u emigrantů k jistému ochuzování původní řeči o méně používaná slova, jež však nejsou zapomenuta, nýbrž zasunuta do pomyslného (trochu zaprášeného) archivu. Zatím ve staré vlasti žije jazyk jako ryba ve vodě navzdory tomu, že je jakkoliv kalná, vytváří a přebírá nová slova, slovům dává nové obsahy, mění se melodie, intonace a výslovnost. Jiný je tón řeči i sociální komunikace, když například slovo „vůl“ se v hovorové řeči stal symbolem přátelského oslovení. Plebejské metamorfózy jazyka, lajdácká rétorika a prohřešky proti gramatice zasáhly povolání a společenské vrstvy, pro které by měl být jazyk profesním nástrojem. (37) Je vždy nebezpečné zevšeobecňovat, ale poslechněte si pozorně tok řeči a formulací mnohých současných českých politiků. Po otevření hranic na sebe narazily dva myšlenkově a tudíž i dva rozdílné, navzájem se iritující jazykové světy. „V exilu se nám zastavily hodiny“ lapidárně popsal rozdílný tok času ve vlasti a v exilu spisovatel Jan Beneš v rozhovoru pro Lidové noviny (38). Ota Ulč mluví o „hodinkách, které se rozbily o hraniční patník“. Josef Škvorecký v satyře Ze života české společnosti s nadsázkou ironizuje divergenční jazykové proudy češtiny „upra- venců“ ve střetu s českými občany, poznamenanými normalizací. Velký význam pro udržení české a slovenské kulturní identity měly různé krajanské spolky s nadregionálním i regionálním vý- POLYGON 1/2002 83 [pageend85]známem. Všechny kontinenty obepínala Československá společnost pro vědy a umění, která se snažila podchytit vše významné z kulturního a vědeckého života českého a slovenského exilu. Velký význam měly rovněž masové tělovýchovné organizace, jako zahraniční Sokol a Orel, ale i nepočetné skupiny jako například zednářské lóže, které také zprostředkovávaly pocit zakotvení exulantů v novém prostředí a navazovaly kontakty k hostitelským národům. Význam a úlohu exilu vystihl spisovatel Arnošt Lustig: „Exil je za určitých okolností duše toho, co je doma jen tělo. Exil je hlas, když domov oněmí“. Zkoumat onu duši v jejich širokých aspektech je především úkolem akademických institucí. Univerzity a jiná výzkumná střediska se zhostí tohoto úkolu nejlépe tím, že budou zadávat exilová témata (včetně studia protiexilových akcí komunistického státního aparátu) pro diplomové, dizertační a habilitační práce a tím začlení konečně exil do českých dějin. Je velmi uspokojující, že studovnu knihovny Libri prohibiti navštěvují převážně mladí lidé. Závěrem Tento můj esej je poznamenán vlastní biografií a je tudíž psán z pohledu nového domova - Spolkové republiky Německo. Pokouší se shrnout některé hlavní rysy emigrantského života po druhé světové válce bez nároku na úplnost. Měly by následovat zkušenosti z jiných hostitelských zemí. Emigrace nebyla jen negací komunistické diktatury, ale stávala se též jedinečnou šancí překlenout starodávné nacionálni animozity, což v případě Německa, jako věcného a nevyměnitel- ného souseda, je pro český stát životně důležité. V době, kdy hlas domova byl ve světě skutečně slabý, emigranti se smutkem konstatovali, že český národ mizí za železnou oponou z povědomí Evropy. Ztrácel se v mlze více než Poláci a Maďaři. Lidé českého původu (zajisté ne všichni) pomáhali v zahraničí udržovat kontinuitu pre- zence národa v jiném světle, než tak mohlo činit jeho umlčené tělo. Když se však po letech duše s tělem opět setkaly, zjistily, že se v mnohém odcizily. Poučily se, že ve Vltavě uplynulo mnoho vody a že - řečeno s Herak- leitem - exulantům nebylo dopřáno vstoupit podruhé do téže řeky. I Rýnem, Labem a Dunajem proteklo za minulé půl století mnoho vody, s níž se měnilo složení exulantských generací. Češi i Slováci postupně získávali německé občanství a tak mizeli z cizineckých statistik. Podle Statistického spolkového úřadu (Statistisches Bundesamt) byly v níže uvedených letech ve SRN tyto počty výdělečně činných Čechů a Slováků: 7 tisíc v roce 1970, 8 tisíc v roce 1980, 12 tisíc v roce 1985, 11 tisíc v roce 1990, 21 tisíc v roce 1995 a 43 tisíc v roce 1999. Po kolapsu komunistického systému se tedy prudce zvýšil počet Čechů a Slováků (jsou stále ještě vedeni společně), hlášených ve SRN. Nejpočetnější jsou věkové skupiny mezi 25 až 45 lety. Tito lidé již nejsou emigranti, nýbrž migrující pracovní síly, které píší novou kapitolu Evropy. Tato svobodná migrace svědčí o nové kvalitě našeho kontinentu, jenž není již rozdělen na politické bloky, ale který se stmeluje na základě svobodného pohybu evropských občanů. Exil a emigrace splnily úkol, který byl za daných historických podmínek možný. V současnosti dožívá svoji roli prostředníka mezi českým národním tělem a okolním světem a ustupuje novým generacím Evropy, jejichž posláním je odstraňovat zbývající balvany, stojící v cestě politického sjednocování našeho kontinentu. Myslím, že stojí za to fenomén emigrace v celé jeho šíři prozkoumat. (Psáno pro Polygon, Curych, a Střední Evropu, Praha) Věnováno mé ženě Libušce, s díky za statečnou podporu v nesnadných životních etapách a bavorské rodině Inge a Waltra Hertricha ze Schwabachu za přijetí pod střechu, za pomoc při prvních krocích v neznámém terénu a za trvalé přátelství. Za kritické společné přemýšlení a nejednu ideu děkuji prof. MVDr. Ivo Kunštýřovi z Hannoveru a paní Michaele Swinkels-Novákové z Achelu v Belgii. Zdroje: (1) P. Tigrid: Politická emigrace v atomovém věku, Index, Köln am Rhein 1974 (2) Z. Sládeček: Struktur und Programm des tschechischen und slowakischen Exils, Veröffentlichungen des sudetendeutschen 84 POLYGON 1/2002 [pageend86]Archivs in Fides-Verlagsgesellschaft, München 1976 (3) L. Formanové, J. Gruntorád, M. Přibáň: Exilová periodika, Libri prohibiti, Ježek, Praha 1999, ISBN 80-85996-24-3 (4) Libri prohibiti, 110 00 Praha 1, Senovážné nám. 2 (5) Češi za hranicemi na přelomu 20. a 21. století, str. 213-222, Sympozium o českém vystěhovalectví, exulantství a vztazích zahraničních Čechů k domovu, Karolinum, Univerzita Karlova v Praze, Praha 2000, ISBN 80-7184-932-4 (6) Z. Jirásek, M. Trapl: Exilová politika v letech 1948-1956, Centrum pro československá exilová studia, Univerzita Palackého, Olomouc 1996, ISBN 80-900965-3-0 (7) P. Tigrid: Kapesní průvodce inteligentní ženy po vlastním osudu, str. 210-211, Odeon, ISBN 80-207-0149-4 (8) K. Kaplan: Nekrvavá revoluce, str.168-80, Sixty-Eight-Publishers, Toronto 1985, ISBN 0-88781-157-4 (9) R. J. Hoffmann: Zur Aufnahme der Flüchtlinge aus der CSR in der US-Zone Deutschlands nach der kommunistischen Machtergreifung vom Februar 1948, str. 9. Bohemia, Zeitschrift für Kultur der böhmischen Länder, Band 36, Heft 1, Oldenburg Verlag, München 1995, ISSN 0523-8587 (10) B. Kuras: Češi na vlásku, příručka národního přežívání, str.175, Baronet, Praha 1999, ISBN 80-7214- 259-3 (11) K. Kaplan: Nekrvavá revoluce, str. 226 (12) P. Kosatik: Fenomén Kohout, Paseka, Praha, Litomyšl 2001, ISBN 80-7185-372-0 (13) K. Kaplan: Nekrvavá revoluce, str. 204, 205, 206 (14) Zločiny komunismu. Stovky zmařených lidských životů, statisíce rozbitých rodin, Mladá fronta DNES, mimořádná příloha, 25. února 2001 (15) Fialová, P„ Horská, M., Kucera, E., Mauer, J., Musil, M., Stloukal: Dějiny obyvatelstva českých zemí, str. 343, Mladá fronta, Praha 1996, ISBN 80-204-0283-7 (16) M. Kundera: Nesnesitelná lehkost bytí, Sixty-Eight-Publishers, Toronto, ISBN 0-88781-146-9 (17) P. Tigrid: Jací jsme, když je zle, Svědectví č. 46, ročník XII., 1973 (18) J. Diamant: Psychologické problémy emigrace, Matice cyrilometodějská, 233. publikace, Olomouc 1995 (19) M. Kabela: Psychické problémy emigrantů. Češi za hranicemi na přelomu 20. a 21. století, Sympozium o českém vystěhovalectví, exulantství, Praha 2000, str. 112-123 _ (20) A. Mešťan: Česká emigrace, český exil a česká exilová literatura, Slovanské historické studie 23, str. 251-257, Praha 1997 (21) V. Černý: Paměti, Sixty-Eight-Publishers, Toronto 1983, ISBN 0-88871-09R (22) Slabotínský: Do exilu s převaděči, Prameny a studie k dějinám československého exilu 1948-1989, Ustav pro soudobé dějiny AV ČR, Sv. 3., Prius, Brno 2000 (23) V. Škutina: Útěky železnou oponou, Reportér, Curych (24) P.Kosatik: Ferdinand Peroutka. Pozdější život (1938-1978), Praha, ISBN 80-7185-294-5 (25) J. Beyer: Not und Tugend. Leben im Vorfrieden. Schwabach 1945-1950, Stadt Schwabach 1994 (26) A. Funk: Die Vertriebenen im Landkreis Schwabach in: 100 Jahre Landkreis Schwabach (1862-1962). Ein Heimatbuch. Im Auftrag des Landkreises v. W. Ulsam, Schwabach 1964 (27) L. Paukertová: Několik základních údajů o odchodech z Československa 1948- 1991. Češi za hranicemi na přelomu 20. a 21. stol., str. 25-31, Sympozium o českém vystěhovalectví, exulantství a vztazích zahraničíich Čechů k domovu, Karolinum, Univerzita Karlova, Praha 2000, ISBN 80-7184-932-4 (28) Bundesanstalt für Anerkennung ausländischer Flüchtlinge, Statistische Daten (29) Daten des Gesundheitswesens, Schriftenreihe des Bundesministeriums für Gesundheit, Band 122, Ausgabe 1999 (30) O. Filip: Wie die Tschechen bei uns leben, Frankfurter Allgemeine Zeitung 29. November 1986 (31) Asyl im Blick, Bundesamt für die Anerkennung ausländischer Flüchtlinge, Stand Jahr 2000 (32) Příruční slovník naučný, Academia, ČSAV, Praha 1967 (33) F. Kautman: Naděje a úskalí českého nacionalismu. Viktor Dyk v českém politickém životě, Česká expedice, Praha 1992, ISBN 80-85281-28-7 (34) A. Brousek: Podivuhodní kouzelníci. Čítanka českého stalinismu v řeči vázané, Rozmluvy, England, ISBN 0-946352-39 (35) H. Arendt: Původ totalitarismu, str. 45, Edice Oikumené, Praha 1996, ISBN 80-86005-13-5 (36) I. Lukeš: Československo mezi Stalinem a Hitlerem. Benešova cesta k Mnichovu, Prostor 1999, ISBN-80-7260-015-X (37) V. Čermák: Mluv a piš tak, jak ti zobák narost, Polygon 5+6/1999, Zürich (38) J. Beneš: V exilu se nám zastavily hodiny, Lidové noviny, 23. 3. 2001 (39) Statistisches Bundesamt, Zweigstelle, D-53029 Bonn ■ POLYGON 1/2002 85 [pageend87]ČESKÉ ANOMÁLIE TOMÁŠ KRYSTLÍK Česká republika v přepočtu na počet obyvatel vyváží nejvíce elektřiny ze všech států Evropy, v absolutním objemu je pak na druhé příčce za Francií. Loni vyvezla 19,2 % své domácí spotřeby. K čemu tedy potřebuje Temelín, když by po jeho zapojení do sítě musela vyvézt již plných 41,3 % své celostátní produkce elektřiny? Již dnes pracují dvě tepelné elektrárny a jeden větší povrchový uhelný důl pouze pro export. Neblahé následky pro životní prostředí jsou zřejmé. Mluvčí Českých energetických závodů (ČEZ): „Předpokládáme, že se nám podaří získat větší podíl na domácím trhu a nárůst vývozů by pak nebyl nijak dramatický“. Co to je za nesmysl, když ČEZ má prakticky monopol? Potřebuje snad téměř stagnující hospodářství ČR více elektřiny? A co devastace životního prostředí, když ČEZ neuvažuje o likvidaci elektráren tepelných po zapojení temelínské elektrárny? Aero Vodochody, továrnu vyrábějící české školní a bitevní letouny L-159, má v rukou americký Boeing. Ministr obrany Tvrdík: „Z dosavadních poznatků se letoun L-159 jeví s určitou nadsázkou jako nebezpečnější pro své uživatele než pro potenciálního nepřítele.“ Také posouzení kvality! Po robotu Karla Čapka vešel v mezinárodní známost další český výraz semtex ze Syn- thesie Semtín. Podle spolehlivých odhadů odeslala ČSSR do Libye v letech 1974 až 1980 960 tun semtexu, chemicky neoznačkované trhaviny, která není zachytitelná detektory na letištích. Tři sta gramů semtexu stačí ke zničení velkokapaciního letadla. Dvě a tři čtvrti tuny prodal Kaddáfí IRA, v roce 1994 si zástupci radikální frakce IRA-INLA zakoupili v Plzni nespecifikované množství semtexu přímo. Ten už snad byl označkovaný, protože semtex se prý značkuje již od roku 1991. Že semtex bude mít v rukou také AI Kajda, se považuje téměř za jisté. Postoj výrobce se nezměnil: „Za zneužití čehokoliv není odpovědný výrobce, ale ten který sám zneužívá.“ V září zveřejnilo ministerstvo obrany materiál s názvem Reforma armády České republiky, kde není ani slovo o tom, jak by mělo vypadat české vojenské letectvo, kolik by mělo mít letadel, jakého typu a podobně. Nevěděl to ani ministr obrany Tvrdík: „Nechtějte po mně slyšet konkrétní čísla, zatím to nevíme.“ Vláda ovšem chce koupit stíhačky za sto miliard korun. Proč chce vojsko koupit něco, o čem neví, zda to bude potřebovat? ,Jde o vládní zakázku,“ odvětil ministr obrany vyhýbavě. Z pěti zájemců o dodávky stíhaček čtyři (Lockheed Martin, Boeing, Dassault a Eurofighter) odstoupili, znechuceni jednáním české vlády silně zavánějícím korupcí. V soutěži zbyl švédský Gripen britsko-švéd- ského konsorcia British Aerospace-Saab. Podle vlády odpadly ony firmy kvůli tomu, že nebyly ochotny dodat materiály v češtině a neakceptovaly budoucí platbu v českých korunách. Původní soutěž na koupi nadzvukových letounů vláda změnila na koupi nových nadzvukových letadel. Tím automaticky byly vyřazeny obě americké firmy a francouzský Dassault. Eurofighter by vyhovoval, leč Zemanova vláda jednala s jeho výrobcem pouze jedinkrát. Indicie svědčící o korupci vlády jsou zřejmé. Ministerstvo školství vypsalo zase soutěž na dodávku počítačů do škol a na jejich připojení k internetu za cca. 4,5 miliardy korun. Do soutěže se přihlásilo šest zájemců, pět z nich ministerská komise vyřadila pro formální chyby. Firmě Contactel například chybělo razítko na dně krabice, ve které svou nabídku odevzdala, navzdory tomu, že byla prelepená včetně dna lepicí páskou na konci orazítkovanou. Nepomohlo ani odvolání k Úřadu pro hospodářskou soutěž, ten dal za pravdu ministerstvu. Co se vše neudělá pro to, aby vyhrála spřátelená firma! Další česká pitomost. Advokát Miroslav Ťupa při vstupu do budovy Obvodního soudu pro Prahu 10 zavtipkoval při prohlídce své aktovky k členům justiční stráže: „Zbraň u sebe nemám, jen sněť slezinnou a semtex.“ Rázem putoval na policii a po výslechu byl obviněn ze šíření poplašné zprávy se sazbou 86 POLYGON 1/2002 [pageend88]odnětí svobody od jednoho do pěti let (obvinění bylo nakonec po určité době staženo). Justiční stráž, navzdory tomu, že Ťupu do budovy nepustila a policie si jej i s jeho svršky, kde měl mít ukryt semtex a antrax, odvezla a ihned nechala vyklidit budovu s tím, že je v ní bomba. Ke svému geniálnímu tahu se nechce vyjádřit s poukazem na povinnou mlčenlivost. Zde se bohužel nikdo nemůže vymluvit na ono známé „my nic, to oni nahoře“. Hloupost Čechů začíná právě zde! Český ministr zahraničí, spolupracovník StB, Kato-Kavan se rozhodl stát se předsedou Valného shromáždění OSN pro období 2002 až 2003. Vláda, aniž se poradila s parlamentem, vyčlenila na podporu jeho kandidatury 113 milionů korun z peněz daňových poplatníků. Smrt tří vojenských pilotů v posledních dvou letech zavinily prý nekvalitní výškomě- ry, na jejichž výběr měla údajně vliv korupce. Kontrakt na jejich dodávku byl podepsán, aniž někdo spatřil alespoň prototyp, armáda jeho vlastnosti ani později nevyzkoušela. Ale jako příčina havárií se smrtelnými důsledky se také nabízí cosi mnohem jednoduššího. Vojenští piloti byli v letectvu Varšavského paktu zvyklí měřit a udávat výškovou polohu v metrech, kdežto v NATO a v civilním letectví na celém světě se výška udává ve stopách. A nové výškoměry byly již ve stopách. Nebyli-li piloti dostatečně precvičení z metrů na stopy, mohli občas létat nevědomky v trojnásobně nižší výšce - obzvláště za vypjatých letových situací mohlijednat bez přemýšlení. „Mimochodem, moje první setkání zde na Slovensku bylo s Magdou Vašáryovou, a ta mi řekla: ,No, pane Železný, teď už můžete být i prezidentem.“ V Česku totiž vězení patří ke kvalifikaci, ale já to mé nechci dramatizovat, byla to jen krátká epizoda,“ skromně prohlásil generální ředitel TV Nova Vladimír Železný na besedě v Bratislavě. Česká vláda odmítá zveřejnit smlouvy s Fal- konem, společností, která dostane od ruské vlády 50 miliard korun ze stomiliónového dluhu České republice, které ovšem zaplatí jen miliard dvacet, a tím bude dluh bývalého SSSR vůči ČR umořen, a s ruskou vládou o okolnostech tohoto umoření. V prvním případě, s Falkonem, jde podle ministra financí Rusnoka o tajemství obchodní, v druhém o to, že se vlády na utajení dohodly. Podle zákona vydává seznam utajovaných skutečností vláda. Ale v seznamu utajovaných skutečností na internetu dotyčná smlouva není. Vláda tedy protiprávně utajuje mezistátní smlouvu! ■ 0 par t aj íc h a ek o l o g ii LUDĚK FRÝBORT Předesílám hned, že se následujícími řádky nebudu otírat o stav věcí českých, nýbrž zůstanu na své domácí, německé půdě. Ono to tam také někdy umí být poučné. Radovával jsem se svého času, když ve volbách zvítězila partaj mého srdce a rmoutil jsem se naopak, když nevyhrála, ale jak čas jde, čím dál víc mě tato hnutí citů opouštějí. Kdo vyhrál dnes, prohraje příště a naopak, stejně jako v případě fotbalu není v politice žádného věčného mistra ligy. Navíc ztratila mnoho na své poutavosti, když před tuctem let zpráchnivěl a do hrobu se propadl poslední velký věroučný systém. Ještě máme své drahé partaje, ale nehledíme-li na ně okem fotbalového fandy, zjistíme, že rozdíl mezi nimi stále víc mizí. Ještě ze starého zvyku se hlásí k levici či k pravici, užívají takové či onaké rétoriky, ale pryč je čas, v němž nabízely každá jiný recept na šťastné zítřky. Světaspásné recepty se obrátily v nic a v holou směšnost, takže kterékoli slavně zvítězivší partajnictvo nakonec sedí nad touž hromádkou daňových příjmů, zjišťuje, že na zaplacení účtu v politické hospodě to nestačí a přemýšlí, má-li do jejího futra zatnout sekyru, nebo raději, ouvej ouvej, začít konečně šetřit. Ó, oč snadnější je vymyslet návod na správný chod vesmíru než najít groše na provoz všedního dne! Snad jen, kdybych ve své nepatrnosti směl slavnému státnictvu do jeho věcí mluvit, pověděl bych mu, že by si mohlo značně ulehčit život, kdyby se vystříhalo pokušení vychloubat se plody dobře běžící konjunktury, když POLYGON 1/2002 87 [pageend89]mu ji náhoda přinese pod nos, protože tak by se ušetřilo rozpaků a nejapných výmluv, až plody uvadnou a konjunktura se obrátí v recesi. Kdyby měla kterákoliv partaj nejen trochu poctivosti, ale i předvídavého rozumu, musela by sdělit voličstvu - nikoli, milí občané, nikoli, naši drazí příznivci i protivníci, neslibujeme vám, čeho nejsme schopni. Konjunkturám, produktivitě, zaměstnanosti, akciím, burzám a takovým věcem umíme poroučet zrovna tak jako kdysi komunista větru dešti; to jediné, čím může politika svému hospodářství prospět, je plést se do jeho záležitostí co nejméně. Avšak taková partaj ještě nebyla založena. Ba, šedivý a nezajímavý je pohled na partajní divadlo a nedivil bych se nic, kdyby vzdálenější budoucnost přinesla západnímu světu typ demokracie, který by se bez partají obešel. Ale nejsa slepým mládencem zanechám prorokování. Ještě že občas nastanou situace, pro něž v partajních kuchařkách není návod. Semlela se totiž v německém parlamentu pozoruhodná patálie, která ještě neskončila a asi jen tak neskončí. Možná dokonce, že jí začíná jakési nové dějství politického divadla, třebaže je lepší zůstat s takovými výroky opatrný. Staloť se, že přišel signál zpoza Atlantiku... nu, ne že by Američané nemohli v tom Afghánistánu dát ani ránu bez německých regimentů, ale aspoň vůli je třeba ukázat v těchto dnech. Jednotu a semknutost. Projevila se nutnost vyslat k tomu účelu určitý počet ozbrojenců do té vzdálené země, čímž okamžitě započal náramný tanec. Počet byl určen na necelé čtyři tisícovky, řeklo by se, že to není tak moc na zemi, která ještě před pár tucty let dokázala válčit s celým světem, ale ukázalo se, že ani tak skromný příspěvek není snadné posbírat v kasárnách Bundeswehru. Vojáčci-bažantíci to být nesmí, jelikož toho z řemesla válečného moc nepochytili a běda, kdyby se některému z nich něco přihodilo; řemeslní žoldnéři sice nějací po ruce jsou, ale není jich mnoho a jejich vyslání bude stát peníze, což je obtížné v časech, kdy v státních truhlicích šramotí myši. Ke všemu je celá německá armáda špatně vyzbrojená, špatně financovaná a vůbec slouží spíš k plnění jakýchsi plánovacích numer než k účasti na vřavě válečné. Ale to by se všechno nějak překonalo a jakýstakýs kontingent by se s úpěním a skřípotem zubů do té afghánské mely nakonec vyslal. Do toho však zazněl nesourodý tón. Neboť přece jen ještě máme někoho, kdo se občas postará o obveselení: naši drahou stranu Zelených. Už dávno to sice není ten mladistvě neposedný spolek, plný chuti se vzbouřit i proti přitažlivosti zemské, už narostly někdejším rebelům třaslavé úřednické podbradky a kdo kdysi protestoval proti konzumní společnosti, hledí si dnes se zaujetím svého poslaneckého platu. Ale něco z těch dnů přesto zůstalo na dně zelené duše. Pacifismus, zásadní odmítání násilných řešení, nastavování druhých tváří, nekonečná důvěra v možnosti vyjednávání s jakýmkoli lotrem. Jen s potížemi a nepřesvědčivě sehnali zelení vůdcové nakonec své ovečky do poslušného stáda, protože nesehnat je, byl by to konec jejich ministerských kariér. Kdybych opět směl radit, pravil bych - zůstávej v opozici, kdo máš srdce rebelantské, a necpi se do vládních koalic, v nichž ti sice může kynout ministerský příjem, ale jinak už nic než vystřízlivění, šedivá starost o rozdělení daňové hromádky a úpadek do nezajímavosti. Kdoví jak to teď bude dopadat s německými Zelenými. Octli se v neřešitelném dilematu: čím víc si chtějí udržet politické moci, tím méně si mohou dovolit trvat na principech, z nichž jejich hnutí vyšlo. Jenže upustivši od nich, stávají se zbytečnými a ti, kteří hledají protest, rebelii a prosazování radikálních, byť nereálných cílů, se od nich odvracejí. Je velmi nejisté, jak dlouho ještě budou zasedat zelení zástupci v německém parlamentu. Přitom..., ne že bych Zelené miloval nebo je dokonce volil. Na to si příliš dobře vzpomínám na čas jejich vzniku. Byl poznamenán vášnivým protestem vůči všemu vlastnímu, západnímu a zejména americkému, kdežto jakkoli očividný hřích, ba zločin sovětského bloku byl přijímán s chápavou sympatií a za pokřiku, že nejdřív musíme vyjmout trámec z vlastního oka. Od těch dob nemám rád řeči o trámcích v oku, jelikož mi znějí účelovým pokrytectvím. Také že se Zelení okamžitě do pokřiku zapojili, kromě chóru protiatómového a vůbec ekologického i pacifistickou píseň zapěli, ovšem jen pokud se týkala například Vietnamu nebo jiných vojenských akcí Západu. Na ty z opačné strany už tak choulostiví nebyli. Až se mi... nu, snad jsem byl se svou zkušeností zpoza ostnatých drátů příliš 88 POLYGON 1/2002 [pageend90]podezíravý, ale až se mi jaksi zdálo, že to není zpěv jejich vlastní ekologicko-levicové duše, nýbrž součást kýmsi odkudsi odborně řízené kampaně za oslabení Západu. Těžko vědět. Na slavné Mírové hnutí například s jeho holubičkami a velikonočními pochody se závislost na KGB provalila. Na jiné spolky zatím ne, což ovšem neznamená, že žádná nebyla. Ale to všechno už lze psát v čase minulém. Jako by s odezněním konfrontace Západu s Říší zla ztratila páru v kotli i zelená mašinka. Její projev neměnné vychází z podmínek studené války a začíná už znít anachronicky. Stále ještě bouří proti jaderné energii, ale dávno už se z něj vytratila jakákoli věcnost, nabyv charakteru rituálního zaklínání. Ostatní ekologie, čímž rozumějme poctivou starost o přírodu a přirozené životní podmínky, se ze zeleného arzenálu vytratila úplně a naskýtá se otázka, jestli v něm vůbec kdy byla; jestli se všechny ekologické řeči nevedly, jen pokud se jimi dal způsobit nějaký škrábanec na obrázku Západu. Stále ještě odpírá násilí a nastavuje druhé tváře, ale co vypadalo věrohodně v případě Vietnamu, Grenady a takových patálií, skřípe divným neladem dnes, kdy se svět spojuje v zápase protisílám teroru. I dosti prostá duše chápe, že postát v minutě k tomu účelu nepostačí a že někdy, jakáž pomoc, je pár facek nejúčinnější argument. Stačilo dvanáct let a ze zelené štiky v politickém rybníce se stal nehybný, plísní a mechem obrostlý kapr bahňák. Nevymyslili si Zelení dost rychle něco nového, čím by mohli zapůsobit na občanský názor přítomného času, lze jejich další osud odhadnout: Ještě jednou, ještě dvakrát se jejich ovečky v zájmu udržení ministerských židliček dají sehnat do prskajícího, ale přece jen kladně hlasujícího houfce. Potřetí už se nedají, houfec se rozeběhne, část oveček přejde k rudému pastýři, který v podobě postkomunistické strany PDS dovede daleko znivěji zahrát na ideologickou píšťalku a oslovit tak k extrémnímu levičáctví tíhnoucí část zeleného publika. Část se jich sektářský zabarikáduje v poslední obrané dávno vyčichlých svátostí, část jich řekne - vlezte nám s celou politikou na záda a věnují se vlastním záležitostem. Není nepodobné pravdě, že až pětkrát, desetkrát napadne a roztaje sníh, zelená rostlinka pod ním bude ležet uvadlá. A bude to škoda. Zelení uvedli - i když možná ne zcela bez postranních myšlenek - ekologii jako téma na politickou scénu. Stal by se hřích, kdyby z ní jejich oslabením u- stoupila nebo dokonce zmizela. Je celkem vedlejší, který advokát přírodu a životní prostředí před soudem dějin zastupuje, ale ať to budou nadále Zelení nebo po nich převezme obhajobu někdo jiný, měl by ji postavit na něčem jiném než na dávno vyčpělých schématech Brežněvova času. Do třetice se osmělím vyslovit některá doporučení. • Jak již mnohokráte řečeno, kdo chce ve věci životního prostředí opravdu něčeho dosáhnout, nevystačí si s pouhým pokřikem o tom, co všechno nechce, proti čemu ze zásady je a čemu hodlá nastavovat nohu, nýbrž se bude muset vyslovit a přesnými čísly nestranné, žádné ideologii nepoplat- né analýzy doložit, co tedy místo toho chce a jak toho míní dosáhnout. • Bude muset opustit nesmyslnou, člověku i přírodě nepřátelskou představu o lidském tvoru jakožto jejím apriorním škůdci, jejž by bylo nejlépe vyhubit. Jelikož to z různých důvodů nejde, tedy jej aspoň omezit, z přírody vypudit, přiškrtit zákazy a naschvály, udusit daněmi. Naopak. Jakákoli konstruktivní ekologická politika bude muset chápat člověka a přírodu jako partnery. Najít v přírodě místo pro člověka a v lidském konání místo pro přírodu. • Zříci se nejednoho módního pokrytectví, především toho, které vyhlašuje zámožnou společnost za nepřátelskou životnímu prostředí, kdežto v chudobě a asketickém odříkání vidí jeho záchranu. I zde je tomu přesně naopak; prosté rozhlédnutí po současném světě každému ukáže, v kterých jeho koutech je životní prostředí už nadobro zničené, vypasené a vypálené, a kde se bez větších problémů obojí snese, vysoký životní standard s lesy a loukami, se zvěří v nich i rozličným ptactvem nebeským. Budiž vyslovena ta nezvyklá, ale pra vdivá věta: největším nepřítelem přírody je lidská chudoba. Kdo tíhne k sebe- mrskačské askezi, tomu lze poradit, aby se uchýlil do skalní poustevny a živil se tam sušenými kobylkami; do politiky jakožto POLYGON 1/2002 89 [pageend91]návod veškerenstvu aby to však netahal. Tolik kobylek zase na světě není. • Ekologické myšlení se bude muset vymanit ze svého konzervativismu v nejpravějším smyslu toho slova. Nikoli návrat do rustikální babičkovské idyly, která ostatně nikdy neexistovala, nýbrž stálý vývoj je zákonem světa a co jde proti němu, nemůže neztroskotat. Kdo například chce, aby nám auta nesmrděla pod nos a nedělala neplechu v atmosféře, nedojde svého cíle jejich zakazováním a děláním různých naschválů, nýbrž vývojem motorů, které budou smrdět méně nebo dokonce vůbec ne. 1 zde je možno vyslovit jednu o- becněplatnou zákonitost: vyšší stupeň dokonalosti může být dosažen pouze dalším rozvojem stávajícího, nikoli jeho potlačováním a vymýšlením různých extra nových cest. Dějiny již dostatečně prokázaly, že veškeré v myslích opravců světa vylíhlé cesty vesměs vedou do... řekněme do prázdna. • Kámen mudrců, který rozhodne, bude-li naše civilizace pokračovat dál, nebo zanikne a s ní i veškerá příroda, se nazývá energetika. Buď vyvine západní člověk - a žádný jiný to neudělá za něj - nevyčerpatelné, finančně dosažitelné a životní prostředí nezatěžující zdroje energie vyššího typu, nebo se během nejbližších desítiletí octne ve velmi pozdním honění by- cha. V té věci je nutno povědět: energetický bych nebude dohoněn pomocí větrníčkú, slunečníčků a jiných drahých, ale neúčinných hraček, nýbrž uvedením v provoz principů mnohem složitějších, nacházejících se zatím v laboratorním stadiu, fa- derná energie není závěrečnou fází toho vývoje, ale aspoň stupněm, jejž nelze přeskočit ani obejít. Ekologie, nechce-li být svým vlastním účelem, jak se již pohříchu do vysoké míry stalo, nesmí tento vývoj brzdit, nýbrž podopořit a uspíšit. Co se rizik jaderné energie týče, měli by o nich vyslovovat soud odborníci toho oboru, ne nadšení, ale nevědomí a konkrétní znalosti si zakazující amatéři. • A když už byla několikrát řeč o západním člověku a jeho civilizaci, povězme si ještě, že se budeme muset zprostit i jiného módního, ale nepravdivého názoru: že je západní civilizace vinna všemi maléry světa. Místo toho si dopřejme trochu sebevědomí, jak si jej bez zábran dopřávají kultury jiné, ve vztahu k životnímu prostředí daleko destruktivnější. fsme lidé Západu a náš způsob, i kdybychom nechtěli, ovlivňuje život této planety v míře dosud nikdy v dějinách nevídané. Tento proces s sebou přináší i mnohé zneklidňující jevy, ale nepostačí nad nimi pokrytecky kývat ukazovákem, nýbrž musíme svou dějinnou výzvu přijmout. Být rozdílečem rozvojových almužen jí natrvalo nepostačí.. Dalo by se pokračovat ještě dál ve výčtu toho, co by muselo podniknout ekologické hnutí budoucnosti, kdyby ji chtělo opravdu kladně ovlivnit, ale doplniž si jej každý podle svého nezávislého, z vlastních zkušeností a znalostí vyplývajícího názoru, neboť jiný nemá valnou cenu. Jest se pouze obávati, že naše rozmilá, předčasně zestárlá, ministerských židliček víc než všeho životního prostředí si hledící partaj Zelených patrně nebude politickým ořem, na němž západní civilizace dorajtuje k stavu, v němž bude dost místa pro přírodu i pro člověka. Škoda, že se kdy toho tématu tak sebejistě chopila, vnesla do něj levičácké, protizápadní a jiné dobové módy a tím jej zpackala. Jiní jej budou muset od ní převzít; a času k dalšímu promarnění již není. ■ . VAŽTE SI LIDÍ, KTEŘÍ VÁM ŘEKNOU, ŽE JE VÁM CÍTIT Z ÚST. JSOU TO VAŠI NEJUPŘÍMNĚJŠÍ PŘÁTELÉ Vladimír Davydovski 90 POLYGON 1/2002 [pageend92]PŘIPOMEŇME SI. MUŽ, KTERÝ PŘÍLIŠ VĚDĚL V procesu s bývalým příslušníkem BIS (Bezpečnostní a informační služba = česká kontrarozvědka - poznámka redakce Polygonu) Romanem Hrubantem vypovídali minulý týden poslední tři svědci. Pro zpravodajce tak končí více než dvouletá anabáze, při které čelí evidentně vykonstruovaným obviněním za podvody, vydírání a zpronevěru. Sedmnáct měsíců strávil ve vazbě. Okolnosti Hrubantova případu vzbuzují od počátku nejvyšší podezření. Všechny dostupné důkazy svědčí totiž o tom, že jde o pomstu na člověku, který zkřížil plány mocných. Okolnosti jsou zhruba známé. Koncem roku 1997 dostal důstojník Hru- bant od tehdejšího šéfa BIS Karla Vulterina přísně tajný úkol: zjistit, kudy se ze služby unikají informace využívané pak politiky opoziční ČSSD k politickým tahům. Hru- bant po třech měsících sepsal zprávu, podle níž za úniky zřejmě stojí příslušníci ekonomického výboru BIS Tomáš Kadlec, Martin Hejl, Ivan Tříska a šéf školicího střediska v Zastávce u Brna Petr Zeman. Krátce nato v létě 1998 se sociální demokraté dostali k moci a čtyři podezřelí donašeči byli ihned katapultováni do nejvyšších míst v bezpečnostních složkách republiky. Naopak inspekce BIS začala pracovat na údajné trestné činnosti Hrubanta. Po roce jej pak vyšetřovatel Martin Pavlík obvinil z podvodu a vydírání (poté sám povýšil z funkce běžného vyšetřovatele na post zástupce ředitele Úřadu vyšetřování České republiky). Proces s Romanem Hrubantem začal letos v únoru. Okamžitě vyšlo najevo, že o údajné trestné činnosti obžalovaného důstojníka neexistuje žádný skutečný důkaz. Čtyři z pěti korunních svědků proti němu učinili svou výpověď v době, kdy sami byli stíháni za různé zločiny. Pátý je notorickým dlužníkem, který splácí půjčky dalšími vypůjčenými penězi a během tří let tak jeho dluh vzrostl z tří set tisíc korun na čtyřicet milionů. Tito lidé tvrdí, že je Hrubant jako „všemocný důstojník BIS“ vydíral. Kromě svého vlastního svědectví však ani jeden z nich nemá o Hru- bantově vině žádný důkaz. Při posledním stání přiznal šéf inspekce BIS Jan Panaš ve velmi nervózní výpovědi, že „echo“ o trestné činnosti Hrubanta dostal od Jiřího Gregora z Útvaru pro odhalování organizovaného zločinu. (Mimochodem - Gregorovým blízkým přítelem je Josef Doucha, bývalý policista a nyní člen advokátní kanceláře pracující pro vládu Miloše Zemana.) Rok po Gregorově upozornění našla inspekce podvodníka Ladislava Buriana, který v září 1999 vypověděl, že jej k podvodům donutil Hrubant a pak mu všechny ukradené peníze odebral. Protože policista obvinění popřel, a stálo tudíž jen slovo proti slovu, inspekce uvěřila Burianovi. Proč? Jak to, že inspekce dala v důvěře přednost podvodníkovi před důstojníkem s desetiletou praxí a vynikajícími pracovními referencemi? „Spravedlnost si nevybírá, víc vám neřeknu,“ odvrací se na chodbě soudu Panaš a třesoucími prsty si zapíná knoflíky u kabátu. Po něm vypovídal Hrubantův nadřízený Jahodář: ,Jsem přesvědčen o jeho nevině. Byl to výtečný zpravodajce. Asi někde sáhl do vosího hnízda,“ říká, ale konkrétní být nechce. -js- (Respekt, 52/2001, kráceno) ■ POLYGON 1/2002 91 [pageend93]EVROPSKÁ UNIE A MALÉ STÁTY Rozhovor s docentem Dr. Rudolfem Kučerou, CSc., ředitelem Ústavu politologických studií Fakulty sociálních věd Univerzity Karlovy, vedoucím Institutu pro středoevropskou kulturu a politiku v Praze a vedoucím redaktorem revue Střední Evropa. Ptal se Ladislav Josef Beran (otázky jsou vytištěny kurzívou). Navazuji na vaše vystupování a publikování zaměřené na Evropskou unii a jmenovitě na Váš článek „Malé národy a státy by se měly chtít stát součástí velké evropské federace“ („Střední Evropa“, č. 108). Zmiňu- iete tam Jospina a jeho výroky o politické architektuře Evropy jako federace národních států. Byla by to krásná představa. Ale do- oosud se naproti tomu setkáváme se stále výraznějším evropským centralismem, což é protiklad federalismu. O rostoucím centralismu v EU lze sotva mluvit. Základem unie jsou stále národní státy, které společně konstituují evropské instituce. Evropský parlament je sestavován na základě přímých voleb, je to tedy instituce zcela demokratická. Rozhodující noc v EU si stále udržuje Evropská rada, :edy kolegium šéfů vlád, ostatní instituce sou jí podřízeny, projevuje také nechuť předávat parlamentu více kompetencí, íednotliví komisaři jsou stále ještě navrhováni národními vládami, a pak jsou schva- ováni nebo neschvalováni Evropským parlamentem. Politiku v EU určují stále ještě národní státy a nikoli jedno centrum, pznačované za „Brusel“ - údajné sídlo entralismu. Zmíněný Jospinův výrok vy- '.ývá k pokračování pozvolné výstavby evropského federalismu, což i já považuji 'a jedině možný a realistický směr. Co se těkde označuje jako byrokratický centralismus, to je jen část života Unie, to je Komise a jednotlivé sekretariáty a úřady, které sídlí v Bruselu, které vydávají určitá doporučení a regule. Ale tím vlastně uskutečňují rozhodnutí jednotlivých evropských organizací, parlamentu a rady. V dosavadních federacích předaly členské státy části své suverenity spolku, centru, ale byly to části, kterých se mohly vzdát, aniž by jejich samospráva utrpěla újmy; tedy obrana, zahraniční politika, měna, clo. Do ostatních záležitostí se centrum nemíchá. Tak to vidíme v podstatě v Německu, Švýcarsku, ve Spojených státech. EU ale vznikla jaksi obráceně. Na jejím počátku nestojí politický, tedy volný svaz, nýbrž Montánní unie, čili hospodářsko technická organizace. Počátek EU, tedy Montánní unie, spočíval také v politické vůli, její členové jí právě tak odevzdali část své suverenity ve prospěch větší efektivity společného hospodářství. Toto předávání suverenity pak pokračovalo pozvolným vývojem, tak jak členské státy a politické a hospodářské okolnosti k tomu dozrávaly. Nyní už EU po četných předcházejících krocích dospěla až ke společné měně. Nemám dojem, že by v ní technicko-hospodářská opatření převládala nad politickými. Mnozí EU vytýkají, že chce vše řídit až do konkrétních záležitostí, že nezůstává na rovině záležitostí federace, jak jsme u klasických federací zvyklí, že se snaží poruč- níkovat až do detailů. Pár příkladů pro ozřejmění: Setkal jsem se ve Francii s případem, 92 POLYGON 1/2002 [pageend94]že obec, jejíž vodárenská síť je napájena tou nejlepší pramenitou vodou ze skal, upravuje v posledních letech svoji vodu chemicky desinfekčně. Ta dříve vynikající voda se už nedá pít, má chuť po chemikáliích jako ve velkoměstě. Obecní správa na dotazy informovala, že je nucena vodu upravovat podle předpisů EU. Nebo v údržbě silnic: ve střední Evropě roste na okraji silnic tráva, mnohdy vysoká a hustá, kterou je třeba pro ochranu před erozí i pro nerušený výhled kosit. Ale nyní musí okraje všech silnic kosit těžké frézové stroje, i ve stredomorské oblasti, kde podél silnice roste jen pár suchomilných kytiček, které ani nenarušují půdu ani neruší ve výhledu, protože je to předpis EU. Jiný příklad: má vyjít předpis, že se v restauracích smí podávat jídla nejvýš tři hodiny po jejich přípravě. Takovým předpisům rozumím tak, že byly s největší pravděpodobností vydány v souvislostí s určitou hospodářskou finanční podporou. Za podporu vyžaduje Komise EU zpravidla dodržování určitých pravidel, což je správné. Peníze se nemají vydávat jen tak „zadarmo“, má se za ně vyžadovat přinejmenším určitá disciplína. Dovedu si představit, že předpis ohledně úpravy pitné vody souvisí s podporou ji- hofrancouzského vinařství, které by bez podpory bylo finančně na dně. Komise tedy řekne, dostanete podporu, ale za to vyžaduje určité garance v kvalitě. Podobně je tomu s německými výrobci piva. V případě restaurací se zase jedná o zdravotní ochranu spotřebitele; jak známo, v hotových pokrmech, zvláště když jsou udržovány teplé, se rozmnožují baktérie, často infekční, a výživná hodnota se snižuje. V tomto obviňování z poručníkování by se nemělo rychle generalizoval, na místě je informovat se přesně o konkrétních záležitostech a jejich okolnostech. Nicméně by mi bylo sympatičtější, kdyby se o toto vše starala místní nebo regionální nebo alespoň národní samospráva. Samosprávná politická samostatnost jako důležitý výdobytek demokracie svéprávných lidí je zde takovými výnosy zkracována. V dnešním světě - a nejnovější události kolem terorismu to potvrzují - není žádný stát ve stavu postarat se o sebe sám. Ani v té základní oblasti suverenity - v zajištění vlastní bezpečnosti. Zde je mezinárodní kooperace nezbytná. A podobné lze ukázat i např. pro oblast ekonomického rozvoje a jiné sféry. Ukazuje se, že národní stát selhal. Evropská federalizace neporuční- kuje, její zásadou je naopak subsidiarita, tzn. vyšší orgán nebo vyšší rovina kooperace zasahuje, jen když ten provádějící není v stavu svoji úlohu zajistit. Přejdu na jiné téma: jako nezbytně u každé vlády, i řízení ze strany EU je do jisté míry výsledkem vlivu zájmových skupin, hospodářských zájmových svazů, tedy lobby. Mimo jiné se to projevuje v dopravní politice EU. Prosazuje se tu snaha, aby doprava surovin, polotovarů a zboží byla tak výhodná, aby se vzdálenost dodavatele neprojevovala v nákladech a tím ani v ceně. Doprava je silně subvencována. Výsledkem je zbytnělá dálková silniční doprava a její plánovaný nárůst až do úplné absurdnosti. Se všemi důsledky: ničení životního prostředí, znečištění vzduchu, lidské oběti dopravy, které se podle všeho budou stupňovat až k masovým katastrofám. A to do značné míry způsobuje EU svojí subvenční politikou. To vše není politikou EU, to je výsledkem dnešního charakteru výroby a vůbec hospodářství v jednotlivých státech. Žádný z evropských států není soběstačný, všechny jsou odkázány na obchod. Suroviny pro zavedené výrobky se kupují tam, kde jsou po všech stránkách nejvýhodnější, a to je často velmi daleko. Prodávají se tam, kde jsou kupovány, pokud možno bez ohledu na vzdálenost. A vyrábějí se tam, kde je nejvýhodnější pracovní síla, dnes POLYGON 1/2002 93 [pageend95]bez ohledu i na vlastní zemi, a za tím účelem se musí mnohdy daleko převážet. Tak např. Japonci vyrábějí své nissany v Irsku, Siemens vyrábí v Indii atd. a hospodářský systém, který se takto utvořil, tu rozsáhlou - a jak správně zdůrazňujete, v mnohém neblahou - dopravu vyžaduje. Tady bych apeloval ne na EU, ale na výrobce, orientovat se ve svých hospodářských aktivitách jak výrobních, tak i odbytových, opět více regionálně nebo vnitrostátně. Takový je celosvětový systém, Evropská komise je spíš tím přetíženým orgánem, od kterého všichni vyžadují nějaké organizační zásahy - a dotace na dopravu - také na její infrastrukturu, která by zmírňovala její škodlivost. Ale pro ozdravění je třeba, aby jednaly především národní vlády, neodvolávaly se ve své neschopnosti na EU. Národní vlády by musely samy zasáhnout např. do regulace nákladní dopravy. Ale ony se tomu vyhýbají a žádají to na EU. Podle mých informací vyvolává subvenční politika EU zvlášť hrůzné důsledky v dálkových transportech jatečního dobytka. Čím dál se ta zvířata prodávají, tím vyšší dotace. Tyto transporty se staly úděsným masovým mučením a brutálním mrzačením zvířat, značný podíl jich transport nepřežije následkem zranění, žízně, hladu. Ale obchod se díky subvencím EU přesto vyplácí. Za to tedy EU nemůže. Je to výsledkem obchodních poměrů. Výrobci, v tomto případě zemědělci pěstující jateční dobytek, potřebují dopravit své produkty do oblastí, kde se kupují, kde je po nich poptávka. A to je mnohdy na druhém konci Evropy. Ale těm producentům, těm rolníkům je naprosto jedno, jakým způsobem se jejich dobytek na ten druhý konec Evropy dostane. Dávejme tedy vinu těm, kdo ji skutečně mají. Ti výrobci a jejich dopravci zvířata do kamionů nacpou a nepostarají se o přiměřené podmínky jejich dopravy. Oni prostě bezohledně sledují své ekonomické zájmy. To není zájem EU, to je zájem těch konkrétních producentů. To je třeba rozlišovat. EU se naopak snaží vydávat předpisy pro ochranu zvířat. Např. poměrně přísné předpisy regulující provoz na jatkách. Ale tím se ovšem také poněkud zvyšují náklady. Aby se tomu vyhnuli, vozí například mnozí rakouští rolníci svůj jateční dobytek na jatka do Čech, kde neplatí vůbec žádné předpisy a dobytek je tam bestiálně ubíjen - ale levněji než v Rakousku či v EU. Nebo jiný příklad: Vzdor zákazům EU krmili bavorští rolníci svůj - kdysi tak zdravý - hovězí dobytek masnou moučkou, o antibiotikách atd. ani nemluvě, jen aby výnos masa stoupal. Výsledkem je nemocný dobytek a legálně neprodejné, spotřebiteli nebezpečné maso. EU se tedy naopak snaží zvířata chránit, ochránci zvířat by se místo na ni měli zaměřit na zemědělské producenty různých zemí, kteří ty hrůzy způsobují. Zakladateli sjednocující se Evropy byli velcí křesťansko demokratičtí politici Robert Schuman, Konrad Adenauer, Alcide de Gas- peri. Mezitím se většina vlád, hlavně ty nejvýznamnější, změnila doleva a vedení EU činí dnes dojem orgánu socialistické internacionály, vyjádřím-li to zesíleně. To se projevilo zvlášť bojkotem Rakouska v roce 2000 v důsledku výsledků demokraticky zcela korektních voleb a koaličních úmluv. Je tedy dnešní EU pro demokracii, jen když směřuje doleva? Za prvé, v EU jsou ještě také vlády pravicové, ve Španělsku, v Itálii, v některých německých spolkových zemích a samozřejmě v Rakousku, o kterém mluvíme. Dále: Evropský parlament není ovládán socialisty, naopak, nejsilnější frakcí je zde Evropská lidová strana, tedy sdružení křesťan- sko-demokratických, vlastně konzervativních stran. Ale máte pravdu, většinu vlád v EU dnes tvoří socialisté. Ale i ty jmenované nesocialistické jsou dosti důležité ze- ; 94 POLYGON 1/2002 [pageend96]mě v EU. Rakouskou záležitost vidím trochu jinak než vy. Samozřejmě, ona vláda byla zvolena demokraticky. Ale sdílím vážné pochyby o „svobodných“ a o Haiderovi. Jörg Haider je politikem, který některé hodnotové zásady, na nichž byla Evropská unie od svých počátků založena, především tedy odmítnutí totalitarismu, tedy fašismu, německého nacismu a sovětského komunismu a odpor proti nim, zpochybňoval. Sdílím tedy výhrady vlád EU proti němu. A nebyly to jen socialistické vlády, které se proti němu postavily, naopak, byli to též významní pravicoví politikové, kteří Haidera odsoudili, jako Aznar či Chirac a další. Vznikl tedy odpor proti tomu, aby vládní odpovědnost v jedné z evropských zemí převzal člověk, který zpochybňuje hodnotové základy EU. Co se ale týče sankcí proti Rakousku, ty zčásti odporovaly určitým pravidlům EU. Nejsem přívržencem oněch sankcí, toho, jak se EU vůči Rakousku chovala. To ale nic nemění na tom, že i podle mého mínění Haider do EU - a jejího vedení - nepatří. Ony nesympatické sankce nicméně způsobily, že Haider osobně se nestal členem rakouské spolkové vlády, že ve vládě jsou přijatelnější zástupci jeho strany. Ministryně zahraničí paní Ferrero-Wald- ner z Haiderovy strany získává stále větší mezinárodní uznání, čímž se záležitost potěšitelně urovnává. Nedávno vyhlásila zajímavou iniciativu pro regionální spolupráci středovýchodoevropských zemi (srvn. např. „Střední Evropa“, č. 108, skupina článků o regionálním partnerství, uvedená statí Rakušanů K. Daudlebskyho a R. Schuster- schitze). Je oprávněný dojem, že tato iniciativa je také reakcí na rakouskou trpkou zkušenost mezinárodně politické osamělosti v době sankcí? Snahu Rakouska dostat se z určité izolace je třeba vidět jako pozitivní pokus zpracovat neblahé čerstvé zkušenosti. Jeho projekt regionálního partnerství má určitě také příčiny, které jste zmínil, a navíc, a snad především, otázku, jakou roli budou hrát malé státy v budoucí EU. Co já vidím na EU jako negativní, jsou jiné aspekty než které jste jí vytýkal vy, tam jsem se ji naopak snažil hájit. Právě proto, že EU je konglomerátem národních států, a národní státy ovlivňují složení nadnárodních institucí, projevuje se tam opakovaně snaha těch velkých, jmenovitě Francie a Německa, majorizovat ty malé, odstrčit je od rozhodování, nepřipustit je ke klíčovým jednáním. Čerstvým příkladem je setkání ministrů zahraničí států EU v Londýně, kde se jednalo o evropské koordinaci boje proti terorismu, a kam ministři malých států vůbec nebyli pozváni. Belgický ministr zahraničí začal křičet, že tam chce také být, takže byl dodatečně pozván, a holandský ministr zahraničí prostě do Londýna přijel, aniž by se toho dožadoval. Konference v Nice byla též živým dokladem těchto poměrů, v nichž malé státy musí ostře bojovat o adekvátní zastoupení v evropských institucích. Rakousko své postavení v tomto směru velmi dobře pochopilo, a když chce hrát důstojnou roli v Unii, vidí, že je třeba spojit se s dalšími menšími zeměmi; zvlášť pro ně přicházejí v úvahu ty, které stojí v řadě kandidátských zemí. Bohužel na naší straně naráží tato velmi prozíravá snaha na malé pochopení, zatím. Tady si politikové neuvědomují, že nejde o otázky národní suverenity či otázky definice národa, že nejde vůbec o otázku nějakého obnovení rakouské hegemonie ve středo- východní Evropě, nýbrž o otázky praktické politiky v dohledné budoucnosti. Měli bychom si uvědomit, že nikdy nebudeme rovnocenným partnerem třeba pro Francii či pro Německo, ale budeme partnerem pro Rakousko, pro Maďarsko, pro Slovinsko nebo pro Belgii, Holandsko, anebo i pro ty velké - jako součást určitého uskupení malých. Je třeba, aby tyto malé POLYGON 1/2002 95 [pageend97]státy využívaly maximálně toho podílu na rozhodování, který si vydobyly na konferenci v Nice a vytvářely navíc taková spojenectví, jaké navrhuje například rakouská ministryně zahraničí. Závěrem vám předložím takové samo- rostlé téma. Mým otázkám by bylo možno vytknout rozpor: na jedné straně hovořím o socialistické orientaci politiky EU - a zároveň jí zas vytýkám, že je nástrojem jednotlivých hospodářských lobby, což je zas rysem politiky pravicové. Ale nemyslím si, že je to rozpor můj, nýbrž že taková je skutečnost, že světu vládne jakási nesvätá aliance pravých a levých sil, ve smyslu: všichni svorně, včetně socialistických politických vůdců, pracujeme ve prospěch mezinárodních koncernů a té části hospodářství, která je na ně napojena. A za to, za tuto aktivní a bezvýhradnou podporu, dostává levice volné pole působnosti v kultuře, ve školství, v propagandě, tvorbě veřejného mínění, ale před vlastním učením musí přitom propagovat ideologii absolutní vlády volného trhu, v té formě, jak Je v současnosti vedoucími hospodářskými silami prosazován; a hlavně, levice může stavět politiky a vládnout, když bude spolehlivě spolupracovat v obou zmíněných závazcích. Tato aliance, zdá se, nádherně funguje, připravovala se už dřív, ale od devadesátých let pracuje naplno. Celá sféra hospodářství, tedy výroby, obchodu i služeb, její politika, postrádá v Evropě intelektuální zázemí. V dějinách Evropy bylo samozřejmostí, že konzervativní směry byly intelektuálně, duchovně silné, ať už ve filozofii či v politických vědách a v celé kultuře, a v důsledku toho měla i praktická politika spolehlivou základnu. To se vytratilo a pravicové strany nemají dnes kolem sebe žádné intelektuální prostředí. Intelektuální pole ovládli le- vičáci, umělci, spisovatelé, političtí a sociologičtí teoretikové. Tito levičáci jsou velmi průbojní. A to jak v západní půlce Evropy, tak i ve východní; je to vidět i u nás v Čechách. I zde má levice většinu různých filozofů, novinářů, lidí v hromadných sdělovacích prostředcích. Těch skutečně pravicových intelektuálů je strašně málo; a ti se ještě ke všemu sotva mohou identifikovat s existujícími politickými stranami. Sám se považuji za pravicového, konzervativního intelektuála, ale s ODS bych nespolupracoval. Je to strašně komplikováno tím, že levice má pod kontrolou většinu médií, nebo je přímo ovládá, a to vlastně na celém světě. Je ve veliké převaze. Máme bohaté zkušenosti například i s podniky naší fakulty, se semináři, s diskusemi, veřejnými nebo přenášenými médii, třeba zčásti, ve výsecích. Pozveme například pravicově orientovaného politického odborníka, z určité politologické katedry, pověříme ho úvodní přednáškou a očekáváme, že nás bude reprezentovat a navodí přiměřenou tématiku a atmosféru. On pak ale mluví tak opatrně, abstraktně nebo nevýrazně, že se přítomní i razantní levičáci cítí být pozitivně osloveni a ovládnou diskusi. Když se ho potom zeptám, proč takhle postupoval, vysvětlí mi, že si tak musel zvyknout, většina jeho studentů i intelektuálního okolí je levičácká, takže aby pravičáci vůbec na té univerzitě přežili, uchýlili se k takovéhle nicneříka- jící pseudovědecké abstrakci. Tedy bojí se, jasně a konkrétně a výrazně se vyjádřit. A to je typické pro celou Evropu: pravice se bojí vůbec se vyjádřit, aby se udržela v nějaké pozici, ať už na univerzitě nebo na vlivném místě. Jeden se přece jen nebojí: Haider! (oboustranný smích) Jo, Haider. Tomu odvaha neschází, zato ale rozvaha. To je ten druhý extrém, naproti těm příliš rozvážným. Ale právě extrémy ničemu dobrému nepomáhají. 8. 11. 2001 96 POLYGON 1/2002 [pageend98]FRANCIE ZKOMPLIKOVALA PROCES ROZŠÍŘENÍ EVROPSKÉ UNIE ZDENĚK LEINER Není to tak dávno, co v diplomatických kruzích a v tisku převládalo přesvědčení, že v roce 2004 z dvanácti kandidátů budou přijati pouze ti, kteří úspěšně skončí jednání o převzetí právních norem EU, rozčleněných do 31 kapitoly. V červnu na summitu v Goteborgu bylo výslovně dohodnuto, že kandidátské země, s nimiž bude skončeno vyjednávání do konce roku 2002 a které během roku 2003 začlení evropské normy do svého práva, budou přijaty ve lhůtě, která jim umožní účast na volbách do Evropského parlamentu v roce 2004. Najednou francouzský ministr zahraničí Hubert Védrine navrhl 20. listopadu loňského roku, aby místo případných deseti žadatelů o vstup do EU byla Evropská unie v blíže nestanoveném roce rozšířena najednou o dvanáct zemí. To znamená, že k možným kandidátům členství EU by přibylo Rumunsko a Bulharsko, jejichž přijetí se předvídalo nejdříve v roce 2007. Pro kandidáty na vstup do EU v roce 2004 (asi Polsko, Maďarsko a Česko) bylo navržené čekání na opozdilce studenou sprchou. Védrine zdůvodnil svůj návrh tvrzením, že vyloučení Rumunska a Bulharska by znamenalo destabilizaci. „Vstup deseti zemí nebo dvanácti není velký rozdíl,“ řekl Védrine. V Bukurešti a v Sofii vyvolal návrh francouzského ministra zahraničí velké nadšení a rumunský ministr zahraničí při své návštěvě Francie koncem listopadu neopomněl během rozhovorů se svým protějškem a francouzským prezidentem Ja- quesem Chirakem vyjádřit svůj souhlas s plánem na rozšíření EU o 12 států. Naopak ve státech první vlny přijímání, tedy i v ČR, vyvolal francouzský návrh velké pozdvižení. Zejména v Maďarsku a v ČR vyvolává pomyšlení, že by museli čekat na opozdilce, silný odpor, ne-li pohoršení. Náměstek českého ministra zahraničí pro evropské záležitosti Pavel Telička prohlásil, že „Védrinova myšlenka je tragický o- myl, Česká republika vždy zdůrazňovala svoji oddanost individuelnímu a diferencovanému vstupu,“ a že „žádná země by neměla být favorizována a přijata bez toho, že by nebyla připravena“. „Máme sympatii pro všechny, avšak nemůžeme přijmout povinnost čekat proto, že jiná země se připravuje pomaleji,“ řekl k tomu předseda maďarské vlády Viktor Orbán. Česká republika, Maďarsko, Polsko, Slovinsko, Slovensko a Estonsko zveřejnily společné komuniké, v němž požadují, aby „členové EU nenarušovali vyjednávání o přijetí svými vnitřními rozpory.“ Estonský ministr zahraničí k tomu prohlásil: Jestliže došlo ke zpoždění, nebylo to nedostatkem připravenosti našich zemí. Problémem je neschopnost Evropské unie přijmout společné stanovisko. Francouzský návrh přijala většina členských států unie chladně, ne-li odmítavě. Ozvaly se hlasy, že jeho motivací není ani tak obava z destabilizace, jako snaha Francie obnovit svůj tradiční vliv na Balkáně, založený na tom, že rumunština je románský jazyk, usnadňují svou příbuzností osvojení francouzštiny a tím i vliv Francie na rumunskou kulturu a obchodní styk. Německo kupodivu zaujalo k francouzskému návrhu spíše kladný postoj. „Pan Védrine klade, tuto otázku oprávněně,“ řekl německý spolkový kancléř Gerhard Schröder, „bude nutné najít vhodnou politickou formuli pro tuto hypotézu.“ PříPOLYGON 1/2002 97 [pageend99]činou kladného postoje Německa je Polsko. Německu na vstupu Polska do EU velice záleží z politických i hospodářských důvodů. Má největší počet obyvatelstva ze všech kandidátů vstupu do EU a Německo do něj ze všech členských států EU také nejvíce investovalo. Jako nový člen unie by se stalo důležitým trhem pro německý průmysl. V slaďování polského a právního a ekonomického systému s evropským zůstává Varšava pozadu, z 31 kapitoly uzavřela zatím 16. Nedostatečná připravenost Polska není největší překážkou rozšíření EU. Samotná unie není na rozšíření připravena. Za nynějšího stavu orgánů unie, které se řídí pravidly z doby, kdy unie měla jen osm členů, je rozšíření nemyslitelné. Rozšíření EU na současných 15 členů jasně ukázalo, že projednávání otázek vyžadujících si jednomyslnost je velmi těžké a při ještě více členech - až 27 - bude zřejmě nemožné. Reforma orgánů EU a pravidel pro míru souhlasu členských zemí při různých hlasováních byla na programu již na summitu v Maastrichu, kde byla kvůli protichůdným stanoviskům představitelů členských států reforma odložena. Byla zřízena Mezivládní konference, neboli komise, která měla sladit rozdílná stanoviska a připravit další summit, jehož cílem by bylo schválit reformy dohodnuté Mezivládní konferencí. Summit se konal v Nice (Polygon č. 2/2001) a skončil nepodařeným kompromisem, který předseda Evropské komise Prodi charakterizoval větou: „Pokrok na cestě k rozšíření byl nedostatečný“. Až do října 2001 probíhala zákulisní diplomatická diskuse. Jejím výsledkem byl úmysl zřídit na příštím summitu EU v Laeken tzv. konvenci, která by vyústila v roce 2003 v novou Mezivládní konferenci. Jejím úkolem bude návrh reformy orgánů a EU a možná i zrušení zásady jednomyslného rozhodování u nejzávažnějších rozhodování. Konvence nevypracuje jednotný text, nýbrž opce. Nikdo zatím nevyjasnil, co nastane, navrhnou-li dvě opce diametrálně protichůdná řešení. Představitelé patnácti členských států unie se na vyřešení problému veta neshodli v Maastrichu a odložili je na plánovaný summit v Amsterodamu. A když ani tam nedospěli k dohodě, posunuli problém na schůzku v Nice. Aby nevyšli ze cviku, shodli se na odložení problému do Laekenu. Zde zvolili do čela konvence bývalého francouzského prezidenta Giscarda d'Estaignea, jenž byl jedním z nesmiřitelným kritiků smlouvy uzavřené v Nice a je stoupenec evropské ústavy umožňující přímou volbu evropského prezidenta. Výkonný orgán Evropského parlamentu Evropská rada (neztotožňovat s Radou Evropy) by hrála podobnou roli jako senát v USA, Evropská komise by se změnila v evropskou vládu. Poslanpc Evropského parlamentu a politický esejista Jean- Louis Bourlanges prohlásil 18. prosince ve shodě s většinou komentátorů summitu v Laeken v rozhovoru s redaktorem Le Figaro: „Úkol svěřený Giscardu d'Estaigneo- vi je velice delikátní... není opravdový konsensus o cílech, kompetenci a institucionálním modelu unie. Nemůžeme tedy vyloučit úplný nezdar konvence.“ Nejsem překvapen, když čtu v Le Figaro: „Zdá se, že Češi jsou zachvácení pochybami. Podle průzkumu veřejného mínění zveřejněném 27. listopadu 2001 schvaluje vstup do EU jen 43,7 % dotázaných. Před rokem jich bylo 59 %.“ ■ DŘÍV SE MÁ ČLOVĚK STARAT O ČISTÉ SVĚDOMÍ NEŽ O DOBROU POVĚST. Velleius Paterculus 98 POLYGON 1/2002 [pageend100]VZTAH ČESKÉHO TISKU K CIZINCŮM FRANTIŠEK KOSTLÁN Analyzoval jsem novinové články od 15. října do 4. prosince loňského roku, otištěné v celostátních i regionálních denících a v týdenících. Konkrétně: Mladá fronta Dnes, Právo, Lidové noviny, Super, Haló noviny, Pražské slovo, Moravskoslezský den, Rovnost, Ústecký deník, Plzeňský deník, Hradecké noviny, Večerník Praha a Zlínské noviny, z časopisů Reflex, Mladý svět a víkendové přílohy celostátních deníků. Během sledovaných sedmi týdnů zde vyšlo 134 článků, které se nějakým způsobem týkaly cizinců v ČR. Z toho 97 bylo záporných, 21 kladných, 16 neutrálních. Záporné články přinášely vesměs informace o kriminalitě cizinců: 85 z 97 negativních zpráv popisovalo trestné činy cizinců namířené vůči českým občanům či společnosti. Pouze čtyři články vyzněly v neprospěch českých občanů při konfliktu s cizincem, tři se zabývaly konfliktem, který se odehrál jen mezi cizinci. Několik zpráv shrnuje výjimečnou situaci - vývoj protestu vězňů ze zemí bývalého Sovětského svazu v českých věznicích. Mafie, vraždy, obchod s dětmi, drogy, rvačky, krádeže, žebrání - to je převažující vzkaz tisku čtenářům o .cizincích v ČR. Tento zkreslený obraz v mnohem větší míře produkují regionální deníky než celostátní a spíše bulvár než tzv. seriózní noviny. Zbytek záporných článků upozorňuje na tzv. společenské problémy. Například na požadavky sudetských Němců či na to, že polské faráře, kteří u nás mají působit, bude platit ČR ze svého státního rozpočtu. O vytváření atmosféry nevstřícné vůči cizincům nevypovídá jen zjevný nepoměr mezi negativními a pozitivními zprávami, ale i obsahový a jazykový rozbor článků. Příklady: 1. Soudě podle titulků či perexu (shrnující úvod zprávy), bylo hodně článků očividně otištěno proto, aby mohly zdůraznit, že nějaký trestný čin spáchal cizinec. A skutečnost, že spolupachatelem byl často český občan, se v nich neobjevila buď vůbec, nebo až jako dodatek na konci zprávy. 2. Pod fotografií v jednom regionálním deníku, na níž je zachycen snědý muž a poli- cistka, byla otištěna popiska tohoto znění: „Sáhnout pro peněženku včera nejspíš musel cizí státní příslušník, který svůj vůz zaparkoval v místech, kde to zákon zakazuje. Když ho při prohřešku přistihla policistka, možná se snažil smlouvat, ale nekompromisní žena v uniformě žádnou debatu patrně nepřipustila a dala mu zaslouženou pokutu.“ Zdůraznil jsem slova, která prokazují, že autor zde neprezentuje objektivní ověřenou informaci, ale blábol. Při množství špatně zaparkovaných automobilů českými řidiči je přitom jasné, že jde v první řadě o vyvolávání záporného vztahu k cizincům. 3. Novináři převzali od politiků a státních úředníků výraz „neoprávněný“ či dokonce „nelegálnížadatel o azyl“, a užívají jej v neprospěch uprchlíků. Podle ženevské konvence má však každý právo požádat u nás o azyl. Nelegální žadatel tudíž neexistuje, jde o naprostý nesmysl. A posuzování každé žádosti o azyl je podle této konvence přísně individuální. Proto lze o možném zneužití azylové procedury některým z uprchlíků hovořit až po prozkoumání jeho žádosti, nikoli před tím. POLYGON 1/2002 99 [pageend101]Popsaný způsob ovlivňování veřejného mínění, či naopak podbízení se xenofob- ně naladěné části čtenářů, nemá se seriozní žurnalistikou nic společného. Přesto je součástí více než poloviny negativních informací. Kde je poptávka, tam je i nabídka - a naopak, dalo by se říci o tomto podivném „trhu informací“. Kupříkladu v Golčově Jeníkově petenti odmítají zřízení střediska pro 150 uprchlíků. „Nebráníme se pomoci trpícím, ale proč bychom měli trpět my sami?“ táží se autoři petice. Kladně působící články se ponejvíc zabývají uměním, například společným koncertem Čechů a zde žijících cizinců. Referují také o prvním černošském faráři u nás či o léčbě ukrajinských dětí gama nožem v pražské nemocnici na Homolce. Nesporně kladnou, osvětovou roli sehrál i jediný článek ve sledovaném období, upozorňující na koncerty českých nacistů: „Ubytovny azylantů hoří, není čas se rozmejšlet,“ zpívá skupina Útok. Kapela Hlas krve nazvala jednu ze svých písní Freedom. V jejím textu se praví: „Začala válka, rasa versus prasata. “ Cizinci sami dostali v tisku prostor nepatrný, celkem tři články: o zahraničních studentech, kteří se učí česky, o čínské komunitě v ČR, o životě Číňanky žijící v Praze. Reakce čtenářů svědčí o tom, že mnozí čeští občané vnímají negativně i některé dobře míněné či neutrální články - například zprávu o přidělení bytu žadateli, který získal azyl. O novelu azylového zákona, která opět přitvrdila proti uprchlíkům, neměly noviny prakticky zájem. Ve sledovaných sedmi týdnech vyšla ve všech monitorovaných novinách jedna několikařádková noticka a jeden středně dlouhý, zdánlivě seriozní článek. Ten sice napřed popsal námitky části Senátu vůči přílišné tvrdosti návrhu, vyústil však názorem senátora ČSSD Miroslava Coufala, že v pohraničí mají problémy s údajnými politickými azylanty. „Zejména s ženami, které se živí prostitucí a nemůžeme je z republiky dostat,“ dodal senátor. Zpočátku objektivní informaci zdeformovala zavádějící rétorika. Autor totiž neprokázal, že v tomto případě jde skutečně o ženy, které u nás získaly politický azyl. A nezmínil se o tom, že ony ženy k prostituci většinou donutili hrubým násilím muži - a to nejen jejich krajané, ale i Češi - jak vyplývá z některých jiných novinových zpráv. I kdyby však tato tvrzení měla hlavu a patu, pár prostitutek není důvod k razantnímu ztížení získání azylu všem žadatelům. Novelu azylového zákona kritizují právníci nevládních organizací, které pomáhají uprchlíkům. O jejich názory však tisk nestál. Přitom - krom mnoha jiného - kritizovali to, že novela soustřeďuje neúměrnou moc do rukou úředníků ministerstva vnitra. Ti mají mít například možnost zamítnout téměř každou žádost o azyl jako nedůvodnou. Smutným, ale realistickým výsledkem je zjištění, že česká média, někteří demokratičtí politici a ministerští úředníci podporují nechuť a malou vstřícnost vůči cizincům. I jejich přičiněním tak u nás přežívají předsudky vůči odlišnosti jako takové. ■ OPRAVA CHYB: Arnošt Wagner nás upozornil na překlepy, které se vloudily při sazbě článku „Tucet vajec“ v Polygonu č. 7/2001: 1) na str.50, pravý sloupec, konec předposledního odstavce - místo „kúpovala“ má být kúpavala; 2) na jiném místě je psáno „čekali“ místo četli; 3) letopočet 1894 má správně být 1994. Redakce se autorovi i čtenářům omlouvá. 100 POLYGON 1/2002 [pageend102]NÁROD MÁ DĚJINY, JAKÉ SI ZASLOUŽÍ Rozhovor Luďka Navary z Mladé fronty Dnes s Benjaminem Kurasem, MFD, 27. října 2001 (kráceno) Oslavíme výročí vzniku republiky. Republika od té doby zanikla nejméně třikrát. Taky se mně to datum nezdá zrovna nejlepší volba. Už jsem kdysi navrhoval, aby se našlo nějaké jiné a starší. Založení českého státu připravením kněžny Libuše o panenství Přemyslem Oráčem, třeba. Já vím, že se nedá zjistit, kdy to přesně bylo, ale je to lhostejné. Bible také neví, kdy přesně Mojžíš vyváděl otroky z Egypta nebo kdy se narodil Ježíš, a jaké jsou to panečku svátky. Jste hrdý na to, že jste Čech? Nejsem Čech, jsem Anglomoravák. Z toho mám někdy radost, ale s hrdostí to nemá nic společného. Hrdý může člověk být jen na to, čeho sám dosáhl nebo co pro někoho vykonal. Ale ani to nesmí brát moc vážně, většině ostatních lidí je to totiž lhostejné. Hrdost je vůbec blbý pojem, spíš by mělo jít o důstojnost či sebeúctu. České dějiny jsou přehledem podivuhodných sestupů a pádů. V které fázi podle vás jsme dnes? A jak dlouho myslíte, že bude trvat? České dějiny jsou trvale ve fázi přechodné. Stále směřují odněkud někam, z něčeho se probírají a něco budují. Asi je to tak v pořádku, moc bych si s tím nelámal hlavu. Soustředil bych se na tu důstojnost a sebeúctu. Setkal jsem se s názorem, že vznik Československa byl chybou. Že by nám bylo lépe pod Rakouskem, možná by nás neobsadili Sověti a uměli bychom lépe německy. Co si o tom myslite? Vznik Československa nebyl chybou, Rakousko se udržet nedalo. (Dalo, ale Masaryk si přál jeho rozpad a přesvědčil o tom státy Dohody, které předtím měly tzv. rakouský předsudek - názor, že Rakousko-Uhersko musí zůstat zachováno jako nárazník mezi Německem a Ruskem - pozn. redakce Polygonu.) Chybou byl název státu, který předstíral, že patří jakýmsi neexistujícím Čechoslovákům. Kdyby se to jmenovalo Velká Morava a rozdělilo se to na kantóny švýcarského typu, nezapustil by tam kořeny ani nacismus, ani komunismus a bylo by to dodnes pohromadě a možná by se k tomu chtěli přidávat i Dolnorakušané, Slezané, Lužičané a Krakované jako před Rakouskem. Jenomže pozdě honit toho bycha, že. A kdybychom šli ještě dál do historie. Nebylo by nám lépe, kdybychom skončili jako polabští Slované? To bychom uměli německy perfektně všichni. Ono vlastně vstupem do EU s automatickým sídelním právem Němců se tomu těžko zabrání. Ale bude míň srandy. Učte se radši anglicky a italsky. Co považujete za osudovou chybu našich dějin? Čtyři: porážku Přemysla Otakara II., nepočeštění Němců za husitských válek a pak spojenectví s proradnými Habsburky v 16. století. A nakonec trestuhodné opomenutí požádat Garibaldiho, jednu dobu vězněného na Špilberku, aby české země připojil k Itálii. Možná to souvisí s těmi sestupy a pády, ale jednou mají Češi pocit, že jsou středem světa, a jindy naopak, že na ně celý svět zanevřel. Cítíte to také tak? Já jsem trvale paranoidní, že na mne celý svět zanevřel, aniž bych se kdy pokládal za jeho střed. Je to tak bezpečnější. Pokaždé, když zjistím, že na mne někdo nezanevrel, beru to jako zázrak, který mé náramně obšťastňuje. A když na mne dodatečně zanevře, beru to jako samozřejmost. POLYGON 1/2002 1 01 [pageend103]Nakolik formují dějiny náš charakter? Spíš se mně zdá, že je to naopak, totiž že charakter formuje dějiny. Každý národ má takové dějiny, jaké si zaslouží, abych parafrázoval Churchilla. Jenže tomu se to z Londýna povídalo, že. A nakolik jídelníček - především obliba takových „ukolébávajících“ jídel, jakými jsou knedlo, vepřo, kynuté knedlíky a těžké pivo? To je samozřejmě taky výrazem charakteru a pomáhá jej utvrzovat. Napadlo vás někdy, jak to, že ze stejné pšenice, ze které Češi dělají ty „ukolébávající“ knedlíky, dělají Italové sto druhů lahodných a výtvarně, emočně i eroticky vzrušujících těstovin, včetně těch knedlíků, které dostanete v Horní Adigi (Jižní Tyrolsko - poznámka redakce Polygonu), kde se jim říká canederli? Nakolik jsme schopni své dějiny „unést“ a nepřepisovat je zpětně? Zpětně přepisovat je musíme pokaždé, když v nich chceme najít něco povzbuzujícího do budoucna. Dělá to každý národ. Myslite si, že existuje něco jako „Kunderův český úděl“, tedy jakési výjimečné postavení našeho národa, který má schopnost převzít na sebe tíhu světa? Tuhle vlastnost jsem v Milanovi Kunderovi nenašel, asi jsem jej četl nepozorně. Pamatuji si z něho jen, že každý neduh a nešvar je z nešoustání. Nehledáte v Kunderovi zbytečně hloubku, která tam vlastně není? Nebo tam je, a mně uniká? Existuje neuvěřitelná škála knih pitvajících Čechy a češství. Je to vůbec normální? Normální ne, zábavné ano. Mohl Švejk vzniknout někde jinde než v Česku? V Itálii. Jenže Italové si z něho nedělají komplex. Proto když se přestali švejkovsky pokoušet okupovat Řecko nebo Albánii, které jim byly lhostejné, a museli se na vlastní půdě potýkat s německou okupací, rvali se jako tygři. Stěžujeme si na to, že jsme malým národem. Proč jsme vlastně malým národem? Taky se ptám, jak se na to přišlo. Početně ještě menší jsou Holanďané, Švédové, Norové, Finové, Dánové, Portugalci, Švýcaři nebo třeba Izraelci. Jak říká jakési divadelní přísloví, nejsou malé role, jsou jen malí a velcí herci. ZÁHADNÉ NÁMLUVY LUDĚK FRÝBORT Sedí lord Babington u krbu a čte Times, když se vtom ozve dělová rána. „Eh, Brown, “ káže sluhovi, „jděte ven a podívejte se, co to bylo.“ „Vaše Lordstvo, ruský prezident právě přistál v Anglii!“ ukloní se navrátivší se sluha. „Oh, well,“začte se lord znovu do novin. Po chvíli se ozve další rána. „Vaše Lordstvo, ruský prezident právě přijel do Londýna!“ zní tentokrát zpráva. Netrvá dlouho a ozve se třetí dělový výstřel. Sluha Brown vyjde, informuje se a hlásí: „Vaše Lordstvo, ruský prezident právě dorazil do Buckinghamského paláce!“ „K čertu, “ odloží noviny lord Babington, „ to za mých časů by se královská artilerie do toho chlapa strefila první ránou!“ Je to starý fórek, ještě z Chruščovových časů, ale nestačím se až divit, jak je zase aktuální. Opravdu, kdyby mi býval ještě před půl rokem někdo předpověděl, že si západní státníci budou podávat kliku v Kremlu a nabízet Rusku členství v NATO nebo přinejmenším právo veta v této organizaci, býval bych si poklepal prstem na čelo a pověděl něco o střelených levičácích, kteří pořád ještě nestrávili pád rudé velmoci. Vzpomínám si také, jak jsem si oddechl, když se americké volby přiklonily na stranu G.W.Bushe, předpokládaje, že tento muž bude tvrději postupovat proti mocenským choutkám Moskvy než jeho předchůdce a ukáže zpříma, kdo je a kdo není vítězem studené války. Také že to zpočátku tak vypadalo. Avšak přišlo jedenácté září a za102 POLYGON 1/2002 [pageend104]míchalo kartami dějin. Co se do té chvíle zdálo být absurdní, máme teď jak na talíři: ne Bush, ale Putin jako by byl jejich vítězem a námluvy veškerého státnictva v bělokamenném Kremlu připomínají árii Kecala z Prodané nevěsty. Proč, proboha? Zbláznil se Západ? Obrátil se americký prezident na čtyráku a počal kremelského vládce tak nezřízeně - milovat, že kvůli němu nakonec rozpustí NATO? Protože nic než zánik toho ctihodného spolku by to neznamenalo, svěřit jeho osud do rukou těm, pod jejichž pokličku vidíme tak velmi nezřetelně a bůhvíco pod ní vře. Inu, poprvé by to také nebylo, že by Západ naletěl rudému šejdíři. Vzpomeňme třeba G.B.Shawa, muže pokládaného svou dobou snad za nejmoudřejší hlavu od časů Sokratových, kterak se vrátil z návštěvy Sovětského svazu zrovna, když tam byl hladomor v nejlepším a plnou váhou své intelektuální autority prohlašoval: „Žádný hlad v Rusku není! Všude, kam jsem přišel, jsem viděl jen prohýbající se stoly.“ Vzpomeňme i Franklina D. Roosevelta, považovaného rovněž za zázrak politické moudrosti, jehož Stalin dokázal tak úspěšně obalamutit, že mu vhodil do chřtánu půl Evropy včetně Prahy; máme věru dost důvodů nechovat vděk k památce toho slavného muže. A vzpomeňme i mírových pochodů, hesel, hnutí, holubiček, výzev k jednostrannému odzbrojení Západu, odsuzování snahy o záchranu Vietnamu a všech dalších šílenství, jimiž si západní veřejnost v sedmdesátých a osmdesátých letech tak pilně uřezávala větev pod vlastním zadečkem, že si ji bezmála už celou uřezala; jen štěstí, že sovětská neschopnost byla v každém jiném ohledu než desinformačním přece jen o něco větší než západní naivita, takže to nakonec dopadlo tak, jak to dopadlo. Ba, Západ dovede bláznit, a jak. Ale že by se to dělo zrovna teď? Po tolika poučeních? Nezdá se mi to. Ostatně sklonem k polykání udiček východním šejdířům trpívaly vždy spíš levičácké hlavy, a takovou George Walker Bush na krku nenosí. Musí být nějaký jiný důvod těch podivných námluv; a musí to být důvod toho druhu, o jakých se nemluví. Sdělil nám ostatně americký pan prezident, že v komplikovaném tažení proti islámskému terorismu nelze jít s každou informací na trh, což mu rád věřím. Nezbývá, než abychom si domysleli sami, co se vlastně děje. Mohlo by být, že prezident Bush choval skeptické výhrady k moskevskému vladaři, jen dokud ho osobně nepoznal a nepodlehl jeho nevšednímu šarmu. Nebylo by to nic nového, již nejeden velký muž propadl kouzlu nějaké baletky, takže kvůli ní kompletně rozházel své jmění; proč by tedy někdo z podobného důvodu neprobendil NATO i s Evropskou unií. Ale tomu zase neodpovídá skutečnost, že též všichni ostatní státníci Západu propadli témuž kouzlu, jako by se domluvili, jen náš pan Havel stojí jak ta hruška v širém poli a neměnné volá do světa - dejte si pozor na Rusy! Ale nikdo mu nenaslouchá. Nebo snad analytici Bílého domu dospěli k závěru, že se z ruské říše již stal dokonale demokratický, bezvýhradně právní stát, v němž veškerá moc vychází z vůle svrchovaného lidu a ne z různých tajnoslužebních a soukromomocenských struktur? Že co do politické spolehlivosti a průhlednosti již není rozdílu mezi břehy Volhy a Potomacu? Že již není nutno mít se na pozoru před záludy a mocenskými triky ruského medvěda, neboť mu ryzí demokrat Putin již takové blechy z kožichu vyhnal? To by... inu, každý má právo na svůj kus naivity, dokonce i americký prezident, ale tak nízko bych si jeho úsudku přece jen necenil. Ne, zázračný obrat k demokracii a křišťálové průhlednosti asi příčinou námluv nebude, pes té náhlé náklonnosti bude zakopán jinde. Možná, abychom byli drobet věcnější, možná v tom, že pan Bush potřebuje přímluvu ruského vládce, aby v té patálii s bin Ládinem mohl užívat základen v Uzbekistánu a Tádžikistánu, jelikož chtít zaútočit z jiné strany, mohli by věrní muslimové pakistánští třeba dostat psotník? Uzbečtí a tádžičtí demokraté ještě pořád na bouchnutí pěsti z Kremlu dobře slyší, takže by na tom něco mohlo být. Přesto ale nevím: stála by ta dočasná výhoda za vzdání se všeho, co Západ stačil k uhájení svých hodnot od konce druhé světové války vybudovat? Leda by se Amerika připravovala na dlouhé, obtížné válečné tažení proti více hnízdům teroru zároveň a nemohla se přitom obejít bez ruské pomoci, protože ta evropská za moc nestojí. Což, soldátů má Rusko už od carských dob mnogo. Ale že by šturmovali tu proti íráku, tam zas proti Libyi nebo Somálsku... také mi to nechce jít dohromady. Zatím se nic takového neukazuje a do budoucnosti POLYGON 1/2002 1 03 [pageend105]bych rovněž byl spíše skeptický. Snadno by se mohlo stát, že by ruské voje, jak už je tak známe, dostaly na pláních Předního Východu po hubě a američtí marines by je místo honění teroristů museli jít zachraňovat. Nemyslím, že by si stratégové z Pentagonu cenili ruské pomoci o mnoho víc. Ale vyloučíme-li to všechno, zůstává nám stále tatáž zatrápená záhada. Něco Amerika od Ruska potřebuje. Něco tak velice nezbytného, že je kvůli tomu ochotná přepracovat a snad i opustit vojenské a politické zásady, na nichž už od půl století spočívá obrana Západu. Pro maličkost, pro Putinův oduševnělý úsměv to nebude. Než začneme na záhadu hledat odpověď, spočítejme si, co Bush skutečně vsází do hry. Proti povrchnímu zdání to možná není ták mnoho. Ještě před nedlouhým časem, když se evropským politikům do něčeho nechtělo - například do balkánských mazců v jejich počátcích - měli ve zvyku říkat: „Musíme vyřešit bosenskou otázku, avšak pouze v rámci OSN!“ Rámec OSN tehdy sloužíval podobnému účelu jako svátý Dynda. Nyní se již o rámci OSN mnoho nemluví, zato se stalo obyčejem zbavovat se nepříjemných rozhodnutí odkazem na atlantické společenství. „Vyřešíme makedonskou otázku v rámci NATO!“ Takto odlehčivši své odpovědnosti, dají se evropští státníci do vypracovávání předloh parlamentních návrhů, nechávají o nich hlasovat, hádají se o ně s různými pacifistickými a jinými horlivci, kymácejí se vládní koalice, takže než by evropské voje obdržely příkaz k šturmu, mohl by mezitím nadejít zmíněný již den svátého Dyndy. A když ne ten, tedy aspoň konec války, jak se zrovna ukazuje v Afghánistánu. Ještě na to neradi myslíme, ale už je to tak - atlantická aliance nevypadá na to, že by někde mohla účinně zasáhnout do bojů, spíš zůstane jejím úkolem rozdílení aspirinu a dek mezi trpící obyvatelstvo, kdy už je po všem. Co se válečných akcí týče, ví už Amerika, že se musí spolehnout na vlastní údernou sílu, jen mírně doplněnou britskými nebo australskými oddíly. Naštěstí je to síla dostačující, pročež bych dovedl pochopit prezidenta Bushe, jestli si myslí - ať si Rusko vstoupí nebo nevstoupí do toho NATO, kromě jisté symboliky se tím toho moc nezmění. Lze čekat, že kdekoliv a jakkoliv bude v budoucích měsících burácet vřava válečná na kolbišti světa, budou v ní slavná a mnohostranně skloubená společenství se svou schvalovací těžkopádností hrát roli spíš podružnou, pokud vůbec nějakou. Daleko důležitější budou dvoustranné krátkodobé dohody, k čemuž stačí zvednout telefon. Váhavá a zadlužená Evropa do nich bude zapojována leda k vyjádření rozhodné, ne však o mnoho víc než symbolické solidarity. Ostatně lze mít za to, že jako NATO, i Evropská Unie má už své lepší dny za sebou. Ale zpět k jádru záhady: jaké eso má tedy vládce Putin v rukávu, že jím dokáže do tak povážlivé míry určovat pravidla hry? Pokusme se začít hledat od jiného konce. Nemusíme pro něj chodit až do Ruska; i naše drahá vlast byla po čtyřicet let prolezlá rakovinou výcvikových středisek protizápadního terorismu. Kolumbijské a guatemalské marxistické guerilly, severoirská IRA, západoněmecká RAF, italské Rudé brigády, baskická ETA, celé klubko palestinských a libanonských teroristických spolků, irácké, syrské, libyjské tajné služby, ba i ušlechtilý boj proti jihoafrickému apartheidu... nebylo snad jediné bomby a jediného teroristického atentátu, aby se jeho pachatel nevycvičil ve svém umění někde mezi Čukotkou a Mimoni, nevzklíčilo nikde semeno teroru, aby rukou rozsévače nebyla KGB. To všechno se nevypařilo úderem sametového obratu. Celé pluky estébáků, instruktorů, odborníků konspirace a desin- formace, vynálezců semtexu a jiných profesionálů toho druhu dosud žijí. V případě potřeby ještě pořád vědí, na koho a kam se obrátit. Ale hlavně dosud existuje rozsáhlá dokumentace. Leží ve sklepích moskevské Lubjanky a kdo od ní má klíče, dozví se mnoho o strukturách terorismu, o způsobech a metodách jeho boje, o jeho plánech a cílech, o osobních vazbách a dosud ještě použitelných jednotlivcích. Zajisté je to všechno jen pouhý dohad, ale vyloučili jsme všechny ostatní důvody náhlých americko-ruských námluv a zůstává už jen tento. Americká strategie potřebuje informace z archivů KGB, aby pronikla do struktur teroru. Ruský vladař si je vědom hodnoty této karty a velmi zručně ji vynáší. Jestli někdo tuší pravděpodobnější důvod, rád bych jej znal. Bude to asi vachrlatý svět, v němž bude všechno záležet na síle a prozíravosti jediné velmoci. Se vzpouzejícími se vlna104 POLYGON 1/2002 [pageend106]mi náboženského fanatismu z jedné strany, s evropskou ochablostí z druhé, tancujíc na tenkém laně mezi nezbytnými ústupky post- sovětské moci a neméně nezbytnou ostražitostí... ba, nebude to mít Amerika lehké a celý Západ s ní. Uklouznutí po ploše tak velice mazlavé je nutno nejednou čekat. A vykoná-li americký četník přesto se zdarem, co si předsevzal, zlikviduje-li nebo aspoň ochromí hnízda terorismu, nastane mu úkol neméně nesnadný: vyprostit se z objetí, do nějž se z nezbytnosti vrhl. Rád bych věřil, že k tomu bude mít sílu a snad, dokonce, že s tím už nyní počítá. (ANNONCE) Poznámka redakce. V úvahu připadá i ještě jedna možnost. Rusko stále touží po přístupu k „teplým“ mořím - k přístavům, které v zimě neza- mrzají; jejich SVR (Služba vněšněj razvědki) a izraelský Mossad jsou pověstné využitím špiónů s dokonalým krytím v cílových zemích; Američané se spoléhají výhradně na získávání informací elektronickou cestou, nikoli klasickou špionáži. Jak to všechno spolu souvisí? Černomořské přístavy také nezamrzají, leč u Bosporu leží státy, které jsou schopny průliv během několika desítek minut úplně uzavřít podvodní sítí, takže z Černého do Středozemního moře by nepronikla ani myš. To byl jeden z hlavních důvodů sovětské invaze do Afghánistánu - posunout se blíže k vytouženým nezamrzajícím a lehce nezablokavatel- ným přístavům. Po krachu afghánského tažení o- dešlo se sovětskými vojsky desetitisíce Afghánců ze strachu před pomstou mudžahedínů. Kdyby se z nich jen několik vrátilo do vlasti jako sovětší (ruští) špióni, je pak logické, že nejlepší informace bude mít dnes asi ruská nástupkyně KGB SVR pro jejich dokonalé kryti - nejsou v zemi cizinci. Taktéž tomu pravděpodobně bude ve všech bývalých sovětských zájmových zemích: od Libye až po Japonsko. V téměř všech státech podporujících dnes terorismus bude mít SVR díky dřívějším přátelským stykům, školeni různých důstojníků podobně výkonnou síť špiónů z řad místních lidí. A Rusové Američanům nyní svými informacemi od svých špiónů zřejmě velice pomohli. Co jim prozradili, není dosud známo. Ale téměř s určitostí lze se domnívat, že to nebyly pouze informace týkající se Afghánistánu. ■ POLICISTÉ Z ODBORU V4 BEZ VINY. MAFIÁNI MOHOU BÝT PŘESTO SPOKOJENI. TÝM JE ZNIČEN JAROSLAV SPURNÝ Krajský soud v Plzni v tajném procesu osvobodil bývalé příslušníky speciálního protimafiánského policejního odboru V4 Zdeňka Macháčka a Milana Mikeše. Oba muži byli zatčeni v srpnu 1999 poté, co je obvinil z vydírání celník čekající ve vazbě na trest za mnohamilionové podvody. Postup vůči detektivům od začátku vyvolával podezření z manipulace. Řada komentátorů jej považovala za pokus mafií zlikvidovat přes své „civilní“ kontakty nebezpečný policejní tým. To se podařilo. Přestože Macháček s Mikešem se po dvou a půl letech konečně dočkali osobní satisfakce, útvar V4 je dnes v troskách. Od srpna 1999 jej pro znechucení postupně opustily dvě třetiny jeho špičkového personálu a Grossova reorganizace je pak definitivně proměnila v bezvýznamnou policejní složku. Major Zdeněk Macháček byl v roce 1994 šéfem speciální policejní jednotky s názvem Alfa. Útvar mapoval aktivity ruskojazyč- ných mafií na českém území, z nichž vynikala především solomonská skupina vedená gangsterem Sevou Mogilevičem. Ze své centrály v pražském hostinci U Holubů řídila své buňky v Německu, Velké Británii, Maďarsku, Spojených státech a na Ukrajině. Zabývala se především praním špinavých peněz, pašováním starožitností, paběrkovala i na světovém trhu s drogami a měla na krku podezření z řady vražd. Tým Alfa shromáždil o solomonské mafii stovky informací a speciální jednotky pak v květnu 1995 pod vedením Macháčka vzaly Mogilevičovův hlavní stan útokem. Po pražské razii následovaly policejní akce v Moskvě, Londýně, Budapešti a USA a solomonská ma- POLYGON 1/2002 1 05 [pageend107]fie ztratila značnou část svého vlivu. Řada zadržených a vyhoštěných z tehdejšího pražského zásahu sedí dnes v kriminále, nebo byli zavražděni, případně jsou nezvěstní. Akce byla připravena také na základě z operativního spisu vedeného Milanem Mikešem. Ten při své práci - stejně jako Macháček - narazil na řadu indicií prokazujících kontakty ruských mafiánů na některé české policisty. Jedním z nich byl i dlouholetý normalizační policista, v té době šéf středočeských vyšetřovatelů Josef Doucha. Když Macháček s Mikešem předali informace o jeho „velmi důvěrných“ stycích s ruskou mafií šéfům ministerstva vnitra, znamenalo to konec Douchovy kariéry. V roce 1997 musel od politic odejít a ihned nastoupil do advokátní kanceláře Jiří Teryngel, která zastupovala zájmy ruských mafiánů od „Holubů“. (Sám Jiří Teryngel se o rok později stal právním zástupcem Zemanovy vlády a letos jej pro vážné porušení profesní etiky vyloučila ze svých řad advokátní komora.) Na podzim roku 1998 byl pro podezření z korupce a rozsáhlých podvodů vzat do vazby celník Petr Balín. Jeho advokátem se stal Josef Doucha. Po pár dnech za mřížemi náhle Balín vyšetřovatelům - v přítomnosti Dou- chy— oznámil, že jej koncem října 1997 unesli nějací policisté a pod pohrůžkou, že jinak udají jeho nezákonné kšefty, z něj vymámili tři miliony korun. Poté byl Balín propuštěn z vazby a na pražském úřadu vyšetřování mu za přítomnosti Josefa Douchy ukázali asi dvacet fotografií policistů z útvaru V4. (Proč zrovna fotografie těchto lidí, a ne z jakéhokoli jiného útvaru , nedokázala obžaloba během procesu vysvětlit.) Balín na nich poznal své údajné únosce - Macháčka, Mikeše a jejich kolegu Martina Bučka. O deset dnů později vypověděla Balínova matka před vyšetřovatelem, že únosce svého syna viděla a jimi mohou být zmínění policisté. Vyšetřovatel Jiří Ryšánek si její výpověď vyslechl - v advokátní kanceláři Jiřího Teryngela. Pak už to vzalo rychlý spád. V červnu navštívil Josef Doucha ministra vnitra Václava Grulicha, a jak později řekl médiím, intervenoval u něj, aby se údajným Balínovým vydíráním zabývala ministrova inspekce. V srpnu byli Macháček, Mikeš a Buček zatčeni a vzati do vazby, jejich výslechů se v prvních dnech zúčastňoval advokát Doucha, který dokonce kladl otázky. „Chvílemi to vypadalo, že výslech řídí Doucha, a ne vyšetřovatel Ryšánek,“ vzpomíná Mikešova obhájkyně Jana Vyžrálková. Buček byl po dvou dnech propuštěn, měl neprůstřelné alibi (byl ve službě a viděla jej řada kolegů) a z případu vypadl. Stejně pevné alibi měli i Macháček a Mikeš - první byl na dovolené s ženou a dětmi, druhý v den údajného únosu prokazatelně prováděl pátrání v Berouně - ale policie to vůbec nebrala v potaz. Už během prvních výslechů bylo jasné, že jediným svědkem proti policistům bude Balín, nikdo jiný jeho výpověď nepotvrdil. Nicméně státní zástupkyně Ivana Růžičková a vyšetřovatel Ryšánek trvali na svém - Macháček a Mikeš jsou vinni - přesto, že Balínova výpověď obsahovala řadu rozporů (tvrdil například, že auto, kterým jej unesli, řídil Mikeš, ten však neměl řidičák, jeho popis únosců vůbec neseděl na Macháčka a Mikeše a podobně). Okolnosti případu vzbudily dokonce na jaře roku 2000 podezření u prezidenta Václava Havla, který „získal dojem, že někdo chce likvidovat práci protima- fiánského útvaru“. Prezident nechal tajnou službou prověřit Josefa Douchu, ale získané informace nezveřejnil a na záležitost se začalo pomalu zapomínat. Soud začal letos v září a o celé tři měsíce připomínal spíše frašku. Trapnost a rozpory v žalobě vzbuzovaly často úsměv i ve tváři Romana Dočkala. Balín se ve své výpovědi katastrofálně zaplétal a ostatní svědci jednoznačně dokazovali nevinu obžalovaných, při závěrečné řeči požádala o zproštění viny pro Macháčka a Mikeše dokonce státní zástupkyně. To samozřejmě vzbudilo otázku, proč je tedy obvinila, když prakticky stejné důkazy měla už v srpnu 1998. „Měla jsem pochybnosti už tehdy, ale nebyly tak silné,“ říká na to žalobkyně Růžičková. Silné pochybnosti prý získala až během procesu. A nemá pocit, že za profesní likvidací Macháčka a Mikeše stojí komplot? „Asi ano, opravdu nejasná je role pana Douchy,“ říká dr. Růžičková. A ona sama se na tom nijak nepodepsala? „Ne,“ říká žalobkyně. Já jen dělala svou práci.“ K policii se nikdy nevrátím, už bych většině kolegů nedokázal věřit,“ říká dnes Macháček, majitel malé agentury. Optimismus ale vzbuzuje prohlášení Mikeše: „Vrátím se, ti grázlové nesmí mít pocit, že zvítězili.“ (Respekt 51/2001, kráceno) ■ 106 POLYGON 1/2002 [pageend108]VÝCHOVA POLITIKŮ V ČECHÁCH MIREK KARÁSEK ÚVODEM Již delší dobu se v Polygonu objevují hlasy čtenářů, žádající, aby kromě zdůrazňování toho, co se v Česku dělalo a dělá špatně, se občas řeklo či alespoň nesměle navrhlo, co udělat, aby české země opět oplývaly mlékem a strdím a... přinejmenším... neúplně blbou náladou obyvatelstva. Kromě se toho se vše-obecně tuší, že v postOsamově světě se jaksi cosi kvalitativně změnilo. Nicméně otázky „co?“, „jak?“ a „jak se nás to týká“ jsou krápět složitější i pro otrlé politiky a mediální věrozvěsty. I když je to tedy zřetelné „tall order“, rozhodl jsem se, že k tomu něco málo podotknu. Začnu tím, co už jsem několikrát napsal (viz Polygon č. 4/2001 str. 57), že totiž jediná možnost rozumné budoucnosti České republiky spočívá v jejím vstupu do EU. Jde tedy tentokrát o českou politiku vnitřní i zahraniční a o její působení - lapsy či „bobříky“ - teď a v několika příštích letech. Zdá se mi, že logický postup by měl být následující: 1) zdůraznit hlavní ekonomické, sociální a vnitřněbezpečnostní změny ve světě jako následek teroristické akce „911“; 2) poukázat na princip změn v globální politice a globální obranné strategii v post-Osamově světě a 3) ukázat a zdůvodnit, jak se tyto změny v globální ekonomice, mezinárodní politice a strategii pravděpodobně promítnou do prostoru, ve kterém může česká vláda svou politikou podpořit vstup do EU. I. Ekonomické, sociální a vnltŕné-bezpeč- nostní změny ve světě po Osamově útoku na Ameriku Jsou změny viditelné, ba do očí bijící, a pak změny, které běžný občan pozná jen náhodou. A ani tehdy o nich moc neuvažuje. Ty první jsou změny v životní úrovni obyvatelstva a tedy také v tom, co může realistický občan od státu očekávat v oblasti zaměstnání, kultury, školství, sociální podpory a zdravotní péče. Ty druhé jsou změny ve vnitřní bezpečnosti státu a ve větší kontrole, event, potlačení „pro společnost potenciálně nebezpečných“ elementů. Jakkoliv nepříliš zjevně, přesto jsou právě tyto změny zásadní až radikální a takové, které byly ještě před rokem nemyslitelné. Začněme s těmi zřetelnými. Světová ekonomika už od začátku roku 2001 - v podstatě již daleko před tím - procházela, hlavě díky „hi-tech“ odvětvím, vývojovým trendem blížícím se nule. Problém nastal již před léty, kdy internetoví optimisté a stejně optimističtí bankéři přehlédli, že nový produkt je v podstatě svým vývojem a zaměřením definován rčením „by the geeks for the geeks“. Ovšem poměr „geeku“ - tedy web-surfujících a internetové aplikace vymýšlejících či kupujících techniků či jinak tunelově myslících individuí - k normálním spotřebitelům je v historických průmyslových zemích asi jedna k šesti stům až k jednomu tisíci; poměr, který jednak závisí na povaze té které společnosti a jednak stále vzrůstá s percentuálním vzrůstem průměrného věku společnosti. Čili ekonomiky, v jejímž celé „dot.com“ a potažmo další na ně navazující „hi-tech“ obory prožívaly hlubokou krizi a hromadné propouštění, najednou po zničení newyorského dvouvěží zaznamenaly další šoky. Mezi tyto post-Osamovy šoky patří: dočasné zhroucení trhu cenných papírů, okamžitá (na štěstí) dočasná ztráta důvěry široké veřejnosti k obchodu všeho druhu a ztráta očekávání čehokoliv pozitivního, a hlavně dlouhodobá a nenahraditelná ztráta leteckého průmyslu, dopravy a tedy také mezinárodního turismu. Nakonec se všeobecnou hospodářskou krizi podařilo odvrátit. Nikoliv nějakým hluboce vědeckým manipulováním trhu dle ekonomických teorií, ale prostým působením společensko-psycholo- gických instinktů. Masy spotřebitelů najednou probuzené k poznání, že „nevíme dny POLYGON 1/2002 1 07 [pageend109]ani hodiny“, začaly nakupovat jako o závod. Snížené ceny a bezúročný splátkový mechanismus vyvolal zásobitelskou horečku první třídy a tím v podstatě zachránil americkou a potažmo i světovou ekonomiku před hlubokou krizí. Samozřejmě nic není a nebude jako dřív. Nezaměstnanost je vyšší než v předchozím letech. Peníze jsou „levné“ (nízká úroková míra), současně ale vklady ani cenné papíry mnoho nevynášejí. Světové aerolinky se budou vzpamatovávat několik let, pokud se vůbec vzpamatují, a bez státních dotací se jen těžko obejdou. Transoceánské lety zrovna tak, jako mezinárodní turismus na letecké dopravě založený, se časem dostatečně zregenerují; nejspíš ale nastane kontrakce a řada paralelních letů bude eliminována. Evropská kontinetální letecká doprava pravděpodobně v podstatě zanikne. Vlaky, auta či autobusy s typem dopravy „městské centrum -> městské centrum? úplně vytlačí leteckou konkurenci s několikahodinovým hrůzostrašným odbavováním a kontrolou cestujících a zavazadel na letištích. Ostatní průmyslová odvětví - s výjimkou služeb, kde soukromé bezpečnostní společnosti budou prudce vzrůstat - se budou drasticky konsolidovat. Propojování a odkupování hluboce zadlužených podniků přinese snížení nákladů, většinou mzdových, a tak již dnes se mluví o zhruba desetiprocentní kontrakci pracovních sil v americkém průmyslu, bankovnictví a peněžních institucích. Nezaměstnanost se ale v USA prakticky moc nezvětší díky naprosté pohyblivosti pracovních sil. Část propuštěných přejde do služeb či jiných recesí tak nezasažených odvětví v jiných státech a část do předčasné penze. Celkem vzato, Osamův šok drasticky zvedne produktivitu amerického průmyslu a pravděpodobně i kvalitu služeb. Bohužel Evropa, jakkoliv ekonomicky a politicky sjednocená, nemá proti volnému pohybu pracovních sil, který je páteří americké ekonomiky, praktickou odpověď a tedy nezaměstnanost tak produktivita bude pokulhávat (někdy značně) za americkou. Tyto změny v oblasti ekonomické a řekněme i sociální jsou ale v podstatě exogenní, tj. diktované makroekonomickými změnami. Jednotlivé společnosti je prostě musí spolknout a vyrovnat se s nimi jak nejlépe umí. Potom jsou ovšem změny endogenní, které Osamovi teroristé probudili v behaviorál- ním make-upu hospodářsky vyvinutých a kulturně vyspělých společností, za což jim, jakkoli to zní rouhačně, nutno poděkovat. Změna společenského myšlení, jednání a očekávání je totiž, historicky vzato, velmi nesnadná, protože behaviorální make-up je u jakékoliv společnosti fenomenon téměř konstantní. Českým „sametovým myslitelům“ tento fakt nedošel, takže po dvanácti letech v Česku existuje komunistické jednání a myšlení - tedy dle Karla Marxe: nadstavba - na což se pouze naroubovala jakási zpotvořená pseudo-liberální základna. Je jen s podivem, že, ač marxisticky vzdělán, se Václav Klaus ani neprokousal k primitivnímu axiomu Marxe a Engelse,1) že totiž rozpor mezi základnou a nadstavbou se při překročení určité hranice musí řešit revolucí. Pro důkaz se nemusí chodit daleko. Stačí se podívat v jihovýchodní Asii, kde se provedlo přesné totéž, co v Česku. Zpět k Osamo- vých kamikazům a změně světového beha- viorálního trendu, která se dá snadno zjistit v těchto hlavních polohách: 1) Společnosti se, v podstatě přes noc, změnily z extrovertních - tj. takových, které například zajímají často pohnuté osudy málo vyvinutých a nebo etnických či sociálních skupin, vymírajících exotických zvířat, degradovaných žen atd. všude jinde na světě - ve společnosti silně introvertní, tedy až šovinistické, zejména v otázce podpory vlastních vlád, pokoušejících se vojensky vyhladit nepřátelské teroristické skupiny a vyzmízíkovat jakékoliv podhoubí těchto skupin ve vlastních zemích. Z toho logicky plyne, že 2) společnosti budou o to více dělat maximum pro terorem postižené spoluobčany a jejich rodiny a vůbec starat se především o zlepšení údělu svých spoluobčanů, anebo, a to především, o zkvalitnění života svých vlastních rodin o co méně je bude zajímat zbytek světa (kromě ovšem států-základen bojových, teroristických ideologií). 108 POLYGON 1/2002 [pageend110]Odtud vyplyne 5) silný vzestup společenských protiimi- gračních tendencí a protietnických nálad zejména proti etnicitám, ze kterých se teorie rekrutují či rekrutovaly. Nakonec se ukazuje Ustale silnější racionalizace společenského myšlení a tedy vzrůstající nechuť k věrozvěstům ideologií všech typů, hlásající ráj na zemi ve více či méně vzdálené budoucnosti. Hlavním cílem obyvatelstva totiž nyní bude: žít kvalitně každý jednotlivý den, neboť „nevíme dne ani hodiny“ a zároveň udělat vše, aby světový amfiteátr byl bezpečnějším místem pro další generaci. V této souvislosti je na místě se zmínit o knize Hannah Arendt(ové) „The Origins of Totalitarism“ (1951), jejíž téze je, že „zlo“ - v našem případě islámský terorismus - je v podstatě jen povrchní fenomén, který není radikální, ale pouze extrémní a podléhají mu proto také pouze povrchní nevzdělané vrstvy. Lze mu čelit přemýšlením, tj. vzděláním, čímž se dostaneme do jiné dimenze, pro „zlo“ nedosažitelné. Ovšem také naopak. Vzdálená veřejnost nikdy původ a cíl „zla“ nemůže pochopit. Později se k této tezi ještě vrátíme. Zatím jsme mluvili o změnách exogen- ních a endogenních. Existuje samozřejmě oblast, ve které se oby typy prolínají. Máme na mysli hlavně oblast socio-politickou a jako příklad si vezměme americký kontinent. Ukazuje se, že „pevnost Amerika“ musí nutně zahrnout Kanadu nejen do sféry geo- ekonomické (což se již dávno stalo), ale, a to hlavně, i do sféry geo-politické. Nelze totiž připustit, aby na půlce kontinentu existoval státní útvar s podstatně volnější celní, imigrační, policejně-dozorčí a vnitřně-bezpeč- nostní politikou k etnickým skupinám imi- grantů, kteréžto etnicity historicky řešily politické spory bombami a automaty vzoru Kalašnikov. Nemyslíme tím jen muslimské fundamentalisty, ale i šiitské fundamentalisty (kterým se před léty podařilo zničit kanadský B-747 letící do Indie s 500 obětmi na životech), tamilské „kráčející bomby“ atd. Centrální kanadská politika multikultu- ralismu, zavedená ministerským předsedou a naivním snílkem Havlova ražení Pierrem Trudeau, prakticky zanikne - z důvodů radikální změny v myšlení a chování elektorátu, jak ukázáno nahoře v bodech 1-4. Ukázalo se totiž jasně, že fundamentální ideologie, jako např. islám, a demokracie jsou absolutně neslučitelné. Nejen z hlediska kulturní a kognitivní historie a jejího trendu, ale hlavně z hlediska řešení této disparity. Současný fundamentální islám je a vždy byla doktrína ozbrojená a tedy bojová (viz Polygon č. 7/2001, str. 26, 33-37) a vždy připravená řešit ideologické rozpory zbraněmi. Navíc, dle Hannah Arendt, rovněž takjako předtím komunismus a nacismus, tak i fundamentální islám je mimo, tj. hluboko pod úroveň průměrné míry vzdělanosti v civilizovaném světě a tudíž prakticky nepochopitelný a tedy také nepolemizovatelný. Tím přicházíme k dalším, jen menší mírou veřejnosti zřetelným změnám, které si výše naznačený obrat společenského chování a myšlení vynutí. Úplné propojení informačních služeb a databank a rotace vysokých oficiálů bezpečnostních služeb mezi všemi vyvinutými či důležitými zeměmi (EU, zeměmi NATA, Ruskou republikou, Indií, Pákistánem, Čínou, Egyptem a možná Saudskou Arábií či Emiráty atd.). Zpřísnění a úplné sjednocení metod dozoru, profilování a konečně i infiltrace „cílových“ skupin a organizací. Poznámka k tzv. „profilování“: V současné době je to jediná metoda, jak oddělit potenciální teroristy od bona fide pasažérů ještě přede nasednutím do letadla. Plastické výbušniny a jiné chemické přípravky teroru v kabině letadla nelze totiž vůbec zjistit průchodem přes „security screens“. Tam se objeví jen nože, revolvery a jiné dlouhé či nebezpečně vypadající kovové či plastické předměty. Zbývá profil. Třicetiletý ravachol s vyloženě nekavkazskými rysy a celkovým chováním „Pepka Vyskoče“ blahé paměti s úplně novým britským pasem, vydaným nota bene v Egyptě, letící bez zavazadel z Paříže do Miami, by pravděpodobně v těchto dnech rozpoutal mobilizaci celé FBI spolu s nejbližším bataliónem commandos, kdyby letěl opačným směrem. Že tohoto dobráka se čtvrt kilem TATP, což je velice volatilní plastická výbušnina, v teniskách nechala francouzská policie, byť s jednodenním zdrPOLYGON 1/2002 1 09 [pageend111]žením, nastoupit doletadla, jen podtrhuje nutnost úplně a přísně dodržované unifikace zpřísněných bezpečnostních pravidel, metod a technik v celém světě. K tomu ještě nevítaný dodatek: před Vánocemi jsem letěl z Toronta do Londýna. Ani na jedné straně Atlantiku nebylo patrné jakékoliv zpřísnění kontroly osob a příručních zavazadel. Spíše naopak. Nikoho ani nenapadlo někomu ani jen namátkově zavazadlo otevřít, tím méně každé zavazadlo rychle „projít“. Odposlouchávání určitých telefonátů, namátková kontrola faxů, e-mailů a listovních zásilek vůbec zřetelně odřízne určité, ústavou garantované svobody. To je však relativně úplné minimum, kterého se společnost vzdá ráda, pokud jí vláda protiúčtem zaručí podstatné zvýšení vnitrostátní bezpečnosti. Že je v těchto intencích nutno především převychovat (anebo změnit) vládu, ilustruje tato drsná, leč pravdivá historka: Současný kanadský ministerský předseda, kterému mimochodem nelze rozumět ani v jednom kanadském oficiálním jazyce - řekněme jen, že v porovnání s ním byli i Antonín Novotný pinakl lucidity - před několika lety „vysekal“ z egyptského kriminálu dobráka (s kanadským pasem), který již tehdy byl číslo čtyři v Osamově straně al-Qaeda. Dnes je tento muž díky svému tvůrčímu k akci 911 devátým v pořadí nejhledanějších zločinců celého světa. V porovnání s tím činem blednou a vytrácejí se do ztracena i nejbizarnější české prezidentské milosti. Naštěstí pro svět je Amerika příslušně „nažhavena“ správným směrem, takže jakékoliv přesvědčování kanadských a jiných partnerů nebylo a nebude příliš dlouhé, i když ne nutně vždy vrcholem diplomatické etikety. Kromě toho se ukazuje, že kanadská veřejnost, historicky absolutně inertní, se začíná probouzet sama. To se také zdá být jediným zářným bodem na politickými a hospodářskými problémy zakouřeném globu v novém roce 2002 a v několika dalších letech. II. Strateglcko-politické a globálně bezpečnostní změny ve světě po útoku .911“ Změny v paletě nazírání a jednání světového politického mikrokosmu jsou od září roku 2001 podstatné až drastické. Odrážejí jednak základní obavy elektorátu jednotlivých zemí o svoji bezpečnost a jednak - a to hlavně - nespornou morální autoritu, která s sebou nutně přináší určitou tvrdost, s kterou USA zájmy o svoji bezpečnost prosazují. A řekněme rovnou, že jako hlavní a téměř jediný recipient teroristických útoků k tomu mají veškeré morální i mezinárodně- konvenční právo. Malý příklad uvedení sousedských vztahů do pořádku: V prvním Bus- hově výčtu amerických spojenců, kteří buď pomohli a nebo se jinak zasloužili v honbě za Binladinovými partyzány v USA a ve světě, chyběla Kanada. Dlouho bylo trapné ticho. Potom přijel narychlo kanadský premiér do Washingtonu a americký prezident se dal při společném fotografování slyšet, že „... v rodině se přátelské vztahy nemusí zdůrazňovat.. .(??!!)“ Za pár měsíců nato byla povolána celá záloha Národní gardy a rozmístěna podél kanadsko-americké hranice. Nedávno prohlásil premiér Chretien, že 78 % kanadského obchodu se uskutečňuje s USA (což bylo vůbec poprvé, kdy liberální premiér Kanady něco podobného přiznal) a posléze dal parlamentem narychlo odhlasovat prakticky veškeré ústavní změny - zakodifikova- né v tzv. bezpečnostním rozpočtu a zpřísňující vnitřní bezpečnost a politiku vůči imigrantům a skupinám definovaným jako „terorismu napomáhající“ - které na něm Američané chtěli odedávna. Někdo mu pravděpodobné vysvětlil, že jestliže je celý kanadský obchod závislý ze tří čtvrtin na Spojených státech, neříká to nic o opačné závislosti, která je nejvýše osmiprocentní (a to i když vezmeme v úvahu auta, která se pro americký trh dělají v kanadských pobočkách detroitských automobilek). Mezi těmito změnami - dlouho a ještě loni prohlašované různými ministry kanadské vlády za „nekanadské“ - jsou přísné imigrační kontroly na hranicích, přítomnost ozbrojených airmarshalls na transoceánských a vybraných vnitrostátních letech a jiné. Mimochodem: podobně ozbrojená ochranka existuje v posledních 30 letech na všech letech El-Al. Bezprostředně po útoku na Ameriku a potom, zejména při přípravě a realizaci afg110 POLYGON 1/2002 [pageend112]hánského tažení, se projevil Tony Blair v nejlepším churchillovském světle jako největší a nejúčinnější přítel USA. Dal tak evropské kontinentální diplomacii, jakož i diplomacii „zbytku světa“, další lekci z pragmatismu a zároveň předmět k zamyšlení, neboť nová osa Washington-Londýn změnila ihned drasticky do té doby neurovnanou politickou situaci ve světě. K ose se ihned, a velice mazaně, přihlásila Moskva, neboť Putin má také nemalé problémy s bojovným islámem. Zamyšlení je jistě vhodné nad tím, jak Putin ihned přesně odhadnul drastickou změnu politicko-strategické situace ve světě, a jak jako bývalý mistr japonského sportu-sebe- obrany judo ihned takticky přesně využil situace. Nová situace především odsunula politický význam Eura jako praktickou novoroční demonstraci „pevnosti Evropa“ do hlubokého pozadí a tím před Evropany všech zemí znovu vyvstal známý problém: „...zajistí nám politické sjednocení větší bezpečnost nebo ne? A když ne, proč to vlastně děláme...?“ Jestliže se Evropská unie - i s eventuálně plánovanou EU-armá- dou - pravděpodobně bude zmítat delší dobu v „potížích růstu“, NATO na druhé straně nutně získá nejenom vojenskou, ale i politickou důležitost, daleko přesahující jeho důležitost v nejdrsnějším období studené války. Důvodů je několik: a) Díky ozbrojenému teroru se, s výjimkou druhé světové války, nikdy společnosti NATO-států necítily tak bezbranné a tedy přímo existenčně závislé na branných silách; b) nikdy předtím, s výjimkou druhé světové války, nebylo politické vedení dvou zdaleka nejvýznamnějších členských států, USA a Velké Británie, tak jednomyslné ve všech otázkách politických, strategických a taktických jako v současné době; c) permeabilita politických a vojenských článků NATO představuje, díky vojenskému elementu, v podstatě uniformní pohled na světové problémy a tedy i podmiňuje rychlé a efektivní řešení, což je přesně to, co světová veřejnost v současné době požaduje. Stran České republiky pak na tomto místě znova opakuji svoji tezi (viz Polygon č. 4/2001, str 57), že - NATO-ne-NATO - pro Česko je vstup do Evropské unie absolutnutný; tak nutný, že na něm závisí v podstatě osud české společnosti. Ať už se ale otázka EU vyvine jakkoliv, jedno je již dnes jasné: Počínaje jedenáctým zářím 2001 se svět de facto definoval a rozdělil - podobně jako jej před 60 lety rozdělila komunistická doktrína - na část s historicky prokazatelnou civilizací, na jejíž antické a galské základy se organicky napojil anglo-saský racionalismus, a která nakonec převzala anglický jazyk jako svou lingua franca, a na část, ve které alespoň jeden z vyjmenovaných faktorů neexistuje. Neexistence jednoho či více v definici vyjmenovaných faktorů sice nedělá ze společnosti ausgerechnet nepřítele osy Washington-Londýn (a potažmo i světové civilizace). Nepřátelství je psychologicky navozeno výše uvedeným obratem světového mínění, myšlení a jednání, který se zformoval po útoku na Ameriku. V povědomí lidí a tedy především i vládnoucích elit, které jsou na elektorátech závislé, tedy dnes existuje zřetelná demarkační čára: tady jsme my a tam oni. Jak se tato osa, a spolu s ní i implicitně zavedené kriterium „my a/anebo oni“, mo- censko-politicky účinná, se projevilo hned při projednávání pakistánské účasti ve válce proti Talibánu. Prezident Musharraf, politicky silně tlačen ke zdi radikalizující se částí jeho stoprocentně muslimského obyvatelstva, které neváhalo demonstrovat za Jánošíka muslimského světa“ Osamu, ihned a bez váhání povolil spojeneckým branným silám základny v Pákistánu, poslal za mříže řadu předních talibánských agitátorů a uzavřel hranice s Afghánistánem. A toto vše za cenu rizika rozběsnění islámsko-fundamen- talistického podzemí v Pákistánu a Kašmíru, za což také skutečně málem zaplatil válkou s Indií. Další zřetelný obrat světové politiky „doprava“ a na stranu „zákona a pořádku“ lze vidět dnes a denně. Čína otevřela dveře Západu k efektivnění telefonní, počítačové a cell-telefonní sítě; neuvěřitelný to ústupek POLYGON 1/2002 111 [pageend113]čínského vedení. Kuba začíná chytat západní vítr; spolkla rezoluci komise OSN pro lidská práva o problémech v zemi, která doporučuje dialog s opozicí, a naopak chce americké půjčky. Vietnam a severní Korea také hbitě odložily ideologická chřestidla a alespoň v současné době se tváří, a skoro také jednají, jak mílius. Saudská Arábie se pomalu ale jistě vyrovnává s faktem, že 15 jejích občanů bylo mezi 19 aktivními teroristy akce 911. Několik článků, které se objevily v současné době ve vládou kontrolovaných denících, se snaží poukázat na kauzální spojení mezi teroristy a ekonomickými podmínkami v nejzaostalejších částech země. Opět, téměř neskutečně působící doznání selhání socio-ekonomické politiky saudské vlády ve společnosti. Největší překvapení však přichystala Palestina. Poprvé po 15 měsících ozbrojeného „povstání“, tzv. intifady, muž číslo dvě v palestinské hierarchii - tedy hned za Arafatem - prohlásil v rozhovoru s National Post,2) že posílat zástupy „kráčejících“ či v autě deto- nujících bomb a snajperů do Izraele byla velká strategická chyba. Šéf Arafatovy tzv. preventivní tajné služby Jibril Rajoub řekl: „...myslím, že militarizovat byla velká chyba ... útoky (palestinských) civilistů izraelské občany uškodily celé věci... mnoho akcí v posledních patnácti měsících bylo špatných... “ A zase, první vlaštovka sice jaro nedělá, ale přiznání tohoto druhu od praktického vůdce palestinského pasaliku je bezprecedentní a zasluhuje důkladnou analýzu. Že bezprostředně po tomto prohlášení přijel nově jmenovaný americký velvyslanec do Palestiny, není asi shoda okolností. Z těchto ukázek lze tedy zřetelně vidět, že i vlády méně vyvinutých zemí, včetně těch „z druhé strany“, pochopily, že končí období volného lavírování po celém politickém spektru. A že tudíž i politika prováděná dle hesla „aby se vlk nažral a koza zůstala celá“ se ode dneška nebude tolerovat. Pochopily také, že osa, připojené civilizované země a jejich vojenská větev NATO nebudou mít zájem na řešení případů prohnilých režimů, s výjimkou těch, jejichž socio-politické katastrofy ohrožují světový mír a pořádek v přilehlých civilizovaných zemích (např. Kosovo, předtím Bosna a v budoucnu možná Macedonia). Tak drastické zhoršení se v krátkém čase zřejmě nedá v Česku předpokládat a tudíž je na české politice, aby zajistila regulární přijetí do klubu civilizovaných zemí prostřednictvím členství v EU. III. Konec politického lavírování v Čechách V úvodu je nutno zdůraznit dvě věci, na které se evidentně v Česku zapomíná. Zaprvé, jak říká vídeňský průvodčí v prastarém rakousko-uherském vtipu: „...pánové, mě těší, že jste Češi, ale jízdenky musíte mít všichni.“ Jinými slovy: za výhody členství v EU a tudíž za kolektivní bezpečnost a hospodářské výhody inherentně získané se musí tvrdě platit. A zvlášť dnes. Kritéria, kterými se kdysi řídilo členství v EU, doznala podstatných změn. Přesně takových, jak se změnilo myšlení a jednání evropské, americké a britské populace po útoku na Ameriku v září 2001. Hlavní body této behaviorální revoluce jsou naznačeny v první kapitole (viz změna světového behaviorálního trendu; body 1-4). Proto také ekonomicko-finanční kritéria, i když důležitá , nejsou dnes zdaleka tím jediným sítem. Hlavní kritérium nyní je - a nezbytně od této chvíle také bude - bezpečnost společnosti na jedné straně demarkační čáry: „my a/anebo oni“, jak jsme zdůraznili ve druhé kapitole. Říká se, že pevnost řetězu se rovná pevnosti nejslabšího článku. Totéž platí pro bezpečnost v post- Osamově světě. Je tedy logické , že kolektivní bezpečnost Evropské unie - z hlediska možnosti infiltrace teroristických buněk, skupin a jednotlivců - je jen tak velká, jaká je úroveň, historický trend a politická vůle k zabezpečení „neprodyšnosti“ v nejslabším článku řetězu. V tomto případě v čekankách do EU, tedy hlavně v Česku. A tady přichází druhý omyl, na který se rádo v české kotlině zapomíná: myslet si, že panorama Hradčan, plzeňské pivo, Jaromír Jágr, chemická četa české armády v Bosně či Kosovu, popřípadě „filozof* kralující na Hradě jsou trumfy, které rozhodnou jakékoliv těsné hlasování ve prospěch ČR. Rozhodně nerozhodnou. Až se Brusel bude chtít naposled blíže podívat - a co mu v tom může bránit? - položí 112 POLYGON 1/2002 [pageend114]si ihned tyto otázky: Kdo nám zaručí, že nám - kromč ruských a ukrajinských mafio- sů, asijských a potažmo i arabských teroristů a (v nejlepším případě jen) běženců - nepošlou na splátky celou romskou populaci? Momentálně procházejí tyto elementy Českem přes hranice do Německa a Rakouska zcela volně a romské obyvatelstvo má k organizaci hromadné emigrace dokonce celé cestovní kanceláře a právní poradce (například v Kanadě). Kromě toho, jak nedávná historie ukázala, čeká politická mašina je zcela zdatná v otázkách zbavování se nechtěných etnických skupin či celých národů. Nad nenásilným rozpadem Československa v roce 1993 stále ještě kroutí hlavy státoprávní experti celé Evropy a veškeré, po „samostatnosti“ toužící skupiny: Baskove, Valloni, Skotové, Bavoři, albánští Kosová- či atd. si dělají pilně poznámky. Jakpak je to s perlustrací jejich tajných bezpečnostních služeb (jak civilních tak zejména vojenských) a jak veliké procento starých kádrů-expertů je tam ještě stále zašito? A podotázka pro současný svět, tedy i pro Evropu, přímo životní důležitosti: Kolik z nich pracovalo v „učilišti pro arabské informátory“ na Moravě a na Slovensku a - hlavně - kolik z nich má stále styky s těmito chlapci, dnes už jistě vedoucími odborníky v irácké, sú- dánské, afgánské a jiné radikálně-is- lámské rozvědce? 3) Toto je ovšem problém olbřímí velikosti a - bohužel - pravděpodobně dnes už nezodpo-věditelný. Přesouvání kádrů StB z civilní do vojenské rozvědky (a zpět), aby unikly lustraci, je dobře známo. Strašidelná korupce ve státních službách a hlavně u policie byla a je dobře dokumentovaná v českých médiích. Dá se soudit, že v tajných službách nebude míra korupce o nic menší. Problém je v tom, že v případě tajných služeb již nejde jen o korupci, neboť „všimné“ platí arabské tajné služby. A mají z čeho; olej stále vesele teče. Jak je tato záležitost vážná se objevilo už při „senzačním“ odhalení premiéra Zemana na pořadu amerického televizního kanálu CNN. V rozhovoru s naprosto konsternovaným komentátorem, který nicméně a naprosto profesionálně zachoval vážnou tvář, prohlásil Zeman doslova (sám jsem tento šot viděl), že jeden z hlavních aero-teroristů, Atta, byl několikrát v Praze s plánem vyhodit do vzduchu budovu Rádia Svobodná Evropa. Řekl to dokonce tak přesvědčivě, jako by tomu skutečně věřil. Nebudeme rozebírat detailně nesmyslnost této dezinformace. Čeští zpravodaje! dostali pokyn sledovat Attu od německých kontrabrášků a obsah rozhovoru, který se vedl na iráckém konzu- látě, pochopitelně není zachycen. A i kdyby byl, je to „deza“ jak vystřižená ze žurnálu. Nikdo nebude provádět útok ve městě, které slouží jako zábavní park a oddechové sanatorium pro unavené agenty z několika spřátelených sítí arabských teroristů. Nehledě na maličkost, jako že panu Attovi zadal šejk Osama již dávno úkol mnohem důležitější. Daleko vážnější je, že premiér státu, který aspiruje do klubu civilizovaných zemí, vůbec něco podobného vyřkne. Buďto tomu věří sám a pak má vážné problémy s myšlenkovými pochody, anebo chce dosáhnout „bobříka“ kontrašpionáže pustým blábolem za předpokladu, že tomu uvěří ti ostatní. Tím jen dokazuje pravdivost první varianty, protože se mu naopak pouze podařilo ulovit „bobříka“ komiků a klaunů. Pečeť komiků a klaunů se zdá být inherentně přítomná na všech ediktech a činech, kterými Praha zpestřuje a definuje, popřípadě „upravuje“ své vztahy k cizině. Maně připomínáme Klausův oficiální play- doyer, ve kterém zpochybnil nutnost či dokonce vhodnost vstupu ČR do EU, Kavanova žertovná epizoda s protikubánskými ekonomickými sankcemi a tzv. „dotazník buzero- techny“, který se musí nyní vyplňovat v Kanadě (a možná i v jiných zemích) při žádosti o česká viza. U tohoto výtvoru se na chvíli zastavíme, protože - kromě toho, že je předmětem četných diskusí na různých místech - dobře ilustruje problém „Česko versus svět“. Údajně v odvetu na zostřené podmínky pro romskou imigraci do Kanady a Velké Británie pražští klauni oprášili některé zvlášť vybrané vízové dotazníky z doby studené války a vypracovali konečný elaborát. Nehledě na to, že čin jako takový rázem odpovídá na výše položenou hypotetickou otázku EU (Kdo nám zaručí, že nám POLYGON 1/2002 113 [pageend115]- kromě ruských a ukrajinských mafiosů, asijských a potažmo i arabských teroristů a/anebo běženců - nepošlou na splátky celou romskou populaci?) slovem: nikdo, pražští žertéři se ještě navíc zapsali do Guinessovy knihy světových recesí. Mám na mysli větu, ve které upozorňují, že vízum není zdaleka poslední štace potenciálního návštěvníka ČR a že prakticky kterýkoliv český akciz může zavřít bránu komukoliv, kdo se mu z těch či oněch důvodů nelíbí. Svatá prostoto, ti komikové ze zamini snad prospali celé století. Rozumí se samo sebou, že všude na světě je nutno respektovat zákony. Takže máte-li smůlu a při průchodu celnicí se vám rozsype kufr s 10 kg heroinu či rozřezanou manželkou, přijdete do lochu ať jste tuzemec či cizozemec, pokud v oné zemi je protizákonné kšeftovat s heroinem či s rozřezanou manželkou. Vízum nevízum. Taktéž půjdete do lochu, najdou-li u vás ještě před vstupem do letadla samopal Uzi či bedýnku semtexu. Nikde se o těchto eventualitách ovšem explicitně nedočtete, tím méně musíte podepisovat, že s tím souhlasíte. To prostě patří k pojmu „občan“ a tudíž je to součástí jeho práv a povinností. Kromě toho neznalost zákona neomlouvá. Je tedy na čase, aby si zodpovědní pánové, kterým není osud Česka úplně lhostejný, povytáhli ponožky (jak říká anglický idiom). Absurdistán je sice trefný pojem, ale právě jen pro recesisty. Avšak klasická definice „recesisty“, jak se dočteme ve spisech Jaroslava Žáka, znamená člověka, který vstřebal dosažitelnou míru vzdělanosti v základní dimensi a vymyslí proto žertíky v jiné, řekněme vyšší dimensi. Problém české vládnoucí třídy včetně hradního filozofa a věrozvěsta kapitalismu (viz„Dubovépalice“, Polygon č 3, 4/2001) je, že bohužel ještě zdaleka nevstře- bala mezinárodní kulturu styků mezi zeměmi. Navíc - a to je dneska vůbec nejzávažnější nedostatek - jí zřejmě chybí základní self-prezervační instinkt. Čímž jí dosud zůstalo utajeno, na co přišel Putin během několika málo hodin po akci 911, totiž: jak si bleskurychle vybudovat silnou pozici v ose, který - ba základě nového rozdělení behavi- orálního make-upu světové populace - svět po všech stránkách absolutně ovládla. Je si- | ce možné to nějaký čas omlouvat staletími, ve kterých Němci (ať už rakouští či říšští) dělali českou zahraniční (a samozřejmě i vnitřní) politiku. Konec konců, prvnímu Čechovi (Edvardu Benešovi; pozn. MK), který se k zahraniční politice po těch staletích dostal, se podařilo nejen zničit vlastní národ, ale málem i světovou civilizaci. Není to však možné omlouvat dvanáct let a už vůbec ne, když je v sázce patrně nejdůležitější mezník české společnosti za posledních tři sta let: přijetí do Evropské unie. A jak jsem řekl nahoře, za členství v klubu a využívání výhod z toho plynoucích je potřeba platit. Domnívám se také, že v relaci s těmito výhodami představuje Temelín, včetně Benešových dekretů, cenu zanedbatelnou. Na předešlých stránkách jsem zdůraznil, že v postOsamově světě není nikdo zvědavý na klauny a/anebo komiky. Zbývají tedy jen dvě možnosti. Buďte se česká společnost bude vyvíjet v rámci civilizovaného světa anebo mimo civilizovaný svět. Ta druhá eventualita se nám pak připomíná údobím 1948-1989. Prameny a vysvětlení: 1) Masaryk, T. G.: Otázka sociální, sv. 2. Cín akc. spol., Praha 1946, str. 128-144 2) Himel, M.: „Intifada was a Big Mistake: Arafat Aide“. National Post, Toronto, Jan. 4, 2002, str. A1, A2 3) V osmdesátých letech jsem se po několik let (ve kterých jsem mu psal dizertačku pro USC) kamarádil s agentem patrně egyptských či súdán- ských radikálů v Saudské Arábii, který strávil 7 až 8 let studiem na vysoké dopravní v Žilině. Pak studoval totéž v Kanadě na McMaster U. (Hamilton, Ontario). Nikdy se do Súdánu natrvalo nevrátil. Pracoval u Binladinů a přes něj jsem poznal Osamu. V rámci dizertačky neustále pendloval mezi Královstvím, Egyptem (kde bydlela rodina), Anglií, Kanadou (kde vlastnil domek v Mississauze), později ještě přibyly USA. V době Osamova vyhnanství v Súdánu jezdil často „za otcem“ do Khartoumu. Klasický profil „agenta-kurýra“ s itinerářem, který se čte jako mapa nejvýznamnějších středisek fundamentálního islámu. Samozřejmě retrospektivně. Toronto, leden 2002 ■ 114 POLYGON 1/2002 [pageend116]ZPĚT KE KOMUNÁLNÍ SATIŘE ARNOŠT WAGNER Nenávist a opovržení dvou nejvýše postavených, většinou národa volených politiků Klause a Zemana k médiím je všeobecně známá. Kritika, kterou za to sklízejí, je nezajímá. Čím déle jsou oba pánové u moci, tím vyšší je jejich arogance, tím více si oni a jejich pohůnci k médiím dovolují. Tito dva šéfové nejsilnějších a díky opoziční smlouvě i nejmocnějších politických stran nenávidí média, protože ta nacházejí mnoho nedobrého jak u nich samých, tak u poslanců, funkcionářů, úředníků či ministrů jejich stran. Nikdy v historii České či Československé republiky nepracovala elektronická a tištěná média tak dobře, svobodně a nekompromisně, jako posledních pět let. Ale také nikdy nebyla tak silně kritizována lidmi u moci, jako v tomto období, respektive v posledních 15 měsících. Můžeme směle tvrdit, že pouze díky médiím, speciálně in- vestigativním novinářům, dochází v Česku k uplatňování alespoň minimální spravedlnosti. Není to policie, státní žalobci či soudci, kdo odhaluje hospodářskou kriminalitu, politické čachry a podvody, ale jsou to novináři, kteří v tomto státě odhalí svinstva, na která by se nikdy nepřišlo. Politici by měli být médiím vděční za tuto práci, blahořečit jim a vážit si jich. Je absurdní, že vedoucí politické síly ve státě dělají pravý opak. Doslova likvidují ta média, která jsou nejotevřenější, nejkritičtější a která se nebojí objevit a zveřejnit chyby i dvou nejmocnějších mužů ve státě. V takovém protimediálním boji neexistuje odlišnost dvou „opozičních“ politických stran, ale naprostá jednota jak v ideologii boje, tak v použití taktiky. Jeden předseda oznámil, že zlikviduje jeden z nejlepších týdeníků v zemi (RESPEKT), druhý předseda si zasedl na veřejnoprávní televizi a rozhlas. Bez ohledu na to, že obě tyto instituce dostaly v loňském roce vysoké mezinárodní o- cenění a vyznamenání za zpravodajství a jeho objektivitu. Boj proti médiím neprobíhá skrytě, naopak - naprosto otevřeně a občan se pouze diví, kde se bere ta napoleonská drzost, diktátorská pýcha našich předsedů, kteří se nestydí před voliči, ale ani se jich nebojí. Nebojí se politických následků svého nadřazeného chování. Něčím - pro nás nepochopitelným a neznámým - jsou si jisti, jsou přesvědčení, že jejich nedemokratické, diktátorské chování jim neublíží, mocenského postavení nezbaví, Nebo snad je předsedovi Zemanovi jedno, jak velká potopa po jeho odchodu z politiky v červnu nastane? Jsou dlouhá léta předsedy Klause u moci příčinou naprosté ztráty soudnosti, kterou se vyznačují všichni hodní i nehodní diktátoři? Jeden nenávidí Lidové noviny, druhý opovrhuje Mladou frontou DNES. Jeden se snaží mít své lidi v jedné televizi, druhý drží v šachu jinou televizní stanici. Jeden podává trestní oznámení na týdeník, druhý veřejně podpoří televizního magnáta podezřelého z mnoha zločinů. Jednomu vadí pořady ČTI FAKTA, druhému vysílání české stanice Svobodné Evropy. Svoji nevoli oba předsedové přenášejí nejenom do ostrých slov a urážek, ale i do skutků. Nutno spravedlivě přiznat, že premiér Zeman až na „likvidaci“ Respektu (i svého) zůstává většinou u výhrůžek, na rozdíl od předsedy Klause, který již před rokem zaútočil proti veřejnoprávní televizi. Pro ODS byla příliš svobodná, příliš kritická a již vůbec ne pochlebující a přítulná. Prosinec 1999 byl pro bojůvky ODS nejvhodnější dobou k likvidaci těchto nedobrých vlastností. Hodač a stará televizní rada ČT měly být výrobními nástroji, kterými chtěla ODS Českou televizi ovládnout. Jak to dopadlo - všichni víme. Málokdo však ví, že ODS prostřednictvím svých bojůvek v různých mediálních radách, výborech a komisích nakonec uspěla a doposud svobodné (a odvážné) reakci publicistiky České televize zlomila vaz. V České televizi se mnoho věcí mění a její ředitel Balvín velkým politickým straPOLYGON 1/2002 115 [pageend117]nám naprostovyhovující kropí kolem sebe tak vydatně, aby jeho nové koště příliš neprášilo. Celá skvělá redakce FAKTA na čele s M. Vítkem z redakce odešla. Odešli ti nejlepší novináři ze zpravodajství a publicistiky. Investigativní pořady již nekritizují politiky, ministry či Dea Klause, ale stávají se z nich pořady na úrovní komunální satiry, které ani komunisté nikdy nezakazovali. ODS se prostřednictvím mladých ambiciózních politiků (Petra Štěpánka, Petra Žan- tovského, Kateřiny Dostálové, Ivana Langera a dalších), delegovaných do různých mediálních rad a komisí, zaměřila ostrou, ale ne- fundovanou kritikou (prováděnou až nenávistnými mediálními útoky) proti Českému rozhlasu, speciálně proti nejlepší zpravodajské stanici RADIOŽURNÁL a proti redakci českého vysílání Rádia Svobodná Evropa - Český rozhlas šest. Celkem úspěšně. Navodili atmosféru strachu, přílišné sebekontroly, nesmyslné opatrnosti a pokrytecké politické korektnosti. Dlouholetý ředitel RFE české redakce Pavel Pecháček z funkce ředitele ČR06 odešel... Dnes již ani ten největší skeptik nevěří tomu, že naše nejsilnější politická strana neusiluje o ovládnutí (převážně elektronických = masových) médií před červnovými volbami. Ředitel ČT Balvín zametá, ale pod koberec se snaží schovat i neslavně proslulého ředitele brněnského televizního studia Drahoše, který by se mohl ještě před volbami někomu hodit. K obrovskému překvapení se opět postavil za ředitele Drahoše přesto že již byl navrhován na odvolání po tom, co jej vyšetřovala kriminální policie. Balvín musel vědět, že mu Drahoše Rada ČT neschválí! Jaká síla za ředitelem ČT asi stojí, o jakou moc se může opřít, že si dovolí takovou nehoráznost s vědomím, že mu projde? Jaká bohorovnost přiměla předsedu sněmovny českého parlamentu, aby podpořil majitele televize NOVA Železného, jehož přijal v kanceláři předsedy sněmovny (ne v sídle ODS) několik hodin poté, co z několika zločinů obviněného podnikatele propustili (dočasně?) z vazby? Ti, kteří slušně požádali pana Klause o odpověď na podobné otázky (přes 70 českých umělců a intelektuálů) byli lídrem ODS nařčeni z útoku na jeho osobní svobodu v republice a za rozvracení všeho možného. Samozřejmě, že nám to mnohé připomíná. Samozřejmě, že se bojíme, Ten, kdo léta bojoval proti totalitě, musí zcela jasně vidět její novotvary, které se u našich mocných stále častěji objevují. (Autor je mediální expert a od roku 2000 členem Rady pro rozhlasové a televizní vysílání České republiky.) ■ KÁMEN ÚRAZU JOSEF KOLÁČEK Anabáze krucifixu. Ze zdi mateřské školky do zásuvky, pak položen na skříň, nakonec zavěšen na chodbě. Ale jeho přesuny tak honem neskončí. Na scéně je bojovník Skot, Adel Smith, muslim, prezident muslimského sdružení v Itálii, který protestuje proti krucifixu v místnosti mateřské školky v Ofeně nedaleko Aquily, kam chodí jeho malý syn. Tyto potyčky se dostaly na veřejnost, když tento „profesionální provokatér“, jak ho definovali novináři, kteří už s ním měli co do činění, v televizním pořadu „Porta a Porta“ (něco jako český souběžník „Kotel“) urazil katolíky, když označil Ukřižovaného za „miniaturní mrtvolku zavěšenou na zeď“, která nesmí být vystavována ve veřejných místnostech. V Ofeně učitelka po jeho protestu sňala kříž a dala do zásuvky stolu, pak na skříň. Avšak rodiče ostatních dětí jsou její povol- ností pobouřeni a dožadují se navrácení kříže na stěnu. Musí zasáhnout školní provedi- tor, který po prostudování Lateránských paktů a konkordátu z roku 1984 žádá o navrácení krucifixu na původní místo. Smith vyhrožuje, protestuje, a dožaduje se veřejné 116 POLYGON 1/2002 [pageend118]diskuse. Starostka Anna Maria Coletti svolá občany. Ti jednomyslně požadují navrácení krucifixu na původní místo. Adel Smith však neustává v odporu. Bývalý starosta Gentile požaduje svolání obecní rady, avšak mezitím ředitelka školy spolu s některými rodiči najdou řešení, které Smitha uspokojuje. Krucifix byl 13. 12. zavěšen na chodbě. Avšak bývalý starosta Gentile se chce odvolat ke státní prokuratuře, nebude-li svolán obecní výbor a nebude-li o věci jednat a hlasovat. Rozmíšky v jedné horské vísce v Abruz- zách? Kdepak! Dne 28. prosince další věc. Rosa Petrone - zdravotní sestra v milánské nemocnici Ni- guarda - vyhlásila osobní stávku, nepřišla do služby se zdůvodněním, že ona - jako novopečená muslimka - nebude chodit na nemocniční oddělení, dokud nebudou ze stěn odstraněny všechny kříže, že prý ji „ta miniaturní mrtvolka“ (televizní skandál Adela Smitha už má proselyty) ruší v její víře. I nad tím by se dalo mávnout rukou, zvláště když zdravotní sestra nepřijde o svátcích do služby a hledá záminky. Než Sdružení muslimů v Itálii ji ihned podpořilo svým prohlášením, jak velmi oceňuje její gesto v souladu s její islámskou vírou a že oni bojují za to, aby „všichni muslimové dosáhli stejné důstojnosti, jaká je zaručena italským občanům“. Myslet si, že lze uvádět v pochybnost naši náboženskou kulturu, je zcela nepřípustné“. V Turínu se k této kampani přidaly čtyři maghrebské matky, muslimky, které protestovaly proti krucifixu ve farních mateřských školkách, kam posílaly své děti. Za tímto případem však je téměř viditelná manipulace zvenčí. Kapka ke kapce a najednou přetekl pohár trpělivosti obyvatel Lombardie. V Cinisello Balsamo radní Calogero Boniovanni přešel do protiútoku. Deset tisíc krucifixů, aby jej mohla dostat každá rodina, zřízení fondu pro repatriaci ilegálních muslimů a zdvojnásobit hodiny náboženství ve školách jako protiopatření proti šířícímu se nesnášenlivému islamismu. Boloňský arcibiskup Giacomo kardinál Biffi ve své vánoční homilii šel ke kořenu problému: „Žádná povinná úcta k náboženskému přesvědčení druhého, žádné snaživé úsilí o mezináboženský dialog nesmí zakrývat naše oči a umlčovat na našich rtech nesrovnatelné štěstí: ano, štěstí, že jsme křesťané, to znamená „ že se nám dostalo milosrdenství“, že nás zasáhla, přeměnila, shromáždila nová a nepomíjející skutečnost onoho v Betlémě narozeného Dítěte, které dnes kontemplujeme. My, křesťané slavící Vánoce, jsme v podstatě lid, který si vzpomíná, avšak lid, který žije uprostřed lidstva, jež ztratilo paměť. Lidé bez paměti, bez tradice, bez kořenů, protože jsou zaujati až k posedlosti pouze tím, co je aktuální; a co je aktuální je pomíjivé a bez trvalé budoucnosti. Právě proto my, kteří slavíme Narození Páně, dostáváme náročné poslání zachraňovat své současníky (svým svědectvím, svými slovy, ale nejvíce svou radostí) od neštěstí zapomnětlivosti. Zapomínat na vlastní původ a na svůj osud, na to, kam směřuje náš život, je kořenem každé pošetilosti a bláznovství a každého neúprosně se šířícího lidského odcizení. A to je v podstatě „zapomnění na Krista.“ Mít kříž na „cimrách“ oddílů PTP (pomocných technických praporů, jinak nucené práce pod dozorem instruktorů ozbrojených samopaly), to by snad šlak trefil politruka, velitele a řadu kontrolních komisí, které chodily stále zjišťovat, jak se ti faráři přeškolují, vést rozhovory a „přemlouvačky“. A přece se nám to podařilo. I když se naše „cimry“ podobaly spíše nahonem vyzděným chlívkům na břehu Hronu, přesto musely být budovatelsky vyzdobeny. Toho jsme využili. Jen jsme budovatelsky zobrazili životní heslo sv. Jana Berchmense, jezuitského scholastika: „Haec tria sunt mihi amantissi- ma“. On to vztahoval na kříž, řádová pravidla a růženec. Jeden z našich výborných malířů namaloval na stěnu meč, ozubené kolo a knihu; a pod tím rudý nápis: „Ty nejvíce miluji.“ Po malém vysvětlení to schválil i jinak velmi podezřívavý politruk Lípa. „Soudruhu četaři, tím si říkáme každý den, že nejvíce milujeme zbraň na obranu míru, práci a vzdělání, jež jej upevňují.“ My však pod tím křížem (mečem) sloužili mši svaPOLYGON 1/2002 117 [pageend119]tou, ovšem tajnou, konali chórové modlitby čelem ke kříži (meči). A pohled na to ozubené kolo nám připomínalo ozubená kolečka na prstech, na kterých jsme se modlívali růženec. V té době se právě tyto růžence začínaly šířit. A naši „zámečníci“ nám jich vyrobili „do foroty“. Málem humornou, i když v té době téměř dramatickou epizodu jsem zažil krátce po návratu z PTP. Studovat jsem nesměl, dolů a hutím jsem kvůli nemoci unikl jen o vlas a tak jsem se dostal na výrobu plynoměrů do Premy v Brně-Černovicích, hned naproti nádraží. Sotva jsem se trochu otřepal v novém prostředí, jež bylo plné skalních komunistů z Líšně, začal jsem také chodit do závodní jídelny na oběd. Vyfasoval jsem jídlo a vyhledal si nějaké místo v koutě velké jídelny, dřívější hospody naproti První brněnské. Jak jsem byl zvyklý z domova, před jídlem jsem udělal velký kříž a pomodlil se Otčenáš a pak se s chutí pustil do jídla. Zaznamenával jsem jakési ustrnutí na ostatních, ale to mne provázelo už dlouho, kdekoliv jsem se objevil po dílnách nebo kancelářích Premy. Všude se vědělo, že jsem jezuita, a tak ovlivněni varováním ve stranických školeních „před tím baziliškem, potměšilým jezuitou a vatikánským špiónem“ někteří reagovali číhavým postojem, který ale rychle slábl, ba úplně roztál po nějakém čase. Po jídle jsem opět vstal, udělal kříž a děkoval modlitbou Pánu za jeho dobrodiní. Kolem mě to vřelo, ale já si toho moc nevšímal. Až po čase jsem se dověděl, jak vášnivé debaty se vedly na stranických schůzích kolem té „jezuitské provokace“. Někteří ze soudruhů žádali mé potrestání, odstranění z továrny a udání StB. To požadovali „novopečení soudruzi“ - myslím ti, co před komunistickým převratem byli národní socialisté, intelektuální špičky, učitelé, advokáti, úředníci a nyní se snažili zuby nehty dokázat, jak jsou „marxisticky kovaní, uvědomělí, ba ze všech nejuvědomělejší - „staří komunisté“ z Líšně se mě zastali, ne všichni, ale ti dva tři stačili vybojovat, že mě nechali na pokoji. Až při výsleších ve věznici v Brně Bohunicích jsem se dovídal podrobnosti. Během 7 až 9 hodin výslechu se probralo kdejaké udání, pardon! - hlášení kdejakého špicla - a měl jsem jich několik zavěšených na svých patách. Sám jsem věděl o třech. Opravdovým unikátem bylo obvinění, „že jsem narušoval uvědomění dělnické třídy svým provokativním chováním v Brně, kde jsem se při chůzi kolem každého kostela požehnal velkým křížem“. Zase ten kříž jim vadil. Zase ten kříž mi v jejich očích přitěžoval. „Znamení, kterému se bude odporovat.“ Výslech byl protkán narážkami: „My si tě tu můžeme nechat, až změkneš.“ Pověstná Bohunická věznice byla jen v druhém křídle budovy, kde se konal můj výslech. Mírně je uváděla do rozpaků moje jistota, pro ně nepochopitelný klid. Mohl jsem jim citovat slova apoštola Pavla: „Ať je daleko ode mě, abych se chlubil něčím jiným než křížem našeho Pána Ježíše Krista, který je pro mě ukřižován svět a já světu“ (Gal 6, 6-18) Můj přítel, brněnský malíř Ludvík Kolek, to vyjádřil výtvarně a s tím obrazem se hlásil na výstavu „v padesátých letech“. Ta drzost! Vysmáli se mu. Zahrnuli ho spíláním a pohrdáním, vyškrtnutím ze svazu umělců, to je znemožnění jakéhokoliv uplatnění jako malíř. Dostal nesmazatelnou kaňku do kádrového posudku. Já ji tam měl už od vstupu do noviciátu Tovaryšstva Ježíšova, a pak jen potvrzovanou a vrývanou novými udáními a výslechy. A současnou situaci v Čechách, ale i na Moravě při tomto hovoru o kříži o Vánocích charakterizují dva obrázky. Plasy, v roce 1142 tam bylo založeno cisterciácké opatství, leží asi 75 km od Prahy na západ. P. Matuška, tamní farář, má na starosti několik okolních farností bez kněze. V neděli slouží až pět mší svátých. Bez hořkosti říká: „Po tři generace neměli žádnou náboženskou výchovu, nijak přímo nezakusili život a svátosti církve. Jen o ní slyšeli pomluvy a předsudky jsou dosud silné. V kostele mívám tak 40 účastníků. Ze sta zemřelých jen dva církevní pohřby. Zesnulé dají spálit a rozhází po polích popel. Neoznačí křížem ani starší rodinné hroby. Nevědí ani, co to je kříž. Jednoho dne jsem viděl staršího muže, který zasazoval kříž na místě sil118 POLYGON 1/2002 [pageend120]ničního neštěstí, kde zahynul mladý motocyklista. Ptal jsem se ho, proč tam dává ten kříž. Užasle se na mne podíval a říká: „Nevím, viděl jsem své rodiče, že to tak dělali.“ Nikdy neslyšel o Kristu a jeho smrti na kříži, natož pak o jeho zmrtvýchvstání (nebo ano? A už zapomněl, že kříž je znamením Kristova vítězství nad smrtí a zárukou, že člověk, každý člověk, vstane z mrtvých). Nový dvůr, několik kilometrů dál, stačí říci „pohraničí“, aby se vynořila představa opuštěnosti, zničení, chátrání, zaplevelené a trním a hložím zarostlé půdy. Ano, právě tam přebudovávají naprosto zchátralý statek, prostě zbořeniště, na nový trapistický klášter. Kdo? Osm našich mladých trapistů (nejpřísnější větev kontemplativního cisterciáckého řádu). Mají za sebou už dlouhou zkušební dobu (kandidaturu, noviciát, celkem osm let) v trapistickém klášteře Sept Fons ve Francii. Když je tamní opat vysílal do Čech založit nový trapistický klášter, jen dodal: ,Je zvykem mnichů, aby se usídlili na poušti. Tam je duchovní poušť“. ■ JAK PROTI TERORISMU? JIŘÍ BREBER Žijeme stále pod dojmem teroristických útoků na naši novou domovinu. Takové útoky se mohou časem rozšířit proti kterékoliv zemi západní civilizace. Terorismus je projev zbabělství; je to záměrný útok na nevinné lidi, civilisty, děti a ženy. Nejzbabělejší je snad užití biologických zbraní. Obranná válka proti terorismu si oběti nevybírá; civilisté, ženy a děti však nejsou cílem zásahu. Válečná technika není dokonalá. Její užití však mnohdy zabrání zabití a zmrzačení mnohem většího počtu nevinných obětí. Náš západní svět je teď již jiný. My všichni zde na Západě budeme, kromě občasných bolestných obětí na životech a zdraví, přinejmenším chudší. Nemohu v posledním čase psát o ničem jiném. Jsou tomu již více než tři měsíce, co teroristé zničili dvě věže WTC, část Pentagonu, čtyři obrovská letadla a s nimi tisíce životů. Z New Yorku mi telefonovala neteř s manželem. Věže obchodního centra se zřítily takřka před jejich očima. Byli v jiném mrakodrapu nedaleko od místa inferna a pozorovali vše z okna. Den před tím byli na vyhlídkové terase WTC. I oni se museli přestěhovat, byli bez vody a bez proudu. Neunikl jim však bohužel 261etý vnuk Oty Rambouska, aktivního bojovníka proti komunistickému režimu. Kanadský „Nový domov“ připomněl, že se však nestalo to, co předpovídal již před 30 lety proslulý filosof levice Herbert Marcuse: že lidé po takové katastrofě se začnou bát, zma- lomyslní, přestanou věřit v demokracii a revolucí svrhnou své demokratické vlády a začnou vyjednávat s teroristy. Stal se pravý opak. Po krátkodobém chaosu v celé Americe, ba v celém světě, se vystupňovalo odhodlání Američanů a jejich evropských spojenců bránit demokratické zřízení a lidská práva. A konečně převážné většině došlo, že nejlepší obranou je rozumný útok. Uvidíme, jak dlouho takové odhodlání vydrží. Řekl bych, že Američanům vydrží déle než mnohým Evropanům. Zejména reakce českého publika, pokud ji mohu sledovat na internetu, je do značné míry protiamerická, neinteligentní, často vulgární a dokonce vyloženě rasistická (např. „Židoameričané nás chtějí vtáhnout do války s Araby“ - „Co si Američané nadrobili, ať si také vyžerou!“ apod.). Za těch několik týdnů se Amerika naučila žít v jiném ovzduší, naučila se žít v podmínkách, ve kterých již po desetiletí žije třeba Severní Irsko, Španělsko se svými Basky a samozřejmě od roku 1948 Izrael. USA dosud byly zemí snadno zranitelnou, protože jsou zemí otevřenou, snadno zneužitelnou (má např. sedm milionů ilegálních přistěhovalců), lehkomyslnou. Osobní svobody stavěla daleko výše než vnitřní bezpečnost (např. CIA a FBI nesměly odposlouchávat telefony podezřelých cizinců bez povolení soudů). Za největšího nepřítele západní civilizace po studené válce jsem považoval islámské národy. Jejich ozbrojení fanatici začali se svými útoky již dříve: v pařížském metru, semte- xem zničili letadlo nad Skotskem, zaútočili na americkou loď Cole v Jemenu, na dvě amePOLYGON 1/2002 119 [pageend121]rická vyslanectví v Africe atd. Nepřítelem jim není ani tak ta či ona vláda či diktátor, ale nenávist, s níž nelze vyjednávat a utlumovat ji nějakými ústupky. Jediným požadavkem mili- tantních muslimů je zánik západní civilizace, která je údajně smrtelným ohrožením tradičního islámského způsobu života. Co je tradiční islámský životní styl podle extrémního Talibanu? Vláda islámského kléru a mužů až do nesmyslnosti, zotročování a mrzačení žen ještě v dětském věku, o polygamii nemluvě, s veřejným ukamenováváním „za nevěru“, bičováním, usekáváním rukou za často těžko dokazatelné prohřešky. Nejde však jen o Taliban. Obdobné praktiky se pěstují i v naší spojenecké Saudské Arábii, v mnohých jiných arabských zemích, v Íránu a v afrických islámských zemích. Najde se hodně zfanati- zovaných sebevrahů, kteří promění civilní letadlo v řízenou střelu. Korán sebevraždu zakazuje, ale ti mladíci pokládají svou smrt za mučednické hrdinství, kterým potěší Alláha a zajistí si tak přednostní vstup do ráje, místa věčných radovánek s vínem, v pozemské existenci zakázaným s objetím nespočetného množství panenských hurisek. Tedy strach z ohrožení islámského způsobu života je hlavním důvodem té zloby, nikoliv boj Izraele s Palestinci nebo chudoba Jihu proti bohatství Severu, jak nám nesmyslně stále namlouvají různí levičáci včetně bývalého prezidenta Clintona na pražském Fóru 2001 a třeba bývalého „takyexulanta“ prof. Koháka. K teroristickým útokům na demokratické státy by bezpochyby došlo, i kdyby se Palestincům dávno podařilo „nahnat židy do moře“, což je jejich špatně utajovaný cíl. Chudoba Třetího světa? Ty země byly vždycky chudobné a pokud se trochu v posledních desetiletích povznesly, tak jen díky technologii a pomoci Západu, jak správně píše Ota Ulč, který se něco po těch zemích nacestoval. Teroristé byli převážně z dobře zaopatřených kruhů a jejich vůdce bin Ládin utrácel miliardy na vyzbrojování a výcvik teroristů, nikoliv na dobročinnou činnost pro islámské hladovějící děti. Jde o střet kultur, jak to dobře předpověděl harvardský profesor Huntington: středověké proti západní novověké. Historie to potvrzuje ať si říká kdo chce co chce, třeba v Lidových novinách o „nevedeckosti“ této teorie. Taliban hned po uchopení moci vyhnal ženy ze škol a zaměstnání, udělal z nich úborem polednice, z vdov žebračky, rozbil televizory, rádia, zničil magnetofonové pásky, které jako černé skalpy „zdobily“ před osvobozením Kábulu Severní aliancí kandelábry. Amerika se snažila, podle mého názoru, až příliš o fair play v konfliktu s islámským světem. V Jugoslávii se přímo slepě, bez ohledu na důsledky, postavila za muslimské obyvatelstvo, které vlastně tamní válku svými teroristickými útoky na Srby začalo. O těch vraždách, které předcházely srbské odvetě, nikdo nepíše. Z muslimské Bosny je dnes podle Los Angeles Times „odpočinkový tábor“ pro bin Ládinovy teroristy pod slepým okem SFOR, z Kosova je vyhnáno na dvě stě tisíc Srbů, z Domoviny v Chorvatsku asi také tolik, a to nikoho dnes nepálí. Ó, jak krátkozraké! Tím nijak nechci omlouvat zvěrstva některých skupin Srbů. Mezi Izraelci a Palestinci byla v Oslo před několika málo lety uzavřena dohoda, že Izrael postupně vydá Palestincům okupovaná území, která nabyl ve vyhrané válce v roce 1973. Tou válkou tehdy Izrael předešel o pár hodin masivnímu útoku ze tří sousedních arabských států. Izraelská vláda pod tlakem Američanů přijala politiku „území za mír“. Izrael souhlasil pod podmínkou, že si Palestinci svoje teroristy sami uhlídají a nebudou na Izrael dále útočit. Izrael postupoval okupované území Palestincům podle dohodnutého plánu a opravdu se na chvíli zdálo, že tam bude mír. Najednou uprostřed tohoto mírového procesu Palestinci vystupňovali své požadavky, začali válku kamením, sebevražedným terorismem a odstřelováním židovských obyvatel. Tak záměrně poklidný postup a vytvoření palestinského státu znemožnili. Izrael samozřejmě nemůže ustoupit do hranic, které mu přiřkla OSN, pokud se bude sousední Palestina chovat agresivně. Byla by to vyložená sebevražda. Malý, tenounký Izrael v hranicích z roku 1948 je prakticky nehajitelný. Palestina, jako suverénní stát, by měla právo na moderní armádu s letectvem a raketami. Pak by dokázala tenounký, obklíčený Izrael rozstřílet z několika starých ruských kaťuší během několika hodin. V palestinském tisku se vždy psalo a píše jenom o totálním zničení Izraele a „nahnání židů do moře“. To je také nezastíraným cílem Hamasu a dalších militantních organizací. 120 POLYGON 1/2002 [pageend122]Lehkomyslný Clinton s naivní Madelaine Albright se po zničení dvou amerických vyslanectví v Africe o dostižení a potrestání vrahů příliš nestarali. Stovka nevinných obětí a milionové škody Spojených států jim byly asi málo na řádnou odvetu a soustavné pronásledování útočníků. Výhrůžky bin Ládina zřejmě brali na lehkou váhu. Těžce jsme na to doplatili. USA prostřednictvím OSN po desetiletí finančně podporují palestinské uprchlíky. Pročpak žijí stále v „lágrech“? Pročpak se ve velkém arabském světě nedovedu asimilovat? Proč to třeba dokázaly miliony Němců vyhnaných z východní Evropy? Proč jsme to dokázali my, uprchlíci před terorem komunismu? Někdo měl zájem stále udržovat ohnisko války na Středním východě! Nikdo v muslimském světě ve skutečnosti právo židů na vlast, potvrzenou OSN v roce 1948, neuznal. Jen Egyptu poskytují Spojené státy, již po desetiletí, ke čtyřem miliardám dolarů ročně zahraniční pomoci. Teď se nám tedy dostalo vděku! V egyptském tisku se pěstuje jen nenávist k USA a Izraeli. Čiň čertu dobře... A „nemilitantní“ muslimové, kterých je prý většina, podle různých mírotvorců - „užitečných idiotů“ - a novodobých tolsto- jovců se po katastrofě jen smáli pod vousy a „jaksi nemohou“ se svými militantními bratry zatočit. Po útoku Iráku na malinký Kuvajt, stejně jako po katastrofě na Manhattanu, tančili Palestinci radostí na ulicích. Máme dobrou paměť a naštěstí televizní zpravodaje. Pro úplnost: Nejsem židem ani Židem, jak to nacisté za války prověřili na mých dědech až do pátého či kolikátého kolena. ■ KDO NA MÍSTO PREZIDENTA ROSS HEDVICEK Požadavky kladené na prezidenta ČR jsou minimální - osoba starší 45 let a občan České republiky. Lustrační osvědčení se nevyža- duje.Tudíž kandidátem by mohl být kdekdo. Pokud nemáte české občanství, nevadí, ruská mafie vám ho od své soudružky StB, co dřív vydávala výjezdní doložky a dnes v převlečení za Policii ČR vydává za bakšiš občanství Ukrajincům a Rusům, ráda za jistý poplatek zajistí. Problémem je, že všichni známí a místní kandidáti jsou nějakým způsobem zkorumpovaní. Možná by nebylo špatné se poohlédnout po kandidátech méně známých a nezkom- promitovaných, už jen proto, že funkce prezidenta je více funkci reprezentující ČR v zahraničí než funkcí aktivní ve vnitřní politice státu (nejen kvůli omezeným pravomocím). Ostatně - kde je taky psáno, že kandidát na prezidenta musí být známý? Nestačí čistý a nezkorumpovaný? Václav Havel byl v ČSSR osobou na devadesát devět procent neznámou a kromě zahraničních emigrantů ho v ČSSR znalo jen pár chartistů a přesto se stal tatíčkem-prezidentem. Nejznámějším kandidátem je po prezidentství zoufale toužící Václav Klaus. Ts, ts, ts...! To by se mu tak hodilo, aby si zařídil imunitu za svou českozlodějskou kuponovou piratiza- ci! Bude moudré mít za prezidenta někoho, kdo se opakovaně nezesměšňuje v zahraničí svými projevy a názory. Ne toho, kdo oficiálně v KSČ nebyl, ale má tak zajímavou minulost, že když podvýbor pro zpravodajské služby amerického kongresu před pár lety projednával brzo po Klausově nástupu do funkce premiéra jeho a Dlouhého spis, tak tehdejší prezident Clinton nařídil, aby byl okamžitě zařazen do kategorie „tajné“ (spis, ne Klaus nebo Dlouhý!). Dobře informované zdroje z Washingtonu tvrdí, že Clinton, snad nejzkorumpovanější americký prezident v historii, nařídil tyto spisy pořízené mnichovskou pobočkou CIA utajit jako půjčku za oplátku - Klaus zase v Česku nechal utajit informace o Clintonově návštěvě v Praze v kuchyni u soudružky Švermové a v Moskvě v době jeho studentských let. (Poznámka redakce. Množí se indicie, že Bili Clinton mohl být agentem KGB.) Viděl jsem na vlastní oči, jak Klaus odpovídal novinářům na Kato Institutu v USA na otázku, kdy že ČR vrátí emigrantům jejich ukradený majetek. Na to „nejchytřejší muž ČR“ pravil svou lámanou angličtinou - Klaus mluví anglicky hůře než paštunský náčelník z Kandaharu - že on nikomu nic neukradl, tudíž nehodlá nic vracet. Po téhle neuvěřitelně POLYGON 1/2002 121 [pageend123]pitomé odpovědi hodné Gromyka se všichni přítomní novináři zvedli a odešli (taktéž ukázáno v americké televizi) a Klaus nadále směle - drzé čelo lepší než poplužní dvůr - přednášel k prázdnému sálu, kde seděli už jen velvyslanec Sášenka Vondra a estébácký řidič jeho limuzíny a nadšeně tieskali. To by přece byl prezident! Ten by byl v USA vítán asi jako Usáma bin Ládin v New Yorku! Jsou i další dostatečně známí kandidáti - jenže parlamentní volitelé prezidenta by se měli vyvarovat kohokoliv, kdo byl v minulosti členem KSČ - zvolit bývalého komunistu za prezidenta by byla (a nejspíš bude) nic než nehorázná ostuda a důkaz nedostatečné civi- lizovanosti obyvatel České republiky a jejich volených představitelů. A už vůbec nespoléhejte na tu oblíbenou teorii menšího zla. Příští rok budou volby a někoho bude třeba zvolit. To je realita. Bude v Česku DEMOKRATICKY zvolen prezidentem exkomu- nista? Alkoholik Zeman? Kam vítr, tam plášť, dnes lidovec Pithart? Chytřejší než pánbůh Klaus? Agent StB Kato-Jan Kavan? Pak ale počítejte se zřetelným zhoršením vztahů České republiky se západními zeměmi a se USA. Vztahy k Rusku a Číně jistěže zůstanou na vynikající úrovni! Hovoří se i o kandidátech z nepolitické sféry jako o důvěryhodně vypadajícím a fotoge- nickém Zdeňkovi Svěrákovi - ale aj, aj, aj, i on vstoupil do KSČ už v roce 1962? Ale fuj! A jeho partner Ladislav Smoljak je v seznamech spolupracovníků StB v kategorii důvěrník - jejda jejda.... A nebo kněz Tomáš Halík? Náboženský představitel jako hlava státu? To nefungovalo od dob arcibiskupa Makariose na Kypru až po talibanského mulláha Umara v Afghánistánu. O jako „kompromisním“ kandidátovi jsem slyšel o Pavlu Tigridovi. Tigrid by jistě byl dobrý kompromis. Kompromis proto, že není stoprocentní, protože se částečně sám zkompromitoval svou kolaborací s polistopadovým režimem, ale pokud by jej zvolili, proč ne? V každém případě je lepší Tigrid než zcela zkorumpované charaktery jako Klaus nebo Pithart. (Poznámka redakce: Tigrid byl před válkou podle některých informačních zdrojů několik let členem KSC. Za války odešel z britského sběrného tábora Cholmondeley Park pro rekruty do československé armády ve Velké Británii spolu s více než tisícovkou československých prosovětčíků s odůvodněním, že válka mezi Anglií a Německem je válkou imperialistických států, ve které nehodlají bojovat /SSSR si v té době užíval spojeneckého paktu s Německem/. Pak je tu jedna podezřelá, dodnes nevysvětlená indicie. Za vlády Antonína Novotného poslalJanu Benešovi honorář za jeho články uveřejněné ve Svědectví bankovní poukázkou do ČSSR. StB to neušlo a Jan Beneš byl pak odsouzen a vsazen do vězení.) Že prý pořád kritizuji a říkám jim, co už stejně vědí. Ale mohl bych navrhnout nějaké smysluplné řešení? „Smysluplné řešení je začít věšení,“ zavtipkoval si tuhle jeden na internetu. Existuje něco takového v národě, který měl ještě v listopadu 1989 přes milion členů KSČ? Mezi lety 1948 až 1989 se v řadách KSČ vystřídalo včetně vyloučených, zemřelých celkem sedm milionu lidí. Milana Kunderu dvakrát z KSČ vyhodili a on stihl tam vstoupil i potřetí. Co takhle nezkompro- mitovaného emigranta (nebo jen mírně zkompromitovaného), který by byl schopen překousnout fakt, že by se musel vrátit do Česka (vidím, že jsem se právě sám diskvalifikoval) a jednoduše ho zvolit prezidentem aklamaci? Že to bude muset být emigrant, je nezbytné a nad slunce jasné, jinak nedojdete konce. Nevidím na tom nic špatného - já vím, vy jste tam trpěli a ti zlí emigranti si vozili řiť ve fordech a opalovali si svalstvo na pláži v Santa Monice - protože emigrant byl už i T. G. Masaryk a Edvard Beneš. (Pro lidovce dodávám, že i Ježíš Kristus.) Za příklad nezkompromitovaných emigrantů vhodných na úřad prezidenta navrhuji třeba Radka Mašina, Josefa Mašina nebo Milana Paumera. Není už načase mít českého prezidenta, který má charakter? Který nikdy NEBYL v KSČ (ani před osmašedesátým). A pokud vám nejsou dobří tihle, z milionu dalších emigrantů jistě bude na výběr. Co takhle Karel Hodek? Libor Brom? Všechno starší pánové se šedivými hlavami a to, co dělá ten blekotá Havel, zvládnou levou zadní! V případě, že by to jmenovaní odmítli, je možno oslovit emigranty mladší generace a nebo ty emigranty, kteří sice v mých očích mírně ztratili svým nepředloženým nadšením pro polistopadové zkorumpovance, ale určitě už sami vystřízlivěli a určitě už se poučili z „krizového polistopadového vývoje“. Je vám to málo? Slušní lidé vám nejsou dost dobří? Máte raději osvědčené exkomunisty? Bůh s vámi! ■ 122 POLYGON 1/2002 [pageend124]Jak jsem dobyl Mugimbu (13. kapitola) JINDŘICH STIKAROVSKÝ Sotva jsme po krátkém obědě, dojeli domů, vítala nás matka Westpfahlová s urgentním vzkazem, že telefonovali od Marconiho, abych okamžitě volal zpět. S třesoucí se rukou jsem se okamžitě ohlásil a byl jsem paní sekretářkou vlídně požádán, jestli bych byl tak hodný a ještě dnes - ne, nerozmysleli si to se mnou - bát se nemusím, ale bližší mi musí říci sám pan šéf, a abych prominul, ale pokud možno abych byl v jeho kanceláři co nejdříve... Naprosto zmaten, vydal jsem se s Corrií opět do Benoni, kde mi bylo vlídně, ale srozumitelně sděleno, že s mým nástupem v pondělí to vedení trochu přepísklo. Neboť ten pán, na jehož místo jsem byl angažován, musí ještě něco dodělat, předat a vyřídit a vezme mu to nejméně tři neděle, takže se šíleně omlouvají, ale očekávají, že vše pochopím a nastoupím až příští měsíc. Jsem hoch chápavý, proto jsem se necu- kal a souhlasil se změnou plánu. Byl jsem odměněn zářivým úsměvem pana Fieldera, jenž okamžitě vytáhl mnou již podepsaný kontrakt, v kolonce „nástup“ poopravil den a měsíc, a podal mi to k oparafování. Škrtem pera jsem si udělal z pana Fieldera příznivce a sobě vykouzlil skoro šest neděl dovolené. (Firma Marconi opravdu slovo dodržela a příštího měsíce jsem nastoupil). Když jsem tuto novinku sdělil Corrii, zakroutila pochybovačně hlavou a takřka deset kilometrů věc nekomentovala. Zato doma jsem byl vystaven podezřívavým pohledům nastávající tchýně, která hodnotila záležitost po svém a prohlásila, že jsem vlastně neza- městnanej. To se mne pochopitelně dotklo, vstal jsem od stolu a se slovy: „Na ten kus žvance si vždycky budu mít“, jsem uraženě odkráčel do „černošárny“. Každý rodilý, dokonce i naturalizovaný Jihoafričan ví, co je to „černošárna“. Jelikož však toto dílko čte převážně české obecenstvo, musím vše řádně vysvětlit. Každá jihoafrická domácnost měla obvykle černou pomocnici, která se starala o praní, žehlení a všeobecný úklid domu a okolí. Byly domácnosti, kde měli i dvě černošky a dokonce i černocha do zahrady, kterému se říkalo „garden boy“. Pakliže takovýto personál bydlel na pozemku zaměstnavatele, musel mít zajištěno ubytování a stravu přímo na místě. A jelikož v Jižní Africe vládl onen pověstný „apartheid“, nesmělo nikoho ani napadnout nechat spát černou služebnou v baráku, v němž spali její „bossové“. Mnohokrát jsem nad tím uvažoval, protože vždycky ráno, když jsme už s Corrií měli svoji rodinu, první osobou, do které jsem vrazil, byla naše černoška Paulína. Učesaná, umytá, v napiglova- né zástěře, připravovala snídani, zatímco my jsme kolem pobíhali v nedbalkách. Možná, že jihoafričtí zákonodárci nechtěli, aby rozverní bílí synkové podléhali pokušení a ne- mísili spravedlivou búrskou krev s kudrnatými služebnými, zkrátka bylo takové nařízení, že pro černošku se musí pořídit extra bu- doár, někde venku mimo barák, ale musí tam mít svoji koupelnu, toaletu, předsíňku a obytnou místnost s nábytkem a kamnama. Takovému zařízení se oficiálně říkalo „servant’s room“, po česku „černošárna“. A jelikož šlo o zákonem daný usus, byly tyto místnosti automaticky zaplánovány do každé stavby rodinného domku, rekreační chaloupky drážního vechtra či honosné vily movitého bohatce. Tudíž i rodinný dům Westpfahlových měl zákonem předepsané prostory pro ubytování černé „Máry“, avšak žádné „Máry“ nebylo. Paní Westpfahlová černošku v baráku nechtěla a zařídila si to tak, že každý týden v pátek přijela starší už, ale čilá a veselá Kristina odkudsi z Natal Spruitu, a během jednoho dne udělala generální úklid, dostala zaplaceno a večer zas mazala domů. Pochopitelně jsem se začal o tuto místnost zajímat, zejména po zjištění, že chudák otec Westpfahl má garáž nabitou vším možným potřebným a vercajk mu padá na hlavu z přeplněných regálů. Dotázal jsem se tedy, proč POLYGON 1/2002 123 [pageend125]si v černošárně neudělá parádní dílnu, když černošku nemají. Až mi bylo divné, jak vyhýbavé a takřka rozpačité odpovědi se mi dostalo a od tématu bylo překotně upuštěno... „To „ma“ (míněno maminka), tam má nějaké svoje věci a tam ani nelez...“ O několik dní později jsem se zeptal Corrie, jestli by mi neodemkla dveře od této tajuplné místnosti. Po chvilce zaváhání a dvojitém ujištění, že „ma“ je stále ještě na jakési návštěvě, vymanipulovala pečlivě zastrčený klíč z poza šifonéru a místnost otevřela. Bude tam pár krámů, možná staré flašky nebo zavařo- vačky, říkal jsem si, ale sotva se dveře otevřely, zjevil se přede mnou sklad pečlivě svázaných balíků starých novin, časopisů a comik- sů, mezi nimiž vévodily desítky pohřebních kytic, věnců a smutečních stuh. „Naše máti strašně miluje pohřby“, vložila Corrie za mými zády trochu jasna, do mého rozpačitého mlčení. „A co ty tuny novin?“ hlesl jsem bezděky. „No, dřív jsme v kuchyni topili šporákem, tak se noviny nesměly vyhazovat. To jako na podpal. Pak otec zařídil mamince elektriku. A tak se to skladuje tady. Prostě zajetý zvyk. Maminku už nepředěláš. Raději ale už půjdeme, může se vrátit každou chvilku...“ Pak se stalo, že při jedné nedělní návštěvě, kdy se rodinní příslušníci scházeli na skleničku brandy a čajové posezení, si ke mně přisedl strýc Martin Stals, manžel otcovy sestry Toss. Jak jsem se již zmínil dříve, byl to ten, co v řadách Královského letectva prožil konec války v Itálii a poté nějaký čas i v okupovaném Německu. Po válce vystudoval filozofii na pretorijské univerzitě a nyní pracoval na Magistrátě jako šéf jakéhosi odboru. Jeho starší bratr Budd Stals byl na tom samém Magistrátě hlavním pokladníkem a jelikož tam byl už pěknou řadu let, mluvilo se o něm s úctou téměř posvátnou. Zatímco Martin vedl ve společnosti hlavní slovo, ctihodný strýc Budd seděl vždycky v rohu místnosti s výrazem člověka, kterému není třeba nic vykládat. Tiše popíjel své brandy s colou a občas vrhl do společnosti ztrnulý úsměv, jako ujištění, že žije. Jeho anglická choť, teta Sue, dosti nevzhledná, avšak velmi důstojná dáma, kterou Budd před mnoha a mnoha lety sbalil na jakési párty členek WAAF, tvořila Buddově letoře naprosto identický doplněk. Také ona, ozdobená desítkami vrásek a nejméně půl kilem zlatého šmuku, seděla mlčky ve společnosti dam a cucala svůj Gin s toníkem. Nejzářivější lumen rodiny Stalsů však tvořil bratr nejmladší, Dr. Chris Stals, který se však pravidelných rodinných seancí zúčastňoval sporadicky, neboť bydlel v Pretorii a byl neustále na zahraničních cestách. Jako zástupce prezidenta Rezervní banky pendloval neustále mezi Johannesburgern a Zürichern, či jinými finančně zajímavými lokalitami a dělal všechno pro to, aby ostří celosvětového embarga dopadalo na Jižní Afriku co nejněžněji. Byl to bezpochyby moudrý a prozíravý muž, protože po smrti prezidenta Rezervní banky dr. De Kocka převzal tuto banku on, a prezidentoval ještě pár let i za vlády Nelsona Mandely. Dotyčná vláda však nijak nepomáhala jeho ročním rozvahám, které se v bezesných nocích snažil vybalancovat, takže mu přece jen ruply nervy a předal svůj post nějakému méně skrupuloznímu kádroví z řad ANC. Pro dokreslení pouze dodávám, že dnešní hodnota randu vůči dolaru spadla oproti roku 1990 takřka na nicotné minimum. Občas se však tento zaměstnaný muž utrhl a poctil svou přítomností rodinnou sešlost. Vzpomínám dodnes, s jakým nadšením byl vítán, jaké elektrické chvění projelo příbuznými, když jeho elegantní Mercedes tiše zastavil před domem a s jakými obdivnými výkřiky byla vítána dámami jeho velmi elegantní a pečlivě upravená choť. A zatímco tety a sestřenice žasly nad apartním kostýmkem, který si Annelie pořídila v Londýně, či nad lodičkami zakoupenými v Římě, obklopili bratři slavného benjamínka a hltali každé jeho slovo. Bylo zajisté výhodné mít za bratra tak významnou osobnost, která, jak jsem se pozvolna dovídal, hrála jednu z titulních rolí jihoafrické ekonomie. Ale po celá ta léta jsem nikdy nebyl svědkem, že by z pokrevních vazeb vyplývaly rodině sebemenší výhody. Ale opět jsem se zapovídal a neřekl to hlavní, že si mne tenkrát strýc Martin vzal stranou a požádal mě o laskavost. Má prý doma dosti již starý komunikační přijímač, který mu poskytoval velmi kvalitní služby. Asi před rokem však přístroj přestal fungovat a jelikož jsem od fochu, třeba bych se na to mohl podívat. Přikývl jsem samozřejmě a druhého dne jsme s Corrií jeli zařízení vyzvednout. Ří124 POLYGON 1/2002 [pageend126]kám vědomě „zařízení“, neboť šlo o masivní komunikační přijímač Helicrafter, v té době již sběratelský poklad, jenž byl za války stěžejním kouskem radiové výzbroje spojeneckých armád. Do práce jsem se pustil okamžitě, ale pro rozměrnost přístroje jsem všude překážel, až se konečně otec Westphahl namíchnul a dosti zostra navrhl, že by „ma“ měla mít rozum a poskládala si ty svoje krámy v místnosti pro černošku tak, aby se tam dal nastěhovat pracovní stůl, na kterém by Hein mohl opravovat. Nic nešlo vůbec hladce, ale ledy se hnuly. Za pomocí otce, Corrie a poté i černošky, která po přemístění krámů na půdu, místnost vysmejčila a vyvětrala, jsem během týdne získal docela útulné pracoviště, kde jsem mohl začít nejen s Martinovým Helicraftrem, ale i s dalšími opravami a „vymejšlenosmi“, jak to nazývala paní Westpfahlová. Tato akce měla bohužel za následek, že se bezbřehá náklonnost matinky vůči mé osobě, poněkud zredukovala. Byl jsem původcem jednoho z mála ústupků, jež ve svém im- periálním životě učinila, a pozvolné zjišťování, že to se mnou nebude jednoduché, ji značně rozlaďovalo. Naštěstí jsem měl pevnou oporu v otci Westpfahlovi, který sice mlčky, ale se šibalským pohledem tajného zadostiučinění, sledoval naše dialogy s matičkou. „No aspoň si s Corrií můžete někam vyrazit a taky srovnat vaše věci“, reagoval nevzrušeně na novinky z Marconiho. Byl jsem mu vděčný za jeho postoj a v duchu jsem souhlasil především s tím „srovnáním věcí“. Ano, byl čas, abychom naše zasnoubení završili několikrát již proponovaným a doposud, zejména matkou, neustále odkládaným sňatkem. Nebyl jsem si úplně jistý, ale tušil jsem, že chce své jediné dceři vystrojit velkolepou svatbu, na kterou se bude vzpomínat řadu let. Nechtěl jsem mamince brát její radost, ale měl jsem pocit, že ta fůra peněz, co by na takový špás padla, by se dala použít mnohem lépe. Později, až budeme opravdu sami, ve vlastním bytě či jednou snad, dokonce vlastním domě. I když nás nikdo nevyháněl, tušil jsem, že jednou se budeme muset pohnout do svého, byť sebeskromnějšího, protože tak jedině začneme fungovat jako normální rodina a samostatná domácnost. Velmi opatrně a s velkou diplomacií jsem pronesl svůj názor. Diskuse, ve které pochopitelně měla hlavní slovo paní Westpfahlová, byla dosti těžká, ale nakonec jsme došli ke kompromisu. A tak dne 15. srpna 1969 jsme byli s Corrií oddáni a ještě ten večer jsme odjeli do Durbanu, kde jsme hodlali strávit pár dní u moře a také navštívit starého kamaráda Andreje Vestenického, kterého jsem už skoro rok neviděl. Byl zaměstnán jako zeměměřič na vodním díle v Jozini a náš styk se omezoval na pár vzájemně vyměněných ko- responďáků. Bylo to opravdu nádherných pár dní. Úmyslně jsme neměli žádné rezervace v hotelích, bylo to mimo sezónu, takže nebyla obava, že budeme spát v autě či na trávníku, zkrátka jeli jsme směrem na Durban, bez jakéhokoliv plánování trasy, míst pobytu či časových intervalů. Kde se nám líbilo, tam jsme zastavili, prohlíželi si okolí nebo lenošili při sklence něčeho dobrého. Je to již přes čtvrt století, ale dodnes nezapomenu, jak několik desítek kilometrů za malebným městečkem Pietermaritzburg, utopeném v dolíku obrostlém samými květy, jsme vyjeli na náhorní rovinu a v tom se před námi zjevila nekonečná modrá prostora, kterou jsem v tom jednom okamžiku nebyl schopen identifikovat. Zastavil jsem auto a jen koukal. „Moře. Indický oceán“, vysvětlila Corrie a pobaveně se usmívala mému úžasu. Do města Durbanu jsme dorazili po poledni. Oproti Johannesburgu bylo citelně tepleji a všudypřítomná vlhkost horkého vzduchu pronikala takřka pod kůži. Po dosti usilovném křižování rozpálenými ulicemi jsme našli malý hotýlek, kde nás, polomrtvé vedrem, konečně přijali. Měli jsme kliku, protože zrovna před dvanáctou odešla pětičlenná čínská rodina a tohle byl jediný pokoj, který byl volný. Na naše potřeby poněkud velký, ale po předchozí propocené anabázi, jsem byl ochoten vzít i městskou halu. Hotelový personál byl převážně indický, neviditelný management, tedy majitelé, bílí. Jinak šlo vše jak na drátku, indičtí číšníci odění do naškrobených koloniálních uniforem, byli ochotní a stále pohotoví kdykoliv posloužit. Po osvěžující sprše jsem šel zavolat Ves- tenickým do Jozini a oznámil náš příjezd do Durbanu. Měli jsme v úmyslu navštívit je v jejich bydlišti, ale to mi Andrej okamžitě rozmluvil. Je to ještě pěkný kus od Durbanu a zejPOLYGON 1/2002 125 [pageend127]ména posledních 20 km do Jozini to vyžaduje terénní vozidlo. Přijedou prý oni a v hotelu se sejdeme. Přijeli příštího dne k večeru, vybavení terénním Land Roverem, kanystrem plným benzinu a dvěma rezervami. Když se šli umýt a převléci, vypadl z Andeje hrozivě vyhlížející 9milimetrový bubíňák. „Co blbneš, čekáš nějaké povstání?“ pokusil jsem se o žert. Během několika minut jsem byl poučen, že Jozini je už opravdový Zulu- land, kde je možné takřka cokoliv. Co však často možné není, to je dovolat se policie. Po výborné večeři jsme si sedli na balkon našeho pokoje s nádherným výhledem na osvětlené město a při skleničce vína se dělili o své jihoafrické poznatky. Poznal jsem, že Andejův enthusiasm klesl na bod mrazu, protože, zlákán vyššími výdělky, se nechal naverbovat „do pohraničí“, kde peníze sice vydělá, ale nemá je za co utratit. Nejvíc prý trpí Irenka, která si nemůže ani pořádně s nikým promluvit, „a tož len čakáme, kedy nám ten bohovský kontrakt skončí...“ Prokecali jsme celou noc a já tušil, že se vidíme naposledy. Dopoledne po snídani, jsme jim ještě zamávali a čekali pak celý rok, než od nich přišla další zpráva. Tentokrát z Kanady, kam si vyřídili reemigraci a kde se jim, zejména dnes, určitě žije lépe. Pokud jde o další české či slovenské krajany, odchodem ze SCAW Metals jsem takřka ztratil kontakt i s těmi, které jsem v továrně potkával. Navštívil jsem jednou přítele Ing. Chvátala, který stále pracoval v laboratořích Scaw a budoval si úspěšnou kariéru. Vyprávěl mi se smíchem, jak těsně poté, co jsem odešel, přišla do Scaw objednávka na odlití kostelního zvonu. Management objednávku přijal, aniž by však měl sebemenší zkušenosti s výrobou zvonů. Zkusili to několikrát a vždycky jim to praskalo a byli z toho celí zoufalí. Ing. Chvátal sledoval pár dní zvonař- ské pachtění, pak doma vyhrabal nějaké knížky, které měl ještě z pražské fakulty a za dalších pár dní vyrukoval s propočítaným receptem, jak na to. „Nebyl jsem si pochopitelně jistý, jak to dopadne, ale podle výpočtů to vycházelo. A čoveče, ono to vyšlo !“ Vyšlo mu to pochopitelně i na ředitelství, které se už chystalo objednávku zrušit a odřeknout a jméno Chvátal se stalo ve slévárně pojmem. Díky Chvátalům jsem poznal českého kněze pátera Zdenka Čížkovského, který byl strýcem inženýrovy choti Miládky. Otec Čížkov- ský, člen řádu Oblátů, uprchl z Československa dlouho před rokem 1968, vystudoval bohosloví v Římě a pak byl vyslán do Jižní Afriky, kde v Zululandu pracoval jako misionář. Po roce 1968, kdy začal větší příliv Čechoslováků do Jižní Afriky, se stal duchovním pastýřem a především vlídným rádcem nás všech, kteří utvořili jádro českého a slovenského exilu v Jižní Africe. Díky jeho nedělním bohoslužbám, které se konaly v Johannesburgu, a zejména čajovým besedám v kostelní hale, bylo možno setkat se s ostatními krajany a chvíli si popovídat česky a slovensky. Jsem přesvědčen, že otec Čížkovský pracoval pro své krajany rád a s opravdu otevřeným srdcem. Často však musel polknout leckterou trpkost, kterou mu jeho ovečky, ať už z blbosti či lidské neomalenosti, připravily. Vzpomínám, jak jsme se jednou sešli u Chvátalů v Germistonu a spolu s páterem Čížkovským tam bylo i několik Čechů pracujících ve Scaw. Při kávě a bábovce se hovořilo o všem možném, když jeden z besedníků, jehož jméno zde nechci ventilovat, se najednou otočil na kněze a docela bezostyšně vypálil: „A co vy, pane farář? Koukám, že si špatně nežijete! Vám to taky hodí slušný peníze, že? A co vlastně děláte celej den?“ Byl to trapas jako hrom, ale co odpovědět socialistickému primitivovi? Naštěstí to vyřešil jeho parťák Diviš, který si už vůbec nebral servítek a pěkně po ha- nácku mu vynadal: „Co to vekládáš, te hňupe poblblé? Debesme nebeli tade, tož už bech ti lépnul po čoni....“ Po odjezdu Vestenických jsme popojížděli kolem Durbanu, šli vychutnat moře a poležení na nádherných plážích, prohlédli si místní atrakce, z nichž nejpestřejší byli zulští rikšové odění do pestrobarevných kostýmů a ozdobení čelenkami z ptačích per. Též indické obchody, jichž tu bylo na tisíce, zásobené orientálními kýči i pravým, ručně tepaným uměním z čistého zlata, stříbra či mědi, i exotickými pochutinami a především všemi druhy cizokrajného koření, jehož vůně prostupovala celou ulicí, ba celým Durbanern. Tito Indové, jejichž počet se dnes odhaduje na skoro jeden milion, se do Jižní Afriky dostali díky britskému koloniálnímu rozhodnu- 126 POLYGON 1/2002 [pageend128]tí, začít v Natalu pěstovat třtinový cukr. Vpravdě „zapařené“ klima svědčilo růstu této rostliny, avšak nebylo pilných pracovníků, kteří by třtinu sklízeli. Po několika marných pokusech zaměstnat zulské černochy, se nakonec bílí plantážnici rozhodli importovat kolem 30 000 indických dělníků. Mezi nimi dorazil i mladý právník Mahatma Ghandi, který zde od roku 1893 pobyl 21 let. Zde také vymyslel svoji známou strategii pasivní rezistence. Dosti rapidní příliv indického elementu začal tvořit etnické problémy, a tak britská vláda v roce 1913 zvláštním zákonem imigraci indického obyvatelstva zakázala, čímž kulturní kontinuita jihoafrické indické enklávy s mateřskou zemí byla rapidně přerušena. Dnes tito bývalí dříči z cukrových plantáží se věnují převážně obchodu, bystře kšeftují se vším možným a říká se, že v Jižní Africe nenajdeš chudého Inda. Vedle tvořivých a produktivních Indů obývají Natal miliony černochů pověstného národa Zulů, příslovečného svou krutostí a statečností v boji, ale též, v porovnání s těmi Indy, svojí nechutí něco pořádného dělat. Měřítkem bohatství je pro ně počet krav, počet krav též umožňuje pořídit si jednu nebo taky pět manželek a počet manželek zajišťuje pánu všeho tvorstva, zulskému muži, poklidný život v blaženém nicnedělání, zatímco ženy se starají o všechno. Největší vášní Zulů, kromě častých rvaček, při kterých jde doslova o život, je tanec, rytmus, pohyb, provázený monotónními popěvky, podbarvenými neméně monotónní hudbou, vyluzovanou vším, co je po ruce. Pokud pracují, najdeš je převážně jako hlídače, u bran továren nebo skladišť, oblečené do výprodejních armádních kabátů, vyzbrojené nebezpečně vypadající sukovicí, s pádnou koulí na konci, které se říká „panga“. Byli jsme se podívat na jejich válečné tance, kterážto podívaná fascinuje především zahraniční turisty, zejména když ztepilé zulské dívky vystupují „topless“. Dny dovolené plynuly jako voda a přestože Corrie měla ještě další týden dovolené, koukli jsme se v pátek u večeře na sebe a oba vyhrkli takřka naráz: Jedeme domů!“ A ještě tentýž večer jsme zapakovali, zaplatili hotelový účet a vyrazili do chladivé noční krajiny směrem na starý zlatý Transvaal. Když jsem pak doma počítal, co nás to všechno stálo, došel jsem k „závratné“ sumě osmadvaceti randů, včetně benzinu. Dnes už tomu pomalu sám nevěřím, ale opravdu je to tak. (Pokračování příště) PSYCHOLOGICKÉ PORTRÉTY DVOU PŘEDSEDŮ STANISLAV HUBÁLEK Starší pan předseda je nesporně výjimečně narcistická osobnost vyžadující neustálý obdiv, je mimořádně výkonný a pracovitý. Reaguje teatrálně, nedůtklivě, velice si zakládá na vnějším dojmu, jeho verbální projev vykazuje až hysterické rysy vyumělkovanosti a bizarnosti ve známých formulacích typu - nekonečně, absolutně, ani na desetinu vteřiny atp. Ješitnost, nesebekritičnost, neschopnost sebereflexe a vnitřní napětí se u něj ventilují do útoků na vnějšího nepřítele. Nepřítelem může být kromě M. Thatcherové kdokoliv a cokoliv a jeho agresivita vůči Václavu Havlovi má již charakter nutkavosti žárlivce. Charak- terologický popis jeho osobnosti můžeme vyvodit jako obrácený, inverzní obraz z výčtu jím napadaných osob, označovaných jako nebezpečí. Tradičně je to Havel, byli to Vavrou- šek (bývalý ministr životního prostředí, pozn. redakce Polygonu), Lux, dnes je to Kohák (filozof), Štampach (duchovní), Patočka (publicista), obecně intelektuálové, a jak sám říká, „výrazně levicové, etatistické, neliberální, standardními politickými mechanismy pohrdající, kýčovitě moralizující, realitou nepoučené, nepraktické a nepragmatické uskupení“. Svérázný je jeho vztah k morálce, sám však moralizuje často, také kýčovitě, stále jen v dimenzích férový - falešný. Jeho pojetí fé- rovosti se propojuje s jeho špatným sociálním odhadem, o čemž svědčí výčet jeho favoritů (Macek, Čermák /bývalí místopředsedové ODS a bývalý ministr vnitra/, Kožený a dnes Železný). Že pravda a láska vítězí nad lží a nenávistí, je prý jedna z nejfalešnějších vět, které kdy byly vyřčeny. POLYGON 1/2002 1 27 [pageend129]Mladší pan předseda o sobě říká, že je introvert, a připouští, že je arogantní, tedy má trochu náhled. O jeho introverzi je možno pochybovat, nepochybně však má vysokou potřebu sebeprosazení a disponuje k tomu vysokou mírou pohotovosti k verbální agresivitě. Ta se zprvu projevovala hyperkritičností, košatými řečnickými výkony, oblibou role herce-baviče pyšného na své bonmoty, ironizací protivníků a nepostrádala určitou vtipnost. Vyvinulo se to však v zarážející míru vulgarity ventilované nezdrženlivě převážně na novináře. Výčet jeho nadávek má společného jmenovatele poukazujícího na sféru anality, tedy toho, co souvisí s koncem trávicího traktuje to žumpa, póvl, hnůj - a to poukazuje na riziko destruktivity u osobností vykazujících tzv. anální charakter. Touha zničit kritický týdeník je toho důkazem. I jeho výběr spolupracovníků ukazuje na sociální omezenost. Parta starých aparátčíků dobře odhadla, jak jej dovede potěšit atmosféra hospody, pivo, becherovka, tlačenka, primitivní chlapáctví a pochlebování. V očích veřejnosti mu však nikdo neuškodil tolik jako oni. (Z článku Co je moc, je někdy hodně moc, Mladá fronta Dnes 1. 12. 2001) ■ LOUIS ARMSTRONG „SATCHMO" (4. 8. 1901- 6. 6. 1971) VLASTIMIL FOLKE Louis Armstrong byl nesporně největší jazzman všech dob, známý po celém světě též jako Satchmo nebo Pops. Stal se synonymem jazzu, specifického, původně amerického hudebního žánru. V jazzu je obsažen duch Ameriky dvacátého století a je prolnut optimismem amerického života. Legendární Satchmo udával datum svého narození ve shodě s největším americkým svátkem - 4. července a hlásil se k ročníku 1900. Muzikologové a historikové umění zabývající se dějinami jazzu však vypátrali v úředních dokladech, že Louis se ve skutečnosti narodil 4. srpna 1901. Zlí jazykové tvrdí, že si Armstrong upravil své rodné údaje, aby si je snadněji zapamatoval. Jazzová sekce newyorského Lincoln Center se rozhodla uctít a oslavit Armstrongových nedožitých sto let k oběma datům a vyřešit tak moudře schizma mezi oběma údaji. Armstrong napsal v roce 1954 knihu svých pamětí pod názvem Satchmo - My Life in New Orleans. Louisova autobiografie je knihou překypující žízní po životě, fascinující svou upřímností a barvitostí. Nikdo jiný by nemohl vylíčit život v této hříšné kolébce jazzu tak přesvědčivě a s tak zemitým humorem jako právě Satchmo sám. Louisovo mládí v chudinské čtvrti New Orleansu, doméně pochybných hazardních hráčů, prostitutek, kapesních zlodějů a také ovšem černých nadaných hudebníků, je popsáno tak, že přes všechen rozmarný smích a bujné veselí jsou tam místa, která mohou citlivého čtenáře snadno přivést k slzám. Když Armstrongův vlastní životopis vyšel v prvním vydání, kritikové jej označili za fascinující knihu a věrohodný doklad o americké demokracii. Satchmo strávil delší čas v sirotčinci a polepšovně, kde získal darem svou první trumpetu a naučil se hrát na tuto „Wun- derhorn“ tak fantastickým způsobem, že mu pomohla otevřít postupně celý svět. Louis Armstrong se na své dlouhé hudební cestě stal pojmem, kulturní entitou ne- vymazatelnou z lidských dějin, na rozdíl od všech těch prchavých celebrit a politických zahajovačů, jejichž jména vymizí 128 POLYGON 1/2002 [pageend130]z lidské paměti dříve, než se stačí usadit prach z hlíny jejich čerstvých hrobů. Vnucuje se otázka, čím byl Armstrongův hudební projev tak zvláštní, jedinečný a neopakovatelný. Na to může odpovědět jen osobní zkušenost s nasloucháním jeho hře na trubku a výrazně osobitému hlasu. Louisův hlas a zvuk jeho kornetu představují naprosto homogenní hudební projev. Kdykoliv Satchmo dokončil své trumpetové sólo, navázal na něj v následujícím taktu svým zpěvem, který zněl stejně ochraptěle jako ten jeho zázračný kornet. Wynton Marsalis, sám vynikající trum- petista a umělecký ředitel Jazzové sekce Lincolnova centra v New Yorku, nazval Armstronga největším trumpetistou dvacátého století. Stejné pocty a uznání se dostalo Armstrongově hudebnímu odkazu v dokumentárním filmu amerického historika umění a filmového tvůrce Keňa Burn- se. Jedná se rozsahem o největší dokumentární dílo na jazzové téma, které obnáší plných dvacet hodin autentických dobových dokumentů a které zasazuje jazz do kontextu jeho sociálního a politického klimatu. V Burnsově gigantickém filmovém dokumentu s prostým názvem Jazz se jeví Louis Armstrong jako absolutní protagonista a vychází z něj jako opravdový král jazzu. K jeho mnoha zaslouženým titulům patří též International Ambassador of Good Will and Swing; vyznamenání mnohem cennější než získání Pulitzerovy ceny, na kterou naštěstí nebyl nikdy navržen. Známý historik a znalec jazzu Nat Hentoff na tomto případě dokazuje, že Louis Armstrong nebyl nikdy uznán za nedílný element americké vážné hudby. Vidí v tom povrchnost existujícího kulturního estab- lishmentu a svou úvahu uzavírá názorem, že Armstrong je „autentickým americkým umělcem, jenž se svým významem tyčí stejně vysoko jako třeba Herman Melville nebo Walt Whitman“. Často jsem se za zvuku Satchmovy trubky zamýšlel nad tím, kolik tento jediný člověk byl za svého života schopen přinést lidem radosti a potěšení svým jedinečným uměním a slunečnou, byť „černou“ osobností. Jeho hudební odkaz lidstvu zůstane navždy díky nespočetným nahrávkám trvalým a pozitivním přínosem stejně jako hudba Ba- chova nebo Mozartova. Louisova hudební prezentace dokáže vyvolat v lidské duši dostatečně hudebně vybavené pocit bezprostřední, téměř krystalické radosti. Jeho hudba je jakýmsi těžko vysvětlitelným apelem na tajemnou lidskou zónu, v níž se rodí dobrá nálada, na rozdíl od té, o níž občas smysluplně medituje filozof z pražského hradu. POLYGON 1/2002 129 [pageend131]RECENZE .Konec českého tisku?" - autor Bořivoj Čelovský Hned dva autoři se v Polygonu 7+8/2001 pochvalně zmínili ve svých příspěvcích o knížce Bořivoje Čelovského Konec českého tisku?, Tilia, Šenová u Ostravy 2001, 86 stran, 50 Kč. To podnítilo mou zvědavost a dílko si zakoupil, abych zjistil, co v něm skutečně je. Nu, nemnoho. Vše se podřizuje nepopiratelnému faktu, že jedinými deníky v českých rukách jsou Právo a Haló noviny, ostatní denní tisk patří především Passauer Neue Presse a Rheinisch-Bergische Druckerei- und Verlagsgesellschaft, malý zbytek švýcarskému Ringieru a düsseldorf- skému Dow-Jones Handelsblattu. Od strany 55 autor uvádí svědectví některých novinářů z moravských listů a korespondenci mezi nimi a vydavateli. Problém začíná, když autor začne fakta interpretovat - jeden s ním nemusí souhlasit, druhý může být jeho dílem nadšen. Bořivoj Čelovský, historik vyškolený ve Spolkové republice, dlouhá léta žijící v Kanadě, dnes v ČR, vyvozuje, že „pokud nechceme sdílet osud Lužických Srbů, měli bychom si vyhrnout rukávy, dobrým začátkem by bylo vrátit český denní tisk opět do našich rukou,“ do rukou, ve kterých jsou Právo a Haló noviny. Autoru pranic nevadí, že v tomto případě jsou to ručky sice české, leč komunistické. Proti vlastnictví Hospodářských novin Handelsblattem a Sportu Ringierem útok nevede. Proč, nevysvětluje. Knížka vyznívá tak, že jeho zášť směřuje jen proti oběma prvně citovaným zahraničním vydavatelským domům. Pan Čelovský dokazuje, že kromě sociálních příkoří a propouštění, přivozených českým redakcím ze strany německých vydavatelů, majitelé nechtěli a nechtějí otiskovat články kritické vůči katolické církvi a Němcům. To se asi zřejmě stalo, ale co to je proti libému vypírání čtenářských mozků novinami ryze českými, bolševickým Právem a Haló novinami! Autor lituje, že česká netečná veřejnost nevystoupila proti uchvácení českého denního tisku německými cizáky a rozplývá se nad někdejšími protesty Němců proti Axelu Springerovi a jeho tiskovému impériu, aniž se jakkoli zmíní o tom, že se jednalo spiknutí organizované levicí a pravděpodobně financované z moskevského komunistického bloku stejně jako později mírové manifestace proti dozbrojení NATO Pers- hingy II. Další příklad. Kritizuje publikaci, jak sám tvrdí pamflet, Sudetští Němci - etnická čistka - vyhnání, že uvádí „při odsunu přišlo prý o život 241 tisíc sudetských Němců většinou bezbranných žen, dětí a starších lidí a zároveň se zpochybňuje údaj Česko-ně- mecké komise historiků o 25 tisících obětech“, což podle něj „silně připomíná produkci Goebbelsova ministerstva propagandy.“ (Veškeré citace v tomto odstavci jsou z pera pana Čelovského). Jako historikovi mu musí být známo, že k počtu 241 tisíc se dospělo srovnáním údajů v evidenci německého civilního obyvatelstva v župě Sudety a v protektorátu s přeživšími osobami. Všechny nezvěstné osoby nemusí nutně padat pouze na vrub zacházení během odsunu. V tom má autor pravdu, ale jako historik je povinen uvést, pokud nechce působit na čtenáře demagogicky, jak Němci k tomuto počtu dospěli. Na druhou stranu musí také vědět, že počet 25 tisíc obětí byl přijat Čes- ko-německou komisí historiků jako politický kompromis, aby komise dospěla vůbec k nějakému společnému závěru. I tento fakt 1 30 POLYGON 1/2002 [pageend132]musí zmínit, než se pustí do hodnocení, že to „připomíná produkci Goebbelsova ministerstva“. O kus dále píše pan Čelovský o tom, jak „se tento pamflet rozčiluje nad řečí generála Ingra“ (ministra obrany exilové londýnské vlády) „na vlnách BBC ze dne 3- listopadu 1944, ve které údajně vyzýval české obyvatelstvo obsazené ČSR: ,Až přijde náš den, tak celým národem zazní bojový pokřik husitů: Bijte je, zabíjejte, nenechte nikoho naživu! Každý musí sáhnout po vhodné zbrani, aby zasáhl Němce. A když nebude po ruce střelná zbraň, pak jakákoliv, která bodne nebo zasáhne...Tato výzva člena československé exilové vlády ke genocidě je opravdu odsouzeníhodná a na tom nic nezmění jakékoliv zdůvodnění jeho oprávněnosti. Bořivoj Čelovský to činí takto: „Autoři pohodlně zapomínají, že český národ byl v té době zotročován a jeho příslušníci vražděni Němci již po dlouhá čtyři léta...“ Přesto se zotročováním a vražděním nesmí legitimovat výzva ke genocidě! Protože je pan Čelovský povoláním historik, vyplývá z výše uvedeného všeho jediné - snaží se čtenářské veřejnosti záměrně podsunout zkreslené interpretace. Zbytek knihy je zaplněn příběhy z redakcí moravských novin, z nichž občas vystřelí hrubá zaujatost. Tak například o dússeldorf- ské asistence jednoho představitele Rheinisch-Bergische Druckerei- und Verlagsgesellschaft uvádí: „...jeho asistentka paní Pal- zerová, česká emigrantka, která si potrpěla na německou výslovnost příjmení (tedy Frau Paler).“ Co je to za nesmysl? Jakže by ji měli podle něho oslovovat? Pochybuji, že se dotyčná před tím, ještě v ČSSR, jmenovala (foneticky) Pal-z-e-rová a ne Paletová, jako že se v češtině vyslovuje příjmení Schneider Šnajdr a ne S-ch-ne- i-der! Jako implicitní důkaz diskriminace českých redaktorů německými vydavateli uvádí Bořivoj Čelovský v příloze dopisy šéfredaktoru Moravských novin Svoboda Ivu Šebestíkovi od zástupce vydavatele. Vyplývá z nich, že se vydavatelství velmi slušnou formou pokoušelo zvrátit sympatie šéfredaktora k balkánskému vrahovi Miloševi- čovi v době útoku NATO vůči zbytkové Jugoslávii, které vyjadřoval na stránkách Svobody. Citace ze dvou dopisů: „Divím se ..., že v poměru k Vašim jinak zcela vyčerpávajícím textům jste během posledních dvou týdnů nepokládal za možné napsat jediné jednoznačné slovo o násilném a neomezeném vládci a etnickém vrahu Miloševiči. ... Šéfredaktor našich novin, které se nazývají Svoboda, se nesmí vyhýbat tomuto aspektu, neboť obětem a dosud týraným lidem v Kosovu dluží toto vysvětlení.“ Z dalšího dopisu: „...Váš komentář ze 13- dubna. V něm se kromě jiného píše: , Experti na balkánské záležitosti popírají, že srbská armáda a četnictvo se dopouštějí zločinů proti civilnímu obyvatelstvu.' Takové komentáře, zejména anonymní citáty expertů, kteří zůstávají čtenáři neznámí, přesahuje vzhledem k těmto strašným událostem míru snesitelnosti.“ Nakonec profesionální historik Čelovský uvádí ve shrnutí též svůj krátký životopis. Je pouze v angličtině navzdory tomu, že na obalu knížky není nic o jejím obsahu ani o autorovi. Obzvláště pikantní způsob uvést shrnutí pouze v cizím jazyce, když v celé knížce se dští oheň a síra na cizáky! Oprostíme-li se od autorových interpretací, přináší knížka fakta o vlastnické struktuře českého denního tisku shrnutelné na jedné stránce. Že média nereagují na připomínky, neotiskují je (podle autora tzv. „cenzura tichem“), že nelítostně vyhazují a obměňují svůj personál, to dělají - více, či méně elegantně - všechna média i mimo českou kotlinu. Celé téma je na kratší článek. Knížka Bořivoje Čelovského je nebezpečná pro všechny, kteří dostatečně nepřemýšlejí a nechají se vést autorovými zmanipulovanými interpretacemi, neboť posiluje český šovinismus a xenofóbii, a - ani jiný cíl nemá. TOMÁŠ KRYSTLÍK POLYGON 1/2002 1 31 [pageend133].Černá kniha minulosti" - autor Zbyněk Ludvík Zbyněk Ludvík se ve své dokumentární publikaci Černá kniha minulosti zařadil mezi zatím nemnohé autory, kteří se odvažují tvrdit, že k zločinům proti lidskosti a předválečné ústavě docházelo v ČSR hned po osvobození v roce 1945. Autor věří, že z důvodů mravních je třeba odmítat každé násilí, nejenom druhé strany. Jako šestnáctiletý student vstoupil v roce 1939 do pravicové vlastenecké organizace Vlajky, jejímž původním ideologem byl Viktor Dyk. Pro zajímavost - členem Vlajky byl také i zesnulý kníže Karel Schwarzenberg a Vlajka byla jediná česká organizace, která protestovala proti vraždění v Lidicích. Ludvík byl po válce za členství ve Vlajce odsouzen podle tzv. Malého dekretu. V roce 1948 se neúspěšně'pokusil o útěk, prošel mnoha věznicemi komunistického režimu, včetně uranových dolů. Pro budoucí generace zaznamenal nejenom své svědectví a otřesné zkušenosti, ale také vzpomínky dalšího pravicového politického vězně Václava Bureše, který se v různých věznicích střetl s bývalými prominenty předválečné vlády, například s generálem Syrovým a ministerským předsedou Rudolfem Beranem. Zda to, co mu vyprávěli o tragické postavě Edvarda Beneše a o Haně Benešové, je pravdivé, se můžeme jen dohadovat. Svědectví dalších jsou v knize, až na úplné výjimky, uvedeny anonymně, protože vypovídající si nepřáli zveřejnit svoji totožnost. Na černém obalu knihy je v červeném rámečku varování: „Tato kniha se nedoporučuje bývalým kolaborantům s bolševismem z Národní fronty a soudruhům. Mohla by u nich vyvolat silné emoce podle zásady: ‘Pro pravdu se lidé zlobí nejvíce’“. Vzpomínky autora a Václava Bureše jsou doplněny výňatky z článků a knih různých autorů vztahujících se k osobnostem a událostem moderní české historie. Je to opravdu čtení jen pro silné nervy lidí nebojících se nazvat zločiny Národní fronty a komunistů pravým jménem. STANISLAV BERTON „ČERNOU KNIHU MINULOSTI“ vydal autor vlastním nákladem v roce 2001, obsahuje 429 stran, 294 zážitků, 60 vyobrazení, formát B5, vázané, cena 16 Euro + poštovné a obal 4 Euro, tedy 20 Euro, nebo 30 Sfr, 20 US $, 30 Can $, 35 Aus $. Zaplatíte-li v Německu 16 Euro předem, přebírá poštovné a balné nakladatel. V Praze k dostání v knihkupectví ACADEMIA, Praha 1, Václavské nám. 34, na Moravě v knihkupectví BUREŠ ve Valašských Kloboucích. Požadujte i u ostatních knihkupců, nebo si ji objednejte na adrese: Zbyněk LUDVÍK sen., Postfach 93 02 05, D-60457 Frankfurt am Main nebo přes internet: http://www.zludvik.de, e-mail: kniha@zludvik.de Štika v rybníce zakalené minulosti Tak nazval náš exulantský časopis Spectrum v Austrálii právě vyšlou „Černou knihu minulosti“ muklů jáchymovských koncentračních táborů Ludvíka, Bureše a dalších. Jde o svědectví o zločinech proti lidskosti na našem území a o zvěrstvech páchaných u nás již od roku 1945 a po roce 1948 ve věznicích a koncentračních táborech. Autoři se řídí zásadou, žeje nutné odmítat každé násilí, nejen na druhých. Čtení ne pro slabé nervy. Odmítá Benešův Košický vládní program jako základ pro předem naplánovanou bolševiza- ci země. Dle vyprávění našich prominentů ve věznicích (generála Syrového, MUDr. Maxy, dr. Suma - tajemníka Jana Masaryka a jiných) zveřejňuje zákulisí jeho prokomunistické politiky již od roku 1918 začínající telegramem legionářům, zakazujícím jim bojovat proti ruským bolševikům a v roce 1920 odmítnutím transferu zbraní Polákům přes naše území pro boj s bolševickými hordami na jejich území - proto v roce 1938, když on byl v nouzi, mu Poláci odmítli pomoci - důvody k sestřelení generála Štefánika, zavraždění Benešovi nepohodlného ministerského předsedy Švehly otráveným vínem a jiné. Kniha je předmětem mnoha diskusí podle toho, kdo na které straně stál: na straně zlodějů nebo okradených. 1 32 POLYGON 1/2002 [pageend134]ČERNÁ KNIHA MINULOSTI (ukázka z knížky) VÁCLAV BUREŠ, ZBYNĚK LUDVÍK Nejdříve pár slov redakce. Knížka podchycuje historii z podání svědků, na což česká veřejnost není zvyklá. Po větším využití této metody naléhavě volá i britský historik Zbyněk Zeman (viz rozhovor s ním otištěný v tomto čísle Polygonu), který dodává: „S plynoucím časem se však její možnosti“ (orální historie) „zmenšují a navíc u nás“ (rozuměj v ČR) „převládá pozitivistická tradice, jež velí odvozovat pozadí událostí s nashromážděných dokumentů. Od vynálezu telefonu a dalších komunikačních technik však písemné dokumenty přestaly hrát rozhodující roli.“ Kniha nepochází z per profesionálních historiků. Ústní sdělení nelze ignorovat a pokládat za výmysly respondentů, obzvláště vypovídá-li několik svědků totéž, nebo doplňují-li se jejich výpovědi. Navíc řadu svědectví v knížce uvedených potvrzuje i existence písemných dokumentů v dobovém tisku. Úkolu pana Ludvíka a Bureše se vlastně měli zhostit historici profesionální, ale ti, alespoň v českých poměrech, jsou až na výjimky poplatní tomu, kdo vládne (viz již výše zmíněný rozhovor). Cílem zveřejnění ukázky z knihy není vyvolat diskusi. Pokud by přece jen někdo cítil potřebu se ke knížce vyjadřovat, nechť si uvědomí, že zjištění pravdy při soudních procesech spočívá i na výpovědích svědků, na ústní historii. KARTOUZY, POKLADNICE TAJEMSTVÍ?? Z VYPRÁVĚNÍ MUKLŮ? Milan Rastislav Štefánik MUDr. Rudolf Maxa odsouzen na 16 let jako retribuční, stomatolog z Paříže, přítel majora Štefla, francouzského důstojníka a zakladatele roty Nazdar, vyprávěl v Kartouzích: Nepohodlný byl generál dr. Štefánik hlavně proto, že před odletem na ruskou frontu k našim legionářům požadoval na schůzi svolané majorem Šteflem do Švýcarska, za přítomnosti dalších představitelů našeho osvobození od pana dr. Beneše vysvětlení, kam přišla většina sbírky amerických Čechů a Slováků ve prospěch financování zahraničního odboje. TGM svěřil ten obnos proti podpisu do rukou pana Beneše. Když tento ale nebyl ochoten podat vysvětlení, generál dr. Štefánik zbledl rozčilením a naléhal, kam ty peníze přišly a k čemu byly použity. Pan Beneš zrudl v obličeji a všelijak se vykrucoval. Jen major Štefl zachoval klid a hladil si svůj černý vous. Vytáhl z aktovky deník „Petit Parisien“ a přečetl článek, že dr. Beneš, zvaný „roi deroulette“ (král rulety), prohrál v Monte Carlu nesmírné sumy peněz. Článek byl zakončen otázkou, odkud ty peníze měl. „To je provokace“ zařval pan Beneš, „někdo mne chce kompromitovat manipulovanou lží“. Generál Štefánik, který se mezitím uklidnil, řekl: Jsme v cizí zemi, zde se hádat nebudeme. Vyjasníme si to před národním soudem za přítomnosti prezidenta Masaryka, jak a kdo pro naši zemi pracoval a s těmi dary na osvobození hospodařil.“ Schůze se rozešla rozmrzele. Major Štefl při loučení s ostatními prohlásil: „Přátelé, to jsou zatím jen začátky. Mnoho si od toho neslibuji. Defraudace je kriminalita. Dr. Beneš od této chvíle nebude spát a jen kout pikle, jak se zbavit soudního přelíčení.“ Převážnou část sbírky amerických krajanů získal pro první odboj předseda Čechoame- ričanů dr. Karel Pergler, organizátor a vůdce tohoto odboje. Hned po převratu v roce 1918 byl uklizen jako velvyslanec do USA a později do Japonska. Doma byl zvolen poslancem. V roce 1932 předložil otázku osudu amerických peněz veřejně, že je snad konečně čas, aby to TGM, který je předal dr. Benešovi, konečně vyúčtoval. Během 48 hodin bylo „zjištěno“, že je americkým občanem a na nátlak POLYGON 1/2002 1 33 [pageend135]vedení státu musel republiku opustit. Že není Čechem, ač se narodil v Čechách. Přestože po řadu let byl v zastupitelských službách našeho státu a jako takový ho reprezentoval a byl 2x zvolen poslancem. Typická ukázka tehdejšího hradního teroru, řízeného Benešem. Kdyby se bylo bývalo ono vyšetřování usku- tečnilo, alespoň část pravdy o Benešovi by se bývala dostala už tehdy na veřejnost. A mohlo být zabráněno uskutečnění jeho dalších ničemností na pokračování, včetně zaprodání naší země do bolševické sféry. Aby zlí lidé zvítězili, stačí, když dobří mlčí. Po návratu generála Štefánika od legií v Rusku v roce 1918, kde už byl jako ministr války nového státu, psal pan Frič, jeden z účastníků tehdejšího setkání, majoru Štef- lovi - v té době již konzulovi našeho státu v Paříži: „Že pozoruje intriky proti generálu Štefánikovi a snižování jeho věhlasu mezi politiky. Že pan Beneš jediný se staví vedle TGM. Že má pocit, že ho hryže výhrůžka Národním soudem po návratu Štefánika do vlasti. A navíc, že se mu dostaly do rukou nějaké dokumenty, dokládající přípravu atentátu na generála Štefánika při jeho návratu vlakem.“ To bylo sděleno i generálu Štefánikovi a ten byl rád, že se někdo o jeho bezpečí stará. Při návratu z Itálie do vlasti použil tedy pro něj již připravené italské letadlo Caproni. Netušil, že letí v letadle smrti. Přesto, že kdekdo v Bratislavě znal poměrně přesnou dobu příletu generála Štefánika, vojenské jednotce bylo tvrzeno, že se čeká maďarské výzvědné letadlo, které musí být sestřeleno. Vojáci poznali sice ne maďarskou, ale italskou značku na křídlech celkem zavčas, ale... ! Proto byli postupně podle stupně upovídanosti likvidováni. Okolnosti, za jakých došlo k vajnorské katastrofě, byly na Slovensku veřejným tajemstvím. Jeden z prvních žalobců byl Milanův bratr Igor Štefánik, evangelický kněz z Palanky v Jugoslávii. V dopise, zveřejněném v Národních novinách v Martině, napsal: „Generálovu smrt nezapríčinila náhoda, to byla úkladná vražda! Na to poukazují mnohé stopy, které čekají na vyšetření.“ Bratr Igor učinil veřejné prohlášení proto, že doufal, že na základě toho dojde k soudní žalobě a řádným vyšetřováním budou praví viníci v pozadí usvědčeni. Nedošlo! Místo toho bylo sestaveno několik komisí postupně za sebou, do kterých ovšem členy jmenoval Hrad a všechny končily závěrem: Nešťastná náhoda. Veřejné mínění označovalo právě Beneše za hlavního viníka vajnorského neštěstí. Ještě jednou pak bratr Igor veřejně protestoval při odhalování mohyly na Bradle projevem, ve kterém také upozornil na nepřítomnost Beneše. V roce 1919 začal neveřejný proces s vojáky, kteří o střelbě vypravovali: Při přeletu letadla nad dělostřeleckými kasárnami ve výši asi 100 m vypálili na rozkaz salvu z pušek a potom stříleli jednotlivě. Pravděpodobně letadlo zasáhli, protože počalo hořet. „Dostali jsme rozkaz“, vypovídali, „že přiletí nepřátelské letadlo a že ho musíme sestřelit“. Nebylo to poprvé, co vojáci takto hovořili. Soudní projednávání bylo však náhle přerušeno, svědkové byli policií zastrašeni a celá záležitost se dočasně ututlala. Žár oprávněného podezření však pod povrchem doutnal dál a trvale zatěžoval bratrské vztahy mezi Slováky a Čechy. Po sestřelu italského letadla Caproni č. II.495 s generálem Štefánikem, po výsleších po květnu 1919, začali za záhadných okolností umírat vojáci, kteří přiznali, že se zúčastnili střelby. To se dozvěděli Jiří Forman z Plzně a Oldřich Fořt z Litomyšle, oba v tu dobu pracující v Praze. Když vypozorovali, že i oni jsou sledováni, že po nich jdou, uprchli jedné noci do Paříže. Tam se živili až do roku 1938 malováním pokojů. Teprve po odletu pana Beneše z Prahy do Londýna se odvážili vrátit domů. Zde zjistili, že až na další dva jsou už jen poslední čtyři dosud žijící z jednotky, nasazené tehdy k sestřelení letadla s dr. Štefánikem. Při pátrání po těch bývalých známých zjistili, že například jeden z nich, Bohumil Raiman, umřel už 1930 v Proseči za nevysvětlených okolností. Ale hned v květnu 1945, po návratu pana Beneše do vlasti, byli tito poslední čtyři pozatýkáni a se svými vědomostmi jako retribuční izolováni za zdmi věznic. Ale nemluvili, věděli už, co by následovalo. Jiří Forman z Plzně 16 let, Oldřich Fořt z Litomyšle 16 let, starý lesní inženýr - Slovák 20 let, Karol Murgaš - Slovák 20 let. Oproti názorům Masaryka a Beneše prosazujících neutralitu, která byla vlastně přímou pomocí počínajícímu bolševismu, měl generál Štefánik v roce 1918 na Sibiři k legionářům projev, který ho kvalifikuje i jako prozíravého státníka. Mimo jiné řekl: 134 POLYGON 1/2002 [pageend136]„Boľševizmus je popieranie demokratizmu. Boľševizmus kričí a reve; demokracia myslí, poučuje a presvedčuje. Boľševizmus sťahuje blížnemu s tela kožuch; demokracia šije plášť pre všetkých, i pre chudobných. Boľševizmus poburuje najnižšie pudy; demokracia apeluje na česť a svedomie. Boľševizmus dáva ľudu pálenku a dýku; demokracia kladivo a pluh. Boľševizmus hádže protivníka do mora, vyťahuje ho zo žalára a ubíja ho; demokracia lieči, prípadne trestá a napravuje. Boľševizmus kupuje duše za výhody a tvorí strany banditov a sektárov; demokracia zaručuje účasť všetkých na výhodách a právach. Boľševizmus je rozklad, bieda a hlad. Demokracia tvorí, je základom normálneho života a blahobytu. Boľševizmus je oslňujúci záblesk traskaviny; demokracia žiarivý maják spásy. Boľševizmus je nepriateľom ľudstva a musí sa proti nemu bojovať.“ Generál dr. Milan Rastislav Štefánik Bolševismus je požár, který ohrozuje celý svět. Bolševismus je nepřítel lidstva a my s ním musíme bojovat. Beneš o demokracii jen žvanil - dr. Štefánik ji chtěl praktikovat! Vývoj vedoucí k našim národním katastrofám dal dr. Štefánikovi za pravdu. Není vyloučeno, že po vydání této knihy se někteří historikové ozvou, že se vměšuji do jejich resortu. Při zkouškách to prý museli odříkávat jinak, a proto nesouhlasí se zde zveřejněnými výpověďmi vězněných prominentů, se svědky tehdejších událostí, oddělených potom od světa mřížemi a tlustými zdmi věznic. Všichni ti nevěřící to přece mohli slyšet na vlastní uši. Stačilo hodit partajní legitimaci pod nohy anebo na Václaváku zavolat hlasitě „Pryč s komunismem“. Dnes z nich mohli být také svědci století a ne jenom historikové. Historie se velmi často píše cenzurováním událostí, opakováním lží nebo mlčením o nepohodlné pravdě. Například, jak na letišti Vajnory u Bratislavy shromážděný lid střelbu slyšel a vzápětí viděl Štefánikovo padající letadlo během přistávání z výšky už jen asi | 100 m .Tak to také ve zprávách přinesla většina novin. Pak bylo „doporučeno“ mlčení, trvající dodnes. Ještě dnes, historik zatížený bývalou hradní poddaností nebo národně-socialistickou legitimací, když už střelbu a zřícení nemůže popřít, pokouší se zločin „vysvětlit“ třeba „závanem větru“. Nebo náhlou nevolností generála Štefánika, který ze vzrušení z návratu do vlasti údajně mohl omdlít, padl na řídící páku a tím strhl letadlo do propasti. Dokonce úmyslnou sebevraždou Štefánika ze zoufalství z časté nemoci a že mu prý bylo lhostejno, že zaviní smrt ještě dalším třem členům posádky. Nebo připouští, že ta střelba, kterou slyšelo na tisíce shromážděných občanů, sice byla, ale prý někde v dáli na maďarském území. A dalšími podobně trapnými blekotina- mi se vrtichvosti snaží zdůraznit nevinnost Beneše, zodpovědného za tento zločin. Také krysy, zahnané do rohu, při hledání možnosti úniku se vztekle brání vyskakováním, kousáním a drápáním. S jejich „pravdou“ zakrýPOLYGON 1/2002 1 35 [pageend137]vanou zdánlivou seriózností intelektuálů a pánů profesorů je to jako se šídlem v pytli. Masaryka a Beneše jako politiky udělal Štefánik. Až do setkání s ním byli jen součástí hejna, jež obletovalo dohodové štáby. Když ve Francii byla dne 21. srpna 1914 založena rota Nazdar a o den dříve v Kyjevě ustavena Česká družina v ruské armádě - v tu dobu byl Masaryk ještě poslancem ve Vídni a Beneš soukromým docentem v Praze. V listopadu 1914 byly už obě jednotky na frontě a Masaryk pořád ještě ve Vídni. Byl to Štefánik, který po jejich příchodu na Západ oba dva uváděl k představení tehdejším vlivným. Všechna memoranda předtím, která Masaryk psal čelným osobám dohodových států, zůstávala nezodpovězena. Jméno jim udělaly teprve legie a dr. Štefánik, Slovák, francouzský občan a generál, zakladatel našich italských legií, snoubenec italské princezny a tak dále... Jaroslav Joachymstál, číšník z Paříže v restaurantu „Grand empereur“ od roku 1921, kam odešel, poněvadž v Praze nemohl nalézt práci, byl osobní přítel Jana Masaryka už od roku 1925. Od roku 1938 po návratu hoteliér v Praze. Tam ho navštívil hned první večer po příletu domů v květnu 1945 Jan Masaryk a dlouho pobyl. Taxi, kterým přijel, čekalo venku dvě hodiny. Byl značně rozrušen a říkal, že ví, že si přijel domů pro smrt, že bude možná zapíchnut jako dr. Myslivec v roce 1925. Byl zřejmě sledován, hned druhý den nato byl Joachymstál zatčen. Během výslechu mu byly vyraženy všechny zuby. Chtěli vědět, co všechno mu Jan Masaryk svěřil, i o Zorinovi, když tento byl v Paříži. Sveřepě mlčel a raději si nechal vyrážet zuby. Věděl, že by si podepsal sdílností nad sebou rozsudek smrti. Ve věku 57 let dostal těch 20 roků jako retribuční. Záminka: za manželku měl Francouzku, dceru jednoho z vedoucích ultrapravicové francouzské organizace Ohnivých křížů. V jeho restauraci se scházeli pražští vlajkaři. On samozřejmě také nebyl rudý. Seznámil jsem se s ním v říjnu 1950, když jsem byl převezen z Kartouz na komando Práchovice. Byl unikátem mezi námi, poněvadž jako číšník v pařížském restaurantu "U velkého císaře" se znal od roku 1925 s Janem Masarykem a až ten ho tam do roku 1938 často navštěvoval. Byl to přátelský poměr. Jan se k němu jezdil svěřovat se vším, co měl na srdci. Přilnul k němu jako k prostému člověku, poněvadž neměl rád „ty nahoře“ pro jejich trvalé intriky a faleš, jak mohl při své politické činosti pozorovat. Když byl Jan Masaryk vyslancem v Londýně a zavítal jednou do Paříže, zašel i do toho zmíněného restaurantu, neboť v „Petit Pari- sien“ četl v inzerátě, že tam je i česká obsluha. Číšník Joachymstál ho hned poznal, viděl ho často v žurnálech v kinu a jeho fotografie v novinách. Přivítal tedy hosta česky a Jan byl tím polichocen. Jan řekl, že je rád, že ho poznává, že mimo samých diplomatů zná alespoň nyní nějakého „normálního Čecha“. Od té doby jezdil k němu často pohovořit si s ním o svých problémech. Jardu už hned zpočátku zarazilo, že Beneše nenazýval jinak, než „ten kožlanský podrazák“. „Starý pán“ TGM si k sobě volal občas do Prahy svého syna, aby si mu mohl postěžovat na problémy, které má. Jednou mu říkal, že mu Beneš komplikuje život. Nejvíce že podtrhl jeho autoritu, když znemožnil dodávku zbraní a munice Polákům, bránícím se vpádu Rudé armády na jejich polské území. Prý v zájmu „neutrality“. Stěžoval si Janovi, že často jedná za jeho zády. Byla by to prý kniha, co mu Jan vyprávěl. Jarda Joachymstál nedal na něho slovem dopustit. Pro něho byl Jan Masaryk lidový člověk, dobrý a přímý, kavalír a skutečný demokrat. Několikráte během návštěvy u něj v Praze po válce Jan opakoval, že ví, že ho zamordu- jou jako dr. Myslivce. Že ten kožlanský skřet (Beneš) peče se Sověty a on toho moc ví. Nemýlil se. Jednou se Joachymstál zeptal Jana, proč se neožení. Ten prostě odpověděl „Na co? Mě stejně jednou odprásknou jako dr. Ra- šína. Je třeba, aby po mně děti brečely a po ženě aby někdo plival? Mě starej pán stále nutí do politiky a já o to nestojím, prát se s ním nemohu“. V létě 1926 se Jan zastavil „na kus řeči při šampusu“ a přitom ostře odsuzoval odstranění generála Gajdy z armády. Říkal, že nemůže pochopit,co ten Kožlanskej proti Gajdovi má, má fůru metálů, které jistě nedostal zadarmo, asi mu to závidí. Bylo to rok po jejich seznámení a Jarda nevycházel z úžasu nad jeho názory. Také vypravoval, že jeho odvolání z USA mělo svůj důvod. Že tam za ním přišla delegace Čechů a Slováků a chtě- 136 POLYGON 1/2002 [pageend138]la objasnit, kam přišlo více jak 6 milionů dolarů sebraných v USA na odboj proti Rakousku. Kam to TGM po převzetí dal a k čemu užil. Dlouho žádná odpověď. Poněvadž delegace přišla ještě několikrát pro odpověď, začal i Jan naléhat. „Starý pán“ je předal proti podpisu panu Benešovi v Paříži - bylo mu řečeno. Po této zprávě Jan byl okamžitě z USA odvolán a Benešem mu bylo svěřeno zastoupení v Londýně. V roce 1925 zajel Jan do Paříže, aby se sešel s majorem Šteflem, zakladatelem francouzské legie. A u něho se dozvěděl o Benešem prohraných penězích v Monte Carlu s pokračováním historie v sestřelení generála dr. Štefánika. Jardovi jednou řekl: „Kdybych s těma lumpama kolem starého pána mluvil tak jako s tebou, dávno bych už byl pod kopretinami a housata by mě sr... na hrob“. Takový byl on. Co na srdci, to na jazyku. Měl tedy „štěstí“, stejně jako cestovatel A.V. Frič, který byl v roce 1918 svědkem nenávistného střetu mezi generálem Štefánikem a panem Benešem na setkání ve Švýcarsku. Až po odletu dr. Beneše do Anglie mohl v roce 1938 vydat o tom bez nebezpečí svědectví Antonín Švehla v brožurce „Zločinec č. 1“. Také jeho „štěstí“ spočívalo v tom, že zemřel už v roce 1942 na otravu krve a tak se Benešovy zcela jisté msty pomocí retribuce nedožil. Zavraždění Antonína švehly Mezitím, co Švehlův bývalý ministr Beran pletl koše a generál Syrový krmil vepře a pi- kýroval zeleninu ve sklenících ústavní zahrady, přivezli do Kartouz syna bývalého ministerského předsedy z I. republiky, mladého Švehlu. Tmavovlasý, sympatický junák. Nebyl tam dlouho a pak ho odvezli s jinými na Mirov. V době, co byl mezi námi, nám tvrdil, že je přesvědčen a jeho matka také, že jeho otec byl otráven něčím vhozeným do jeho vína. Začátkem prosince 1933 přijela za otcem návštěva z Benešova liberálně levého křídla agrární strany: Vašek Udržal z Rovně, Stržil od Mýta a Svoboda z Popovic od Jičína, všichni tři zbytkoví statkáři. Za jednu a třičtvrtě hodiny pak po jejich odchodu se Švehla svalil na zem, chroptěl, měl pěnu u úst a v krátkosti byl mrtev. Následoval rychlý státní pohřeb bez pitvy, pár pochvalných článků a ticho po pěšině. Ostrá cenzura novin, aby se nikdo nedozvěděl o nenormálnosti smrti a rychlého pohřbu. Teprve po odletu pana Beneše do Londýna mohli Švehlovi žádat o exhuma- ci a chemický rozbor. Po zveřejnění data pitvy, pro lékařské zjištění příčiny smrti, se bývalý ministr obrany František Udržal den nato ráno v 6 hodin otrávil a hodinu nato jeho bratr Vašek v Rovni. Ministerský předseda Švehla, jeden z pěti mužů 28. října 1918, byl ministru obrany Udržalovi a Benešovi nepohodlný, stál v cestě, aby se agrární strana posunula více doleva, byla povolnější pro liberální politiku. Tak se za Beneše likvidovali nepohodlní. Degradací (generál Gajda), sestřelením letadla (generál Štefánik) a jedem! Starý pan prezident Masaryk řekl v roce 1934 synovi Janovi „že se o tom leccos mluví“. A na otázku, zda je Beneš opravdu tak schopný člověk, TGM měl odvětit: „Ten je schopný všeho“. To vyprávěl v Kartouzích sekretář Jana Masaryka dr. Antonín Sum, odsouzený po roce 1948 na 22 let. A tvrdil, že mu to říkal Jan v Londýně. Mladý Toník Švehla se z Mírová vrátil do Kartouz těžce nemocen. Zemřel po propuštění na následky věznění. ■ POLYGON 1/2002 137 [pageend139]O ČEŠTINĚ LUDĚK FRÝBORT V posledním čísle ročníku 2001 tohoto časopisu uveřejnil pan Tomáš Krystlík rozsáhlý článek Národní mýty, podvrhy a lži, který mě podnítil k této poznámce. Řekl bych, že pan Krystlík jistě dobře věděl, do čeho se svým článkem pouští a že ho tudíž nepřekvapí, nebude-li každá odezva stoprocentně souhlasná, ba dočká-li se i leckteré reakce naštvaně dotčené. Takový už je publicistův chléb, zejména vzal-li si do hlavy, že bude bořit mýty, dotýkat se nedotknutelností, rouhat se svátostem a vůbec provokovat. To by bylo v pořádku, neboť i provokace je někdy třeba, aby zatřásla pytlem nehybnosti. Ovšem: pouští-li se někdo na takto ošemetné pole, musí dvojitě vážit svá slova, jelikož nepřesně vystřelený šíp může zvlášť citelně - a zbytečně - ranit. Nehodlám komentovat celý článek, jelikož bych musel napsat knihu. Ale jedné podrobnosti bych si dovolil se dotknout. Pravda: ve svém vlasteneckém rozvášnění naši dědečkové leckdy mocně přeháněli. Nebyli v tom sami; nutno poctivě podotknout, že takový už byl mrav toho nacionalistického času všude v Evropě. K lepší slávě české vlasti se chápali všeho možného i nemožného a ovšemže nezapomněli vyvelebit do nebes i svůj jazyk. Pan Krystlík jejich nekritické velebení - nepovím, že uvedl na správnou míru, jelikož se mi ta míra zdá na druhou stranu už zase až příliš přehnaná. Jistěže v zájmu boje proti národním mýtům a jiným pošetilostem. Ale vždyť my nemusíme pořád o něco, s něčím a proti něčemu bojovat. Můžeme si jen tak po přátelsku popovídat: jaká je opravdu ta čeština, bez nadsázek i bez přehnané kritičnosti? Už dobře pětatřicet let všelijak spisuji a publikuji, takže se snad nedopouštím velké domýšlivosti, povím-li, že znám nástroj svého řemesla. Užívám jej rád; snad bych mohl psát i jiným jazykem, ale přiznám se, že by mi to nečinilo takové potěšení. Čeština je obdivuhodný nástroj, ale jako každý jiný se nehodí ke všemu; kdo by chtěl spravovat hodinky kovářskou palicí, může být zklamán výsledkem. Ale promiňte, předbíhám. Nejdřív se chci vypořádat s nejhrubší ze subjektivit, jíž se oslavně chopili čeští vlastenci uplynulých věků a již vrací na druhou stranu hřiště pan Krystlík: mluvím o libozvučnosti češ- I tiny. Jsme totiž, my Češi, nejméně ze všech tvorů pozemských oprávněni ji hodnotit. Je to můj jazyk, s ním jsem vyrostl a jej nejčastěji používám; mohu tedy o jeho kráse mluvit stejně málo, jako koukaje do zrcadla posoudit, jaký jsem já krasavec. Jsou prostě soudy, jež musí být přenechány jiným. K libozvučnosti obecně bych řekl, že co se mého vkusu týče, zní mi příjemně ty jazyky, které mají co nejvyšší podíl samohlásek a dvouhlásek v poměru k souhláskám (tedy pokud možno žádné strkání prstu skrz krk), a které si vystačí s prostou latinskou abecedou, užívajíce v co nejmenší míře různých nosovek, šiš- lavek, huhňavek, škrkavek a jiného toho druhu akustického inventáře. Čeština by podle tohoto měřítka byla tak někde uprostřed, ale prosím, to je můj vkus. V muzice bych taky nedal pětník za to k smrti nudné bžuchání, co je teď v módě, a přesto jsou tací, že na ně nedají dopustit. Ve věcech osobní záliby není objektivní soud možný O dost výš bych češtinu hodnotil jako nástroj; přijde ovšem na to, jakého řemesla. Je nezbytné stanovit, že stejně jako lidé a vůbec všechno ostatní pod sluncem ani jazyky si nejsou rovny. Tím nechci říci, že by byl jeden lepší než druhý; ale nekryjí se, nejsou zaměnitelné, napíšeme-li větu skákal pes přes voves česky nebo dejme tomu japonsky, je totéž sdělení posunuto pokaždé trochu jinam a má maličko jiný když ne konkrétní význam, tedy aspoň pocitovou náplň. Sdělení komplikovanější tím spíš. Setkal se s tím jevem každý, kdo se v životě pokusil něco překládat: překlad není převedení děje z jednoho výrazového prostředku do druhého, nýbrž vytvoření nového, jinak vnímaného díla. Natrápil jsem se velice s překladem svého románu Praotcové (vyšel v listopadu 2001) do němčiny a zjistil jsem, že kdybych si dal nohu za krk, nezachovám jeho pocitovou náplň, nýbrž mi vychází z ruky jakýsi kastrát. Děj zůstal zachován, ale to chvějivé, těžko pochytitelné, jen citem vnímatelné, co z písmenek dohromady sestavených dělá poezii, je pryč. Třeba tak mizerně umím německy. Ale třeba je němčina... nechci říci horší. Ale jiná. Nástroj jiného řemesla. Pokusím se to dovodit příkladem z druhého konce. 138 POLYGON 1/2002 [pageend140]Koupil jsem si v Praze český překlad Nietz- scheho díla Tak pravil Zarathustra a ponořil se do jeho četby. Bylo to, povím vám, strašné. Snad nejsem úplný tupec, nechápající vyšší vzněty ducha, ale věru že jsem si tak připadal. Prokousat se jednou stránkou bylo jako složit vagon brambor. Někde mi smysl zcela unikal, jinde jsem po velkém úsilí zjistil, že z celé stránky rozumím jen slovům protože a ačkoliv... přiznám se, že asi tak v půli jsem toho nechal. Za čas jsem v jednom antikvariátu vyštrachal německý originál téhož díla a hle: bylo dobře srozumitelné, logické, jasně formulované, bylo mi potěšením je číst a s myšlenkami slavného filozofa se hádat. Možná, řeknete mi, byl ten překlad špatný. Snad ano, je-li chybou pokus o vnucení německého výrazového prostředku duchu češtiny. Třeba někdo jiný mohl přeložit Nietzscheho lépe, srozumitelněji. Ale možná by to zase už nebyl Nietzsche. Nebo by to byla jiná kniha. Jsou asi věci, jež lze vyjádřit jen německy. Jiné jen česky. O dalších jazycích, jichž občas také užívám, nechci mluvit, protože je do té hloubky neovládám. Jest němčina prostě jazyk dokonale definující, nadaný vysokou schopností přesné, jasně ohraničené formulace, nepřipouštějící dvojsmyslný nebo jinak poťouchlý výklad. Hodí se tudíž skvěle k filozofickým skládáním; naprostá většina filozofů posledních dvou století byli Němci nebo aspoň psali německy a nemyslím si, že by to bylo obzvlášním nadáním Němců pro filozofii, spíš že měli ti mužové ve svém jazyku tak velice vhodný nástroj. Stejně úspěšná je němčina ve věcech právních, úředních a technických, prostě všude tam, kde jde o naprosto přesnou, logickou formulaci. Pokusí-li se čeština o totéž, bývá z toho paskvil; k takovému došlo za císaře pána po zrovnoprávnění obou jazyků v úředním styku, když se ouředlníci, zvyklí pracovat s Amtsdeutsch, pokusili naroubovat tento vynikající plod německého ducha na češtinu. Povstala tím tak zvaná zdeúřední čeština, výtvor nabubřelý, ohavný a nad jiné směšný. Ne, požehnaným jazykem vyhlášek, paragrafů a technických návodů čeština zrovna není. Zato je skvělým nástrojem poezie, čímž nemyslím jen básničky, nýbrž každé sdělení s hlubším citovým obsahem. Romány, zamyšlení, eseje, díla, v nichž nejde o to ukázat prstem na nějakou zjevnost, nýbrž se spíš pozastavit nad prchavými závany z hlubin duše. I jest čeština jazykem náznaků, ironií, hravosti, zasněnosti, něžností i pěkných obhroublostí, prchavostí, tušení, podotknutíček nahozených, jež netřeba rozvádět, jelikož si je bystrý čtenář domyslí sám, jakož a zejména i jazykem kritiky spíš posměšné než věcné; všimněme si, jak z té duše posměváček je Čech, což ale nemusí být jeho založením, nýbrž je tomu spíš jako u Němců s tou filozofií: narostl mu k tomu účelu v hubě neobyčejně vhodný nástroj. A je-li stěží přeložitelný Nietzsche... dobře, nebudu začínat s Máchou ani s odpuštěním se Švejkem; ale ať mi někdo přeloží do kteréhokoliv jazyka něco od Poláčka, například jeho klukovskou epopej Bylo nás pět. Zdaři li se mu to lépe než formou slabého odvaru, slibuji, že ho dám vytesat v žulu a opatřit zlatým nápisem. Ale ono se nezdaří, nemůže se zdařit. Bádám nad tím jevem už celá desítiletí, ale kdybych sto let živ byl, konce se nedobádám; předkládám tedy k úvaze několik jednotlivostí, o nichž se domnívám, že přispívají k tomu, co bych nazval duchem češtiny. Německý jazyk vděčí za svou jednoznačnost mimo jiné své schopnosti vytvářet složená slova, někdy sice dost klopotná, ale prosím: račte mi do češtiny přeložit úřední výraz Verfügbarkeitsregelung (a dokázal bych najít i rozkošnější). Český úředník, chtěje vyslovit totéž, musí přikročit k složitým a neskladným opisům. Zato ale má čeština možnost opatřovat substantiva koncovkami, o nichž nikdo neví, co přesně značí, neboť v sobě tají jen citem rozlišitelný význam. V Němcích před sebou můžete tlačit Zweiradwagen; v království českém slouží k témuž účelu dvoukolák, ale také dvojkol- ka. Dvě písmenka na konci slova způsobila, že z prvního vycítíme cosi hrubého, z těžkých prken a latí stlučeného a po výtce maskulinního; dvojkolka však že bude vozík lehký, možná i elegantní, k přepravě sloních nákladů se nehodící a jaksi do ženská přistrojený. Pro stupně drobnosti a roztomilosti má vůbec čeština náramný cit. Pan Krystlík opovrhl jejím sklonem k zdrob- nělinám, nu, nemusíme jich povinně používat. Ale připravili bychom se o značný díl její výrazové schopnosti. Označím-li někoho s odpuštěním za pitomce, je to celkem jednoznačné; užiji- -li vazby ten pitomeček... cítíte to? Česká zdrob- nělina dovede být i pěkně potměšilá; vyřčené opovržení nezmirňuje, nýbrž je ještě navíc vybavuje posměchem. Dáme-li si však v hospodě pivečko... ó, to už je jiná, tu již je libost a rozko- chanost nelíčená. Zvlášť je-li doplněná tím dáním si; v německé hospodě si nemůžete nic dát, nýbrž nanejvýš bestellen. Všimněme si, co všechno kratičké zájmeno si může vyjádřit. Stejně jako zdrobnělina je výrazem slastiplné libosti, dát si panečku gulášek, pivečko, knedlíček, to POLYGON 1/2002 1 39 [pageend141]už je něco, to už se huba sama oblizuje. Ale pouze v první osobě, prosím; v osobách jiných se umí změnit v nerudnost, záštiplnost až závist. Ten si žere. Ten si jezdí (a já musím mazat pěšky, pochopitelně). Zájmeno si je možno zaměnit i za se: tomu se to povídá. Leč vraťme se k zdrob- nělině: je pozoruhodné, že čeština umí zdrobnit nejen substantivum, ale i adjektivum a dokonce v některých případech i sloveso. Malinké děťátko spinká... nu, co vy na to, překladatelé? Ein kleines Kind schäft? Jděte se schovat. Malinký, maličký, maličkatý, malounký, pokaždé je to jiný způsob malosti s odlišným nábojem sympatie. Zelený, nazelenalý, zelenavý, zelenkavý, zele- ňoučký, vždy jiný, ale vycítitelný odstín zelenos- ti. Ostatně i v jazyce vědeckém umí čeština něco nenapodobitelného: železný, železnatý, železitý... vyjádřit chemické mocenství příponou, to jiné jazyky nemají a ani mít nemohou. Rovněž předponami umíme vyrobit mnohou relativ- nost, částečnost a takové věci: poposedni si. Při- postrč to tam. Česká slovesa poskytují zase jiné nepřeložitelnosti, a to nejen svým dokonavým a nedokonavým videm. Můj sudetský tchán, jinak dobře mluvící česky, říkával občas věci jako - já si budu sednout. Ale kdepak, dědečku, posadím se je správně. Ano; ale proč? Šel jsem, chodil jsem, chodíval jsem, chodívával jsem. Jistě, je možno mluvit i psát bez použití těchto košatých forem. Ale byla by to, řekl bych, škoda. K tomu je čeština jazyk dost úsporný. Stostrán- kový spis český se převedením do němčiny neodvratně rozmnoží na stotřicetistránkový, aniž by mu tím přibylo na výraznosti a tím méně na eleganci. Naopak; nutnost používat velké hromady krátkých slovíček (členů, osobních zájmen) německý text nejen prodlužuje, ale i znepře- hledňuje. Česká věta může být dlouhá jak Lovosice a stále ještě na jejím konci víme, oč šlo na začátku; německou větu téhož obsahu je nutno rozporcovat na tři kratší, jinak se v ní nevyzná ani sám Goethe. Je-li na jedné řádce třikrát der a pětkrát es... nu, krásné to také není. Ale nechám už toho výčtu, aby nevznikl tlustospis, ostatně, kdo chce o češtině něco krásného a moudrého číst, tomu doporučuji Pavla Eisnera Chrám i tvrz. Neštěstí češtiny tkví v něčem jiném. Je tak jemně rozlišující, tak marnotratně rozkošatělá, tolik možností citového vyjádření poskytující, že velmi mnozí včetně novinářů nejsou schopni ji obsáhnout, takže píší jak ti pastevci. Mohla by pro svou poetickou mnohotvárnost být jazykem salonů, duchaplně jiskřivým jazykem vzdělanců, literátů a vůbec vyšších vrstev; mohla by sloužit k témuž jako za starších časů francouzština. Místo toho si jí vyplachují své sprosté huby různí křupani, a nejen to, křupanský způsob je s obdivem napodobován v tisku. Stalo se zlomyslností dějin, že počátkem obrozenského období bylo její užívání omezeno na prosté, ba velmi prosté vrstvy. Což by ještě nebylo nic zlého; ale čeští vlastenci udělali z téhle nouze ctnost. Pouze prostý lid stanovili nositelem národních tradic, pouze Honza z chudé chaloupky jim byl zárukou ryzosti, cokoli měšťáckého nebo chraň pám- bu šlechtického jim bylo podezřelé. Přehlédli, že přidáním písmenka se z prostoty stává sprostota. Tak započal úpadek, trvající do dneška. Současně užívaná čeština je jazyk zhrublý, zprimitivněný, zdegenerovaný, a to záměrně a s jakousi zvrácenou zálibou. Vyhynuly přechodníky, jeden za druhým jsou opouštěny i jiné mluvnické tvary, jako by byl hřích užít složitější vazby, neomezit se pouze na nejnádeničtější slovník, nepřebírat hned všechno, čím se ozve žižkovská ulice. Četba českých novin... nu, jsou ještě autoři, že češtině ostudu nedělají. Ale je jich málo. Většina jich ze sebe potí klopotnosti, neumělosti, neobratnosti, jazykové ubohosti... a to jsou, prosím, lidé od pera, profesionálové. Za nejeden překlad by pak bylo spravedlivo vsadit do klády. Češtině není třeba odsudků, ale pomoci. Aby její ráz určovali mistři, ne příštipkáři; aby rozvíjeli její bohatství a jemnost, ne hulvátství. Ulice... nu, asi se bude vždy ozývat hrubostmi, tomu jinde není jinak. Ale není třeba, aby jazyk ulice, jazyk chlévů a lešení byl závazným vzorem, jemuž se podřizuje publicistika a literatura. Není nutné se stydět za projev na trochu vyšší jazykové úrovni. Nestane se nic děsného, nebudeme-Ii psát tak, jak se mluví, jak zní požadavek obhájců lidové prostoty. Můžeme si dokonce dovolit dvojí jazyk: jeden pro ty, kteří jsou schopni češtinu v její plnosti obsáhnout, druhý, jakáž pomoc, pro primitivy. Nelekejme se té dvojitosti, neošívejme se hned, zazní-li nám čeština přídechem aristo- kratičnosti. Má jí velice, převelice zapotřebí. Jako ostatně veškerý způsob český tohoto času. Můj článek se zabýval češtinou jen do té míry, že z ní naši předci udělali věc posvátnou, a to v nepřeneseném slova smyslu. Zmiňuji se o příčině výskytu deminutiv v češtině, jejich používání neodsuzuji. Dají se jimi vyjádřit i nejjemnější nuance, kupodivu i hrozba, například když číšník dlouho nenesepivo: „Kde je to pivečko, ty...!“ Tomáš Krystlík 140 POLYGON í /2002 [pageend142]STRÁNKY NAŠICH ČTENÁŘŮ ... Názory pana Jana Beneše strašlivě popuzují zdejší členy KSČ, kteří tak poslušně nyní budují kapitalismus, stejně tak, jak jejich otcové budovali lepší komunistickou společnost. V obklopení komunisty-kapitalisty zde žije kdekdo. Například na zahrádce s chatkou mají moji sousedé toto složení: zprava bývalé civilní obranstvo ministerstva vnitra, zdola soudruh ze Státní plánovací komise, zleva bývalý příslušník VB. Soudruzi vycítili, že s nimi asi nesouzním a tak mi nechávají své psy alespoň kálet u mého plotu. Všichni tito lidé se stali náhle báječnými demokraty, avšak ve smyslu demokratického centralismu, což jak známo, demokracie není. Exil se nechává ukolébat tvrzeními typu, že převážná část české populace je slušná. Ona převážná část však s komunisty spolupracovala dobrovolně. Komunisté skrytí za maskou kapitalismu dokázali vzbudit u mne jeden, myslím si, že potřebný postoj: odvykl jsem si respektovat tzv. slavné osoby a osobnosti. Považuji tedy například ředitele nějaké instituce pouze za občana, který promlouvá s jiným občanem jako rovný s rovným - i kdyby pařezy padaly. Názory jsou zde podivné. Když jsem si dovolil napsat, že „za bolševika“ tu máme dnes, ozval se známý glosátor Svobodné Evropy, psychiatr a poradce, Petr Příhoda s rozpravou, že „za bolševika“ bylo pouze po roce 1917 v Rusku. Kde to jsme? Karel Adalbert, ČR ...chceme Vám jen poděkovat za Váš článek O národních mýtech, podvrzích a lžích v posledním Polygonu (e-mail adresován redaktorovi). Jsme dlouholetí odběratelé a čtenáři tohoto časopisu a Vaše články se nám už líbily mnohdy - jenže až teď jsme našli, že máte e-mailovou adresu, a to je tak rychlé a lákavé napsat pár řádek. Žijeme už 33 let v Holandsku, teď už jako penzisti, a naše současné hrozné sny, noční můry, jsou bohužel o tom, že jsme se, my bláhoví, vrátili do bývalé vlasti... Vždy se tam zajedeme podívat v marné naději, že to bude možná trochu lepší a pak zase co nejrychleji prcháme domů, do Nizozemí. Zažili jsme tam letošní 11. září, viděli to všechno náhodou přímo na CNN a pak jen poslouchali ty příšernosti, co ze sebe dokázali vydávat Čechové, co bývali statní jonáci. Jsou to, jak kdysi řekl, myslíme, že pan Stikarovský, knechti. Povahami, jednáním, vším. Léta podlézavého poddanství je zformovala do hrůzné podoby. A ty různé falešné mýty k tomu i dále napomáhají. Nejvíc nám vadí to, že si musíme (nechceme-li se hádat) dávat pozor na pusu - a to i před přáteli. O rodině nemluvě. Ale co si stěžujeme. Pište, prosíme, pěkně dál, nenechte se nikým a ničím odradit! Věra a Karel Pokorný-Scheufler, Holandsko ...děkuji za článek o českých mýtech (e-ma- il redaktorovi). Mnohé z toho jsem znal, ale uvedl jste tam dost faktů mně neznámých. Jsem zvědav, co se za tento článek snese na Vaši hlavu. I u nejbližších mých příbuzných vyvolalo zlou krev, když jsem vyslovil sebemenší pochybnosti o tom, že Češi vždy oplývali všemi ctnostmi. S upřímným pozdravem Vít Bláha, Německo * * * Poznámka. Mezi čtenáři Polygonu se vyskytuje i anonym, který se skrývá pod „Sborem českých ultranacionalistů v záloze“. Ač zamýšlen jako urážka, docela mě jeho výtvor pobavil. * * * ...Když jsem kdysi v Praze studoval, hrál jsem také tenis za druhé mužstvo VŠCHT. Byl jsem tak na úrovni třetího nebo čtvrtého hráče (ze čtyř). Po nějaké době mužstvo opustil jeho kapitán ... jeho funkci jsem po něm ... převzal já ... Od toho okamžiku jsem také přestal pravidelně hrát a nastupoval jsem jen, když se některý z hráčů k zápasu nedostavil. Kdykoliv bych byl sám sebe do mužstva zařadil a případně prohrál, bylo by to vyvolalo napětí v družstvu, že jsem neobjektivní ve svůj vlastní prospěch. Mám poPOLYGON 1/2002 1 41 [pageend143]cit, že stejně tak by se měl chovat šéfredaktor časopisu (dopis je adresován vydavateli) - čas od času napsat něco, co považuje za důležité, ale jeho články by neměly být základem, ledaže by se jednalo o jeho vlastní časopis... zdá se mi, že pan Krystlík se nevyhnutelně stane objektem nepříjemné diskuse. Ani ne tak proto, že do každého čísla zařazuje zatím minimálně dva své příspěvky, ale kvůli jejich obsahu, který je v přímém protikladu s účelem a zaměřením časopisu, jak se mně alespoň zdá.... Vrcholu dosahuje zatím jeho snažení v posledním dvojčísle 7-8/2001 (Národní mýty, podvrhy a lži). V poslední části na str. 12 čteme: „Podstatnější je, že Jungmannovo rozhodnutí pro českou kulturu... (až po) ...a v dokazování její vyspělosti“ Dá se opravdu takhle psát o vrcholném období našich dějin, kdy se našli lidé, kteří v téměř ztracené situaci dokázali hledět do budoucnosti a položit svým obrovským úsilím základ k tomu, aby se ta budoucnost stala realitou? Dá, ale spíše v nějaké tiskovině sudetoněmeckého Landsmann- schaftu, ačkoliv ani tam už asi ne. Všechna tato nepochopitelná snaha za každou cenu očernit v našich dějinách všechno, i to nejpositivnější, končí u pana Krystlíka komickým omylem. Následuje citace z výše zmíněného článku končící: „...Co jiného než mystifikace jsou divadelní hry o českém polyhistorovi Járovi da Cimrmanovi...“ Pan Krystlík v zajetí své utkvělé myšlenky vůbec nepochopil, že nejde o jakési mystifikace, ale o inteligentní a zábavnou parodii. Možná, že jen on sám to vzal vážně. Nemám čas ani chuť podrobně rozebírat podle mého názoru zlovolné články... Je otázka, kolik čtenářů si to nechá trvale líbit, zvláště pokud pan Krystlík bude mít možnost jeho názorům nevyhovující příspěvky jednoduše neuveřej- nit. V mém případě už to jednou udělal (Proč musíme stát za Benešovými dekrety). Odměnil mě ovšem poznámkou ve svém shora citovaném článku, že „Český komplex méněcennosti se nejčastěji projevuje v odmítavém postoji ke zrušení Benešových dekretů.“ Já komplexem méněcennosti netrpím, spíše byla v mém článku těžko vyvratitelná fakta, která se mu asi moc nezamlouvají... Jaroslav Teplý, Holandsko * * * Vážený pane Teplý, zda má redaktor do časopisu přispívat, či se omezit pouze na redigování, je otázkou, dosud nikým, pokud jde o časopis exilový, uspokojivě vyřešenou. K řečnické otázce, zda lze „opravdu takhle psát o vrcholném období našich dějin“, sděluji, že ano. Učinil tak přede mnou jistý pan Vladimír Macura, nikdy neemigrovavší, natož sudetoněmecký, jazykozpytec, specializující se na symboliku jazyka, a to hned v několika svých knížkách, spíše vědeckých studiích, vydaných v Česku, z kterých jsem to vše opsal. Ne vždy doslova, ale smysl jsem zachoval. Pokud byste si přál se se svými výhradami na něj obrátit, je mi líto, ač ročník 1945 zemřel v roce 1999. Seznam jeho publikací Vám ale milerád poskytnu. Hry o Járovi da Cimrmanovi jsou mystifikacemi. Zda jsou zábavné a inteligentní, nebo nikoli, je úplně jiný a irelevantní problém. A 51 let po válce „stát za Benešovými dekrety“ je otázkou vkusu. Tomáš Krystlík * * * ... V posledním dvojčíslí jsou výborné články, zvláště pana Karáska o bin Ládinovi. Od zdejších médií není možné se tyto informace dovědět. Když nad tím uvažujeme, jsme zde v emigraci požehnaní osudem, že máme Polygon, který nás po pravdě informuje. Dík za to Vám všem... Přes kopečky mi to trvalo sedm hodin. Jsem rád, že jsem se tehdy rozhodl mezi jistým ubytováním v Jáchymově a nejistým životem ve vybombardovaném Německu. Mladší generace nemá vůbec potuchy, jak zničená města vypadala. Setkal jsem se tam s našimi západními letci se stejným osudem. Aby přežili, chodili za hospodu sbírat vyhozenou zeleninu, očistili ji a vařili z ní polévku. Taková byla odměna našeho národa za jejich hrdinství ve válce. Jak je možné, že stále tak vysoké procento volí zločince z KSČM, ačkoliv jsou za zločince označeni českým parlamentem?... Vaši čtenáři Polygonu Marešovi, USA ...Už před rokem jsem chtěl upozornit, že spisovatel Jan Beneš uvádí v Polygonu mylné informace. Bohužel se to opakuje... V zájmu průkazného a přehledného informování by ani ve Vašem časopisu nemělo docházet 142 POLYGON 1/2002 [pageend144]k otiskování tak zkreslujících, byť čtivých informací. Už také proto, že každé periodikum se stává v okamžiku svého vydání historickým pramenem a dokumentem pro pozdější nepamětníky, badatele, novináře a tak podobné. Nehledě na okamžité působení... Bohuslav Hubálek, ČR ... patřím několik let mezi pravidelné odběratele POLYGONU a s nesmírným potěšením všechna čísla přečtu od první stránky až po inzeráty na poslední straně... sleduji diskusi o tom, zda jsme se měli v roce 1938 bránit a o počtu a vůbec existenci opevnění na hranici s Nieder- a Oberösterreich. Pan Beneš se zmiňuje o „kolem 700 pevností“ (pan Beneš se zmiňuje exaktně o 771 pevnosti, poznámka redakce), pan Krystlík se odvolává na pana Tesaře, že tam nebyla ani jediná. Z vlastní zkušenosti dávám za pravdu spíš panu Benešovi. Dodnes můžete řadu těchto pevností vidět dochovaných po obou stranách silnice ... 52 mezi Pohořelicemi a Mikulovem.... Dle toho, kolik jich člověk napočítá při jízdě autem jenom na krátkém úseku za Pohořelicemi usuzuji, že jich v ... pohraničí s Rakouskem ... mohlo být kolem 700. Jedná se o opevnění typu „řopík“ dle... Ředitelství opevňovacích prací... Josef Sedlák Z OBSAHU ČÍSLA 1/2002 Josef LANDERGOTT, Dušan NOVÁK... Česká republika minulých týdnů.......................................1 Vladimír DAVYDOVSKI........................Hrozny hněvu.................................................................. 18 Jiří JEŠ................................................Úvahy, názory, rozbory.................................................... 21 Matin KOMÁREK.................................Rozhovor s předsedou Senátu Petrem Pithartem.............25 Václav CHYSKÝ..................................Fenomén Kohout z jiné perspektivy................................28 Jaroslav TEPLÝ...................................Svoboda tisku?............................................................... 31 Jan BENEŠ......................................... Sloupky........................................................................... 34 Jan BENEŠ......................................... Diskuse - Do vlastních řad..............................................39 Ladislav Josef BERAN........................Nepřátelé a vyznavači USA..............................................40 Vlastimil RADKOVICKÝ.......................Devastace hodnot........................................................... 42 Martin STÍN.........................................Velká mediální válka o Železného................................... 47 Pavel ŽÁČEK...................................... Zločiny komunismu nástrojem propagandy....................48 Viktor ŠLAJCHRT................................Rozhovor se Zbyňkem Zemanem.................................... 50 Milan HULÍK........................................ Rozprášený Taliban a nerozprášený antiamerikanismus..53 Milan HULÍK....................................... Neříkáte pravdu (celou), pane prezidente........................ 58 Jiří DIAMANT..................................... Dialektické kotrmelce kolem Izraele.................................63 Milan HULÍK....................................... Entrecasteaux...................................................................67 Ladislav Josef BERAN.......................K demytizaci mnichovských události...............................70 Antonín PROCHÁZKA........................O rovnosti lidi (dušičková úvaha).................................... 71 Václav CHYSKÝ.................................Exil jako důsledek totalitarismu (úvahy emigrantovy)......72 Tomáš KRYSTLÍK...............................České anomálie................................................................ 86 Luděk FRÝBORT................................O partajích a ekologii........................................................87 Ladislav Josef BERAN.......................Rozhovor s Rudolfem Kučerou........................................ 92 Zdeněk LEINER.................................. Francie zkomplikovala proces rozšířeni Evropské unie...97 František KOSTLÁN...........................Vztah českého tisku k cizincům.......................................99 Luděk NAVARA.................................. Rozhovor s Benjaminem Kurasem.................................101 Luděk FRÝBORT................................ Záhadné námluvy........................................................... 102 Jaroslav SPURNÝ...............................Policisté z odboru V4 bez viny....................................... 105 Mirek KARÁSEK................................. Výchova politiků v Čechách...........................................107 Arnošt WAGNER................................ Zpět ke komunální satiře................................................115 Josef KOLÁČEK..................................Kámen úrazu...................................................................116 Jiří BREBER....................................... Jak proti terorismu?...................................................... 119 Jindřich STIKAROVSKÝ......................Jak jsem dobyl Mugimbu (13. kapitola)..........................123 Stanislav HUBÁLEK........................... Psychologické portréty dvou předsedů......................... 127 Vlastimil FOLKE..................................Louis Armstrong „Satchmo“..........................................128 Ludvík FRÝBORT................................O češtině........................................................................138 ........................................................... Soukromá oznámení.......................................................144 POLYGON 1/2002 1 43 [pageend145]Doplnění článku v Polygonu č. 8/01 (strana 69): V uvedeném sdělení čtenářům jsme upozornili na smutnou skutečnost, že jsou mezi námi bohužel i takoví „odběratelé“, kteří časopis nejen neodhlásí, ale doručená čísla nadále přijímají, aniž by se namáhali je vrátit, natož po upomínce zaplatit. Přes opakovaně posílané připomínky zůstávají na černé listině, protože neuznali za vhodné reagovat výše uvedeným způsobem ani na doporučenou upomínku, „odběratelé“: Suzana Maus, Václav Mara, Vlasta Kopáček a Juliet Vogel - všichni ze Švýcarska. Dlužníky ze zámoří ohlásíme v příštím čísle. POLYGON SOUKROMÁ OZNÁMENÍ LÉKAŘKA (55, 167 cm), štíhlá, mladšího vzhledu, sportovní (slunce, lyže, kolo, tenis), žijící v Praze, hledá partnera pro zbytek života. Mluvím německy, částečně anglicky. Tel. 00420-2-4172 8795. UBYTOVÁNÍ V PRAZE, neměcký standard, ve dvou oddělených bytech ve vilce za 19 EUR se snídaní za osobu a den, děti do 6 let zdarma, do 12 let padesátiprocentní sleva. Velmi klidná poloha, SAT-TV, do centra 18 minut tramvají nebo 12 minut tramvají a metrem. Garáž v bezprostřední blízkosti za 4 EUR denně. Telefon a fax: +49-8141-12060, případně +420-2-74 81 95 47. TŘÍPOKOJOVÝ BYT s kuchyní a příslušenstvím blízko stanice metra za rozumné ceny. Volejte tel. +420-2-2225 0722 nebo pište na adresu: J. Plíhal, Mánesova 48, 120 00 Praha 2. DVOUPOKOJOVÝ BYT VE VILE v patře, koup., WC, TV, možnost použití kuchyně v přízemí. Cena 400 DM za týden při obsazení sedmi osobami nebo 12 DM za osobu a den. Spojení s centrem: autobus a metro. Karel Hasse, Praha 4, Klatovská ulice, Telefon: +420-2-4491 2045. FLORIDA - MEXICKÝ ZÁLIV, Madeira Beach, blízko měst Tampa a St. Petersburg. Nové, zařízené studio na pronájem (2 osoby), separátní vchod, krásná velká zahrada, velmi klidné prostředí, pláž a obchody 300 m. Slunce a koupání po celý rok. Cena USD 250 za týden, USD 800 za měsíc. Tel. a fax: 001-727 397 1100. ČESKÝ A SLOVENSKÝ ROZHLAS A TELEVIZI a stovky dalších stanic s digitálním satelitním přijímačem. Rádi Vám poradíme a zajistíme. Telefon 031/311 1015, fax 031/312 3011 E-mail: esu@interelectronic.ch - WEB: www.interelectronic.ch AUTOPÚJČOVNA IRENA nabízí k pronajmutí osobní automobily. Na přání budou přistaveny na letiště. Nájem automobilů s ruční převodovkou od USD 120 za týden, s automatickou převodovkou od USD 200 za týden. Sleva při delším nájmu. Adresa: Irena Hasáková, Nesvačily 16, CZ-267 27 Beroun. Telefon/fax: +420-311 -684 745 nebo jen telefon: +420-311 -636 906. DOVOLENÁ NA TROPICKÉM OSTROVĚ MAGNETIC ISLAND v Queenslandu v Austrálii může být levná. Český majitel hotelu nabízí velké slevy krajanům. Telefonujte na +61 2937 191 64 nebo e-mail: beechsidepalms@hotmail.com Web: http//www.magnetic-island-qld.com 144 POLYGON 1/2002 [pageend146]družstvo katolických věřících, Jugoslávská 27,120 00 Praha 2 Kl JllI VwlVUlM tel. 42-2-22510117, 22514230, tax 42-2-22516707 e-mail: ck.concordia@cbox.cz Concordia ustanovená v lednu 1990 Jako družstvo katolických věřících byla Jedna z prvních humanitárních organizaci v České republice po 17. listopadu 1989. Organizuje širokou a smysluplnou sociální činnost včetně provozováni soclálnihn penzionu v Českém lese (65 lůžek) a sociální jídelny v Praze (kolem 200 obědů denně) a podílí se na dalších humanitárnich aktivitách. Za účelem získávání finančních prostředků provozuje cestovní agenturu a vyhledává spolupracovníky, Jellchž posláním Je pomoc formou dobrovolných finančních příspěvků či věcných darů, event, odkazů a součinnost s cestovní agenturou při zabezpečování jejich akcí v ČR I v zahraničí. Dovoluje si nabídnout spolupráci a prosí zájemce, aby se přihlásili na výše uvedené adrese u místopředsedy Ing. Jana Smrčlny, který rád sdělí bližší informace. Concordia na svoji činnost uvitá finanční příspěvky, které lze zaslat na účet Concordia Praha - Komerční banka, pobočka Praha 2, nám. Míru, č. účtu 6411-011/0109, variabilní symbol 333. für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien • Neutrální expertizy • Porady v pojištění, financování, podnikání, koupi a prodeji nemovitostí • Budete dědit ve Švýcarsku, České nebo Slovenské republice? Pozor na paragrafy! • Jak vysoký bude Váš důchod? • Jak dlouho budete pobírat výplatu v případě nemoci či úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je nezbytné a co více či méně nutné v otázkách pojištění? • Vyřizujeme náhrady škod z pojišťoven ve Švýcarsku, SRN, ČR, SR. • Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Kreuzplatz 20, 8008 ZÜRICH, Schweiz raSBnnpg Tel.: +41-1-932 3222, Fax: +41-1-932 5203 [pageend147][pageend148]