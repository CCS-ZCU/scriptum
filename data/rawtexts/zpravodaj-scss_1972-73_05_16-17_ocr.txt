zpravodaj čechů a slováků ve švýcarsku 1972 ■ ročník5 ■ číslo 16/17 [pageend1]POZOR! NEPŘEHLÉDNETE NASI NABÍDKU! Nevíte, kám se starým nábytkem? — K nám, k MÖBEL FERRARI! Starý nábytek od Vás vezmeme protiúčtem za nejvyšší ceny při nákupu nového nábytku. Na požádání Vám umožníme výběr přímo v továrnách. Dovolujeme si Vás upozornit na výhody, které Čechoslovákům poskytujeme: — Při hotovém placení do 3 měsíců slevu až do 10%. - Kredit až do Fr. 15 000.—. — Splátkový systém až do 30 měsíců. — Termín splatnosti splátek lze až o 2 měsíce posunout. — Možnost placení do 6 měsíců bez banky a bez úroků a ještě se slevou. — Při nákupu nového zboží nad Fr. 500.— úhradu cestovních výloh. Váš krajan, pan Viktor HANUS, Vás obslouží každou sobotu od 8,00 do 18,00 hodin. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na čísle telefonu 01 - 74 89 82. Těšíme se Vaši návštěvu. Spinnereistrasse, 8640 Rapperswil Tel. 055-24325/25841 EXICO Radio & Televise Barevné a černobílé televise, Hi-Fi stereo-zaří- zení, Tunery, Magnetofony, Zesilovače, Boxy, Gramofony, Radia a. t. d. Poslední model barevného televisoru Philips 110°, 66 cm panorama obrazovka hotově za 2.700,— SFr PRVNÍ ČESKA FIRMA s EIDG. při koupi na splátky 130,— SFr měsíčně. Za pouhých 24 měsíců je přístroj Váš. Výjimečná příležitost před Vánocemi. Poskytujeme až 30% rabaty. Prodej za hotové i na splátky. Roční záruka na všechny značky. Dodávky po celém Švýcarsku. Tel. (041) 44 51 12 /večerní služba/. KONZESSION. Vám nabízí na závér roku následující zájezdy: autokarem: Brusel-Londýn-Paříž 27. 12. — 2.1. 1973 ' společný Silvestr v českém klubu v Londýně Fr. 385.— letecky: USA-New York 21. 12. — 7. 1. 1973 od Fr. 900.— VAŠE CESTOVNÍ KANCELÁŘ velká okružní jízda Montreal-Toronto- Chicago-5 dnů Florida-Filadelfie- Washington-New York Fr. 1 880.— Bejrut - 10 dnů 24.12. — 2.1.73 Fr. 965.— pro mladé: Silvestr a Nový rok na horách Lungern-Les Diablerets 8 dnů 25. 12. —1.1.1973 Fr. 240.— Informace, přihlášky podá p. O. Švábenský, Ifangweg 1, 8610 Uster, Tel. 01 - 87 08 53, každou sobotou dopoledne v kanceláři CITY TOURS, Shop Ville Zürich, Tel. 01 - 27 12 31. RAPPERSWIL ■ MÖBEL ferrari Reisebureau » OTY < t o u r s [pageend2]Pravda, byť trpká, je silnejší než sebeklam. A je-li vždycky ctností, ve chvílích krize je povinností. Čas je svrchovaně vážný, na vybranou je z mála, ztratíme-li dnešní příležitost, rozmělníme-li ji znovu kompromisem, nebyli jsme hodni svých vlastních snů ani svého vzdoru. Jan Procházka z memoranda jež bylo zasláno představitelům vlád západních států, které se zúčastní konference v Helsinkách (od 22. listopadu t. r.) pro přípravu jednacího řádu a programu Evropské konference pro spolupráci a bezpečnost. MEMORANDUM bylo podáno Československým poradním sborem v Západní Evropě. Je známo, že od konce 2. světové války bezpečnost SSSR nikdo nehorožuje. Naproti tomu však napětí a nejistota v Evropě jsou především důsledkem územních výbojů SSSR ve střední a východní Evropě, jejichž obětmi se staly dříve svobodné státy, vzdor všem závazkům, které SSSR slavnostně podepsal během a ke konci 2. světové války. Stodvacet milionů Evropanů bylo tak zbaveno základních práv, jak jsou formulovány Universální deklarací lidských prýv a Chartou Spojených národů. V důsledku toho vznikla ve středovýchodní Evropě ohniska odporu a vzpour, která budou trvat tak dlouho dokud nebudou kladně splněny spravedlivé národní aspirace těchto národů. A do té doby také nebude možné zajistit v Evropě trvalý mír a možnost plodné spolupráce, nebot tyto národy se nikdy a za žádnou cenu nevzdají práva na sebeurčení a státní suverenitu. Proto ve skutečnosti kladné vyřešení problému těchto národů je hlavním evropským problémem. Neodpovídalo by ani mravním principům, ke kterým se hlásí národové svobodného světa a na nichž jsou ustaveny jejich vlády, ani by natrvalo nebylo politicky rozumné, kdyby mír a spolupráce se SSSR byly dohodnuty za cenu, kterou by musely zaplatit evropské podmaněné národy . . . Domníváme se dále, že není nutné, aby ve snaze po dosažení svých práv a při stálém nezájmu Západu byly tyto národy nuceny hledat pomoc jinde, např. v Číně, která si nečiní územních nároků ve střední a východní Evropě, a která chápe nebezpečí sovětského imperialismu. Jako svobodní občané ujařmeného Československa, které v 1. a 2. světové válce bojovalo po boku Spojenců, ale nyní je vojensky obsazeno a «normalizováno» Sovětským svazem, nemůžeme ne- poukázat na plané dohody uzavřené s jinou totalitní velmocí v Mnichově. Nový «Mnichov» by nakonec i západní Evropa zaplatila ještě dráže než ten předcházející. Proto apelujeme na svobodné vlády, které se účastní Evropské konference pro bezpečnost a spolupráci, aby nepodepsaly nijaké úmluvy, které by budily dojem, že s jejich souhlasem se zpečeťuje současné podmanění Československa a jiných národů ve střední a východní Evropě. Zároveň apelujeme na svobodné vlády, aby na zmíněné «evropské konferenci» prosadily objektivní interpretaci a sjed- Cesky se tomu stavu říká «vše při starém», tomu podivnému stavu nehybnosti, který se tak málo hodí do tohoto proměnlivého světa. Od jisté doby se tento pojem zahnízdil v politice a zvykli jsme si slýchat jej právě z té strany, která kdysi slynula vlastnostmi spíše opačnými: jako »revoluční» ru- šitelka jakýchkoli stávajících pořádků, všeho co setrvávalo ve starých kolejích. Klamné zdání. status quo Status quo, to slovo vnesl do současné politické terminologie před časem cholerický Chruščov, když chtěl dát najevo, že sovětské impérium si nepřeje žádných změn, které by mohly jakkoli korigovat stav světa, jaký je. Prakticky pak obhajoval tuto zásadu v Madarsku s použitím pancéřových argumentů, kterým lze těžko oponovat. Svět tedy měl a má zůstat tak jak je. Setrvání na té zásadě potvrdil o dvanáct let později Brežněv v Československu: změny dnes nejsou žádoucí. A zdá se, že tento léta opakovaný princip se ujal i jinde a vešel do povědomí lidí jako určitá garance bezpečnosti v tomto světě, který má — přes všechny zábrany — přece jen jakýsi imanentní sklon k proměnlivosti. Letošní podzim skýtal hned dvě šance ke změnám: presidentské volby v Americe a předčasné volby nového Bundestagu v Německé spolkové republice. A jak už víme, v obou případech «zůstalo při starém». President Nixon byl potvrzen ve svém úřadě pro další čtyřleté období překvapivou pětašedesátipro- centní většinou a v Německu po napínavém volebním boji získala vládní 1 [pageend3]koalice sociálních a svobodných demokratů solidní většinu parlamentu: oproti předchozím pouhým 12 mandátům /které se za tři roky rozdrolily/ bude se nyní opírat o pádnou většinu 48 poslanců. Západní občan tedy v žádném z obou případů neriskoval změnu a dosavadní stav zůstal zachován. Zbývá jen otázka, zdali tato západní verze «statu quo» je identická s verzí východní a zda rozhodnutí voličů pro Nixona a Brandta je opravdu výrazem přání po neproměnlivosti politického obrazu světa. Pokud můžeme soudit z dosavadní praxe obou politiků, jsou oba zastánci spise dynamické nežli statické politiky. A nelze už vůbec říci, že by se během jejich dosavadního vládního období nic nezměnilo: i když pomineme mnoho změn méně nápadných, Nixonova cesta do Číny právě tak jako Brandtova «východní politika» znamenají ve svých důsledcích rozhodně všechno jiné, než utvrzování «statu quo». A nejde jen o tyto «velké» tahy na šachovnici současného světa; existuje celá řada projektů, trendů i konkrétních akcí, které nenechávají nikoho na pochybách, že jak americká tak západoevropská politika není politikou stabilizace mocenských sfér (která je doposud hlavním krédem politiky sovětské) nýbrž naopak politikou jejich plurifikace a dynamisace. A přes všechna nabezpečí, která v sobě takovýto pohyb skrývá, nelze v ofensiv- ním trendu západní politiky nevidět i určité naděje: že totiž osudy lidí a celých národů nezůstanou jen nehybným údělem ale stanou se postupně aktivním součinitelem v utváření budoucího osudu světa jako celku. Konkrétněji — z našeho hlediska řečeno — že malé a svobodného rozhodování zbavené národy nemusí, jak by to sovětsky interpretovaný «status quo» předpokládal, resignovat úplně na své oprávněné naděje, že svět nezůstane natrvalo hříčkou v roukou několika supermocných, ale bude utvářen rozhodováním mnohých. A že snad není jedinou možností smrtonosný konflikt dvou obrů, po němž by pravděpodobně už mnoho ze světa nezbylo. Jistěže nebylo obsahem dvou voleb- naly záruky pro uskutečnění zásad o právu evropských národů na seberučení, respektování jejich státní suverenity, nedotknutelnosti hranic, nevměšování se do jejich vnitřních poměrů, nepoužívání násilí nebo hrozby násilím — což jsou zásady se kterými SSSR veřejně souhlasí, ale jimž dosud dával interpretaci zcela subjektivní. Jsme přesvědčeni, že konkrétnímu zabezpečení míru v Evropě, rozvoji všestranné spolupráce a odstranění sovětských obav z napadení ze Západu by prospělo vytvoření, podle vzoru Rakouska, neutrální zóny mezi hranicemi SSSR a západní Evropy, která by šla od baltických států, jejichž anexi západní mocnosti neuznaly, až k Černému moři. V duchu Charty Spojených národů by z této zóny byla stažena cizí okupační vojska a tajná policie, a provedeny svobodné volby pod dozorem Vysokého komisaře Spojených národů. Vysoký komisař by zároveň vykonával dozor nad přesným dodržováním statutu neutrality celé zóny. Nepochybujeme, že veřejné mínění svobodného světa by toto řešení evropských problémů a tím i zajištění míru a konstruktivní spolupráce uvítalo a podporovalo takové úsilí svých vlád. ČESKOSLOVENSKÝ PORADNÍ SBOR V ZÁPADNÍ EVROPÉ OTROK JE TEN, KDO NENÍ VLÁDCEM SEBE komu vládne někdo jiný Otroky historického pohybu jsme ovšem všichni zajati něčím daleko mocnějším nežli zoranými pásy země překážkami a pohraniční stráží Jsme zajati epochou a to na doživotí nehodi-li na nás válka dříve několik umělých sluncí a slova nevrostou do mlčení Válka je všude prochází se naším spánkem po kočičích nohách je v nepřetržitém hukotu letadel a v detonacích pokusných výbuchů v tikotu jednotlivých já mezi betonovými bunkry isolovanými proti zvuku (nepropustí žádné mučení) To je naše otroctví ve století strojů s elektronkovými mozky o kapacitě milionu faktů nových automatických téměř vševědoucích bohů nahrazujících lidské smyslové orgány i funkce proti nimž stojí člověk jako profesionální idiot ohoblovaný ze všeho lidského, smyslového, uzavřen v maličkém soukromém prostoru sebe plný rozporů, oběí řetězové reakce stupňování svého otroctví technikou (z NEVĚDECKÉ ANTROPOLOGIE Vasila KATYNA, Samizdat Praha 1970.) 2 [pageend4]vývoj politické situace v Jugoslávii Jugoslávie, stát složený z mnoha odlišných národností a menšin, ocitla se v poslední době v nepříjemné a dá se říci nebezpečné situaci. Svědčí o tom i zájem světové veřejnosti a světového tisku. Maršál Tito, absolutní «samozvanec», žák ruských bolševiků a později odpadlík sovětského tábora, začal v zemi novou čistku, tentokráte poněkud neobvyklého druhu. Je totiž známo, že tento mazaný míšenec Slovince a Chorvata (o nichž se říká, že přicházejí na svět s maturitou) dovedl vždy v pravou chvíli překvapit svět nějakým novým «odhalením» nebo «novou reformou». Tato metoda odvracení pozornosti od smutné a drsné skutečnosti, že zem je špatně a korupčně spravována, se dosud vždy osvědčila. Tentokrát však jakoby tato metoda selhávala. Jak známo asi před dvěma léty uvedl Tito v život «kolektivní presidium republiky», jistý druh regentské rady, sestavený z patnácti politicky spolehlivých soudruhů, po dvou z každé republiky či autonomní oblasti. Vytvořením této rady měl být vzbuzen dojem, že je všechno v pořádku a že v případě smrti maršála Tita nebude stát ohrožen politickými zvraty a že se bude v jeho politice pokračovat. Zatím však toto presidium nemělo možnost ukázat zač stojí a dosud nebylo připuštěno k jakémukoli výkonu státní moci. Ve státě samém se zatím odehrávaly divné věci. Vládní zásahy, které měly budit dojem, že se poměry liberalisují, zakrývaly — trochu opožděně — skutečnost, že k liberalisaci už vlastně dávno došlo. Lid Jugoslávie lámal a zlomil veškeré pokusy komunistické strany o znásilnění a zotročení. Hned od počátku ztroskotal pokus o kolektivisaci zemědělství, o plánované a diktované hospodářství, o potlačení náboženství a postupem času si národy vymohly i další ústupky, jako možnost svobodného podnikání alespoň v jistých odvětvích, svobodu změny zaměstnání, možnost cestování do ciziny za zaměstnáním a pod. Tak se vytvořila v západním nich událostí v Americe a v Německu takovéto dalekosáhlé uvalováni. Šlo o problémy konkrétnější, materiálnější a všednější. V případě Německa nelze ani jednoznačně říci, zda bylo rozhodnutí voličů správné. To ukáže teprve budoucnost. Pro západní Evropu znamená setrvám Brandtovy a Scheelovy vlády každopádně kontinuitu dosavadního úsilí o silnou evropskou hospodářskou a snad i politickou unii spolu se snahou o uvolnění ve styku s Východem. Jestliže ovšem oběma těmto trendům dal německý volič na další čtyři roky důvěru, musíme tento typ «statu quo» přijmout i jako šanci pro naše zájmy: patří ostatně k našim dějinným zkušenostem, že nikoli chrastění zbraněmi a výhružná slova, ale cílevědomé úsilí a důmyslné setrvání v poznané pravdě nám umožnily přežít úklady mocných a uchovaly nás jako národ dodnes. —pat— světě milionová armáda jugoslávských dělníků, která je prakticky nezávislá a která vzhledem k déle- trvajícímu pobytu v cizině vládne značnými prostředky. Ve vlastní zemi pak se díky korupci a lačnosti špičkových aparátčíků rozpoutala značná podnikatelská a obchodní aktivita, která nakonec obohatila jedince i kolektivy. Svoboda však, i taková ušlápnutá, má zvláštní vlastnost: tíhne dál a dál a odkrývá vždy další a další špatnosti a nepravosti. Tak přišla na přetřes nevyřešená národnostní otázka, zesílil tlak církve, která opět začala zasahovat do politiky, ke slovu se přihlásili studenti a mladí komunisté. Paralelně s tím Se mnozí drobní podnikatelé stávali milionáři a v poslední době miliardáři (ve starých dinárech počítáno), na pobřeží Adrie se stavěly přepychové bunga- lowy a vily a vše nasvědčovalo, že takto z komunismu mnoho nezbude. A tu soudruh Tito pochopil, že z klidné pense nebude nic! Začal proto s čistkou, právě tak jako to svého času dělal Stalin. Je to jako ve smečce vlků, kde také pense neexistuje, kde také silnější a mladší vlk se vrhá starému předákovi na krk, jakmile tento projeví znaky ochablosti. Nejprve — asi před rokem — «očistil» stranu i vládu Chorvatska. To šlo celkem bez obtíží neboť chorvatská národnostní otázka je stará a známá bolest Jugoslávie a nikoho už nepřekvapilo, že Chorvaté zase jednou přijdou zkrátka. Co však překvapilo, byla nezvyklá zdrženlivost se strany 3 [pageend5]Srbska, které jinak nikdy Chorváty nešetřilo. Budilo to skoro dojem souhlasu s postojem a stanoviskem Chorvatů. A tak se věci pomalu krystalisova- ly, až bylo zřejmé, že si všechny národy Jugoslávie přejí více svobody. Moskva zřejmě tento vývoj sledovala s nelibostí a tak došlo k zákroku Brežněva, který Titovi asi vyložil, jak je proces v Jugoslávii nebezpečný pro celosvětový komunismus. Tito se vrátil z Moskvy a začal řezat hlava-nehlava. V současné době je na řadě strana i vláda Srbska, avšak «padají» hlavy i v jiných republikách /Slovinsko, Makedonie atd./ A odstupují nebo «jsou odstoupeni» staří, důvěrní Titovi přátelé a to jak na poli politickém, tak i hospodářském a kulturním, tisk strany nevyjímaje. Vzbuzuje to dojem, že v mnoha případech odstupují někteří lidé dobrovolně, jen aby už byli z této hry venku nebo aby si zajistili legitimaci ke vstupu do nové vlády — první po Titovi. Tito si však po pravdě řečeno nemůže dovolit čistku typu Stalina. Hlavy tedy v Jugoslávii, bohudík, v pravém slova smyslu nepadají. Stalin byl v době, kdy rubal hlavy, statný padesátník, vládl ohromné, primitivní zemi, měl za sebou stranu, která se ho bála, neboť byl tvrdý a bezohledný. Tito však vládne poměrně malé, různorodé zemi, na stranu se jak vidno příliš spolehnout nemůže a co je hlavní: má co činit se svobodymilovným a k boji odhodlaným lidem. Nemůže očekávat podporu odnikud: ani ze západu, který vícekráte podvedl, ani z východu, od něhož se svého času distancoval a snažil se vytvořit si svůj vlastní komunismus. Nejdůležitější však je skutečnost, že je mu přes 80 let a to je věk, kdy i skuteční stoupenci ve straně, ve vládě a v armádě se zamýšlejí nad svým osudem, až zde Tito nebude. Vždyť i oni znají pravý stav věcí ve své zemi. Skutečné nebezpečí pro lid Jugoslávie nehrozí tedy od ministrů a čelných partajních funkcionářů, kteří podávají demise, nýbrž od nevyjasněné situace v oné přechodné době, která je na obzoru a která se už dnes rýsuje množstvím zákulisních bojů různých politických proudů ve vládě, ve straně a ve vojsku. Hlavní risiko nutno spatřovat v poměrně silné skupině příznivců SSSR (hlavně u Srbů), která by se za určitých okolností mohla pokusit požádat «o pomoc» Sovětský Svaz, aby se pak pod jeho protektorátem mohla ujmout moci. Jaké nebezpečí z takového eventuelního zákroku Ruska hrozí, je celkem jasné. Lid Jugoslávie je si také tohoto nebezpečí vědom a je takovou perspektivou značně zneklidněn. Je to velmi nezdravé ovzduší jak pro Balkán tak vlastně i pro celou Evropu. Zdá se, že doutnák byl zapálen. Dragutin Prohaska podzim/ Padání hořkost svěřovati vodě, prostore povětrný, ustaň už, jsme s láskou v nádherné a kruté shodě jako plod krájený a nůž. Balvanů mlčelivých božským klidem pohnut bych zazpívat chtěl blahozvěst, po smrti k vínu bratru světla přijdem, dí jeřabina, všechno oheň jest. Se všemi chybami u Pána listí kéž v milosti se jednou spatříme, mošt krve naší v jasné víno zčistí tvůj konejšivý chlad, ó podzime. Jan Zahradníček 4 [pageend6]poznávame švýcarsko Gottlieb Duttweiler Do galerie osobností, které významnou měrou zasáhly do dějin švýcarského hospodářství, jako Bally, Boveri, Brown, Escher, Geigy, Maggi, Nestlé, Lindt, Sandoz, Sulzer a j. nepochybně patří i G. Duttweiler, zakladatel MIGROSU. Co znamená Migros pro švýcarský vnitřní trh, není potřeba vysvětlovat. V současné době se stal jakýmsi stabilisátorem cenové hladiny a pokud se týče československých exulantů, byl pro ně Migros, zvláště v počátečních fázích, v mnoha případech výhradním nákupním pramenem. Gottlieb Duttweiler se narodil 15. srpna 1888 v Cu- rychu. Pocházel z celkem početné rodiny (měl čtyři sestry) správce Lebensmittelvereinu v Curychu. Po otci zřejmě zdědil schopnosti výborného nákupčího ale i perfektního organisátora. Po matce pak neobyčejnou vitalitu, zdravý, selský rozum a bojovného ducha. Pokud se týče hospodářské stránky, vyrůstal v celkem bezstarostném prostředí. Do školy chodil v Aussersihlu (který tehdy ještě nepatřil k Curychu) a nebyl žádným mimořádným žákem. Když se později dostal na obchodní školu (Kaufmännischer Verein) změnila se situace, cítil se ve svém živlu a ze stopadesáti žáků dostal druhé nejlepší vysvědčení. Učební dobu strávil u firmy Pfister und Sigg a když se vyučil, hnalo jej to do ciziny. Pracoval v Le Havre, v Paříži, v Londýně — něco co bylo na tehdejší poměry neobvyklé, avšak vrátil se domů a ve svých 19/!/ létech se stal společníkem fy. Pfister und Sigg. Firma vysloveně vzkvétala a dosahovala na tehdejší dobu mimořádných obratů. Když se Duttweiler v r. 1918 vrátil z jedné ze svých velkých nákupních cest, zjistil, že jeho partner v době jeho nepřímnosti na určité obchodní transakci prodělal milion franků a to vedlo k likvidaci firmy. Mezitím se Duttweiler v r. 1913 oženil a tak nyní odejel i se svou manželkou do Brazílie. Tam pracoval na kávových plantážích při čemž zjistil kolik dostává takový plantážník za kilogram kávy. Věděl ovšem dobře, za kolik se nakonec prodává spotřebiteli ve Švýcarsku. To mu patrně vnuklo myšlénku, založit obchod, při němž by se orientoval sice na velký obrat, ale na malou ziskovou přirážku. A když zjistil, že v Americe během první světové války existovaly obchody, které malými autobusy rozvážely potraviny na venkov, stala se jeho myšlenka skutkem. 25. srpna 1925 zakládá MIGROS, nejprve vlastně jako obchod «na kolech». A od tohoto památného roku šlo všechno ráz na ráz. V roce 1927 otevřel Migros první stálou prodejnu v Curychu, 1929 přišel na řadu St. Gallen, Basilej a o něco později Bern. Avšak i boje přibývalo. Lebensmittelverein se rozhodl prodávat celou řadu druhů spotřebního zboží se ztrátou, jen aby znemožnil nepříjemného konkurenta. Dodavatelé byli přímo či nepřímo do nu- cováni bojkotovat nový podnik, tisk se rovněž do Duttweilera obul, ale výsledek byl opačný: udělali mu jen reklamu, a zadarmo. Ani Duttweiler však nezahálel. Bojoval na všech stranách a hlavním jeho vítězstvím bylo, že získal neotřesitelnou důvěru žen z domácnosti. V roce 1931 činil obrat v samotném Curychu 18 milionů franků, v roce 1932 to bylo již 25 milionů, o rok později už Migros vlastil 98 prodejen, které docílily obratu 52 milionů franků. To už měl také 41 rozvážkových vozů a tři továrny (jako protiopatření proti bojkotu výrobců). Pak následuje založení Hotel-Planu, který umožňoval zákazníkům za nepoměrně nízké částky trávit dovolené zprvu jen ve Švýcarsku, později i v zahraničí. Když byl v r. 1933 vydán zákaz zakládání poboček, nezbývalo mu již nic jiného než se pustit i do boje politického. V roce 1935 kandiduje v Curychu, St. Gallen a Bernu na funkci poslance a spolu se 6 jinými kandidáty podobného zaměření vyhrává a slaví nástup v Bernu. 12. listopadu 1935 začíná vycházet týdeník Die Tat, vydávaný právě oněmi 7 nezávislými (Landesring der Unabhängigen). V té době se už Migros stal vysloveně nebezpečnou složkou pro celou řadu obchodníků a obchodů. Násle- 5 [pageend7]duje přeměna akciové společnosti na družstvo (v lednu 1941), čímž bylo každému jednotlivci umožněno, podílet se na zisku. V roce 1942 začíná vycházet BRÜCKENBAUER. A abychom tento výčet upřesnili, pak je třeba se ještě zmínit o knižním podniku EX LIBRIS, o KLUBU MIGROS s jazykovou školou, o vlastním oleji MIGROL a na poli mezinárodním o projektu MIGROS TÜRK, v němž se Duttweiler na žádost turecké vlády podílel při plánování a výstavbě. G. Duttweiler byl beze sporu mimorřádný člověk. Byl to pravý vulkán ducha, vůle a síly, stále plný nových nápadů, dalších plánů a vždy odhodlán prosadit co si vzal do hlavy. Těžko říci, zda byl všeobecně oblíben. V určitých kruzích určitě nikoliv. V parlamentě byl svou energií skoro obtížný. Nebyl řečníkem v pravém slova smyslu, jeho projevy měly vždy ráz jakéhosi povídání po domácku. Stalo se dokonce, že jednou rozbil kamenem okono v budově Bundestagu. Ani ve vlastním podniku nebyl jednoznačně milován. Jeho dynamičnost, často i nesnášenlivost a tvrdé prosazování vlastních myšlének mu přinášely protivenství jak v obchodě tak i v politice. Avšak nakonec, když 8. června 1962 zemřel, dalo se říci, že truchlila převážná část Švýcarska. Tak výraznou osobnost, tak originelní a tak typicky švýcarskou bude tato země dlouho postrádat. Je jen přirozené, že při všech svých kvalitách měl i své chyby: netrpělivost, neschopnost navázat kontakt i se sobě rovnými, neschopnost přesně vysvětlit své nápady, které však sám uměl ihned uvádět v život. Můžeme si o Migrosu a o všem, co se kolem něho točí, myslet cokoliv. Můžeme ze soucitu s malými, drobnými obchodníky zatratit onen brutální způsob, kterým se Migros jako chobotnice omotával kolem celého švýcarského hospodářského života a kde se usadil, tam zůstal. Můžeme být vyděšeni stále rostoucími úspěchy podniku, který si prakticky neklade meze. Skutečností zůstává, že Duttweiler mohl kdykoliv se mu zachtělo prodávat levněji než jeho konkurence a to, zvláště v počátečních obdobích, bez újmy na kvalitě. V obou světových válkách sehrál obrovskou úlohu při zásobování země, a v poválečné době, jak již bylo řečeno, se jeho Migros stal regulátorem cenové hladiny v zemi. Osobnost G. Duttweilera nám v mnohém připomíná našeho Tomase Batu. V celé řadě osobních vlastností i obchodních cílů by bylo možno najít zřetelné paralely. Baťa se bohužel nedožil tak pronikavého úspěchu jako Duttweiler. J.Š. třikrát čísla CENY A MZDY V Čí NÉ Součástí velmi objektivní zprávy o poměrech v Čínské lidové republice, kterou otiskl curyšský TAGES ANZEIGER 18. 11. 1972 byl přehled cen a platů. Vzhledem k tajuplnostem čínského komunismu je to informace dosti poučná. Základní peněžní měnovou jednotkou je Yuan, jehož kurs se pohybuje kolem 1.80 až 2 Franků. Chceme-li dojít k nějaké srovnatelné hodnotě, musíme příslušné částky v yuanech násobit deseti, asi jako přepočítáváme frank na čs. koruny /tabulku přetiskujeme v originální německé verzi/: 6 Ceny: Mzdy: Herrenhemd 12.— Y Lehrerin 58 Y Herrensocken 1.73 Y Designerin Damenstrickjacke, Porzellanfabrik 108 Y bestickt 27.30 Y Junger Arbeiter Stoffhose 5.50 Y in Porzellanfabrik 34 Y Grosser Wollpullover 14.70 Y Grosse Wolldecke 49.80 Y Lehrling 15 Y 1 kg Äpfel 0.86 Y Designer in Seidenfabrik 90 Y 1 kg Reis . 0-40 Y Lehrling in Seidenfabrik 30 Y 1 kg Schweinefleisch 1.80 Y ° 1 kg Zwiebeln 0.24 Y Arbeiter in Werkzeug- 1 kg Chinakohl 0.80 Y maschinenfabrik 65 Y 1 Stück Kuchen 0.15 Y Techniker 70 Y 1 Stengeli Glace -.04 Y Chefredaktor 200 Y 1 kg Eier 1.70 Y 1kg Speck 2.92 Y Redaktor 100 Y 1 Velo 160. Y Dolmetscher 56 Y 20 000 Y Müllereiarbeiter 98 Y «Dcnangnai» UUU.— I Wohnungsmiete pro Zimmer Arbeiterin in Kleiderund Monat 0.70—2.50 Y konfektion 50 Y [pageend8]NAŠI STUDENTI NA ETH ZÜRICH Máme jich tu poměrně hodně. Ku konci letního semestru 1972 bylo na ETH zapsáno celkem 6 329 posluchačů. Z toho bylo 1 052 cizinců. Ze všech cizinců vedou počtem čsl. studenti, jak vyplývá ze statistiky ETH: 1. ČSSR řádných posl. 129 / z toho 15 žen / 2. Francie řádných posl. 122 / z toho 3 ženy / 3. NSR řádných posl. 92 / z toho 8 žen / 11 doktorandů 7 doktorandů 71 doktorandů 4. Rakousko řádných posl. 56 / z toho 3 ženy / + 17 doktorandů Z ostatních soc. států: Polsko 3, Madarsko 18, Bulharsko 0, NDR 0, Rumunsko 2, Jugoslávie 11, SSSR 0. Také v řadách přednášejících je několik našich krajanů. PRESNEJŠÍ ČÍSLA Prozatím byla čísla o počtu posrpnových uprchlíků víceméně výsledkem odhadů. Nedávno upozornil Neue Zürcher Zeitung na data o pohybu počtu obyvatel, která se objevila v publikaci Ekonomický vývoj 1971, která vyšla v Praze, a zároveň na údaje časopisu »Demografie» č. 2. z roku 1972. Ze srovnání tzv. středního počtu obyvatel v ČSSR /v roce 1967 14,3 mil. — v roce 1971 14,7 mil./ a přirozeného ročního přírůstku lze v uvedeném období zjistit objektivní úbytek 127 000 obyvatel což je tedy «úředně potvrzený» počet občanů, kteří «ilegálně» opustili Československo. Z Čech a Moravy činí úbytek 99 500 lidí, ze Slovenska 28 200. Tato čísla jsou vyšší, než kolik činily doposud odhady v západním tisku. TAKOVÁ »SAMOZŘEJMOST» Nedávna jsem zjistil, že za 3 dny končí platnost mého cestovního dokladu. Nezbylo tedy než požádat o prodloužení platnosti. I podal jsem v pondělí doporučený dopis na adresu Justitz- und Polizeidepartement v Bernu. Je to snad neuvěřitelné, ale tentýž týden ve čtvrtek jsem měl pas zpět, pochopitelně s razítkem o prodloužení platnosti. Zaplatil jsem za to 10 franků. To vše se odehrálo bez jakéhokoliv vysvětlování z mé strany, bez předběžného «kádrování» a bez jakékoliv ztráty času. Jak je to jednoduché a pro mnohé z nás již samozřejmé! A tu jsem se nemohl ubránit srovnání, co znamená dostat pas u nás doma, jak bez t. zv. výjezdní doložky je pas vlastně k ničemu, co znamenalo žádat o tuto výjezdní doložku, kolik času, úzkosti a peněz to vše představovalo. A to jsme byli doma, kde by se přece mělo dostat občanu více práv než v cizině. Mělo by, ale... šd. Z domova OŠIDNÁ PROSPERITA Jednou miliardou dolarů a 60.000 vojáky si Moskva zajistila v Československu občanský klid, když už nelze získat loyalitu obyvatelstva (píše v listopadovém čísle Time). Výsledkem toho je povrchní prosperita, která ostře kontrastuje s apatií a beznadějí národa. Dnes se již v Praze dostanou banány, pomeranče, italské boty, sýr Camambert i francouzské Beaujolais. O částečný odbyt se však také starají turisté ze sovětského bloku, kterých letos přijelo 7 milionů a kteří skupují to, co zase u nich není k dostání. Ovšem ona miliarda není zadarmo a kdo může říci, jak bude situace vypadat, až bude směnka splatná! KONEC TROLEJBUSŮ Trolejbusy dosloužily Pražanům v neděli 15. října. Začaly jezdit 29. srpna 1936 a končí, protože nové pojetí městské dopravy údajně vyžaduje odstranění trolejových vedení. NENÍ NAD PŘÁTELSTVÍ V Praze se ve středu 18. 10. konala ustavující schůze Výboru přátel Německé demokratické republiky v ČSSR při Čs. společnosti pro mezinárodní styky. RAKOUSKO-ČESKOSLO- VENSKÝ OBCHOD Mezi Rakouskem a Československem byla podepsána dlouhodobá obchodní smlouva — na 5 roků. Smlouvu podepsali rakouský ministr obchodu dr. Staribacher a československý ministr zahraničního obchodu inž. Barčák. Smlouva vytváří dlouhodobou základnu pro hospodářské vztahy mezi oběma zeměmi a předpokládá, že do roku 1974 bude většina vzájemné výměny zboží dalekosáhle liberalisována. OMAMNÉ JEDY V ČSSR Krajský soud v Ústí n. L. odsoudil 2 mladé občany k 16 a 6 měsícům vězení pro pašování hašiše a LSD z Něm. spolkové republiky. Tyto drogy byly prý použity v několika českých městech pro 22 omamných «sedánek». Je zvláštním znamením našich dnů, že existuje mnoho lidí, kteří vydávají peníze, které nemají, za věci, které nepotřebují a to jen proto, aby imponovali lidem, které nemají v lásce. 7 [pageend9]DOMA SE VYPRAVUJE Sovětští vojáci, umístnění v ČSSR si zažádali, aby po vzoru čs. vojáků si mohli každou sobotu vyměňovat spodní prádlo. Za čas přišlo z Moskvy rozhodnutí: Nařizuje se, aby u každé roty byl jmenován poddůstojník, který jmenovitě určí, kdo s kým si výměnu provede. PRÁVNI SLOUPEK ZPRAVODAJE 8 NÁBYTEK S OBTÍŽEMI V Květech si stěžuje pí. Eva Sečkárová z Liberce, že si koupila křeslo, zaplatila a chtěla odvézt. Bylo jí sděleno, že si zaplacený kus musí odvézt ze skladu, který je na druhém konci města a je otevřen jen od 6 do 14,30 hodin. Protože je zaměstnána, musila si na to vzít dovolenou. Tento postup se jí zdá nesprávný a domnívá se, že by podnik měl křeslo dovézt do prodejny a tam že by si ho mohla vyzvednout. To, že by podnik mohl anebo měl křeslo dovézt až do jejího bytu jí ani nepřišlo na mysl. COCA NENÍ PRO LIDI Ptá se pí. Z. Svýkovská v Květech: Proč je tak drahá Coca-Cola? Odpovídá její cena hodnotě? Odpověd: Coca-Cola, která se u nás vyrábí z dovezeného extraktu, není určena pro širokou spotřebu. Prodává se ve vybrané obchodní síti, interhotelech a podnicích veřejného stravování. Výroba tohoto nápoje by ve větším rozsahu byla příliš de- visově náročná a nelze proto počítat s jejím podstatným rozšířením. Je určena k obohacení sortimentu . . . PUNČOCHÁČE-LUXUS Paní Jarmila Pokorná ze Sezimova Ústí má zase jiný problém; píše: .... cena silonových punčocháčů odpovídá spíše určení pro "horních deset tisíc”. Vždyť ty punčocháče se roztrhnou při první příležitosti stejně jako punčochy za devět korun! Navíc se mi už léta nestalo, aby mi punčochy samy od sebe praskly při prvním použití. U punčocháčů se mi to stalo hned třikrát za sebou. Když jsem si stěžovala u prodavačky na zbytečně vyhozených 120 /!!/ korun, jen se usmála a podotkla: "To říká každý, ale co já s tím mám dělat”. A tak bych se chtěla zeptat kdo s tím ”má co dělat”? Kdo mi vysvětlí, proč mám za ryze praktické oblečení platit jako by to byla nějaká exklusivita?» — Vysvětlí to někdo? Co je «Niederlassung» a jak ho získat? N ásledující stručný výklad vychází především z textu právních předpisů, vztahujících se obecně na všechny cizince pobývající ve Švýcarsku. Redakci se však podařilo doplnit tento obecný přehled několika novými informacemi, které mají význam i pro posouzení zvláštní situace československých politických uprchlíků. V textu budou přesně rozlišeny právní vztahy vyplývající z obecně závazných norem i takové, které se mohou týkat specifického postavení Čechoslováků. Redakce, která stále ještě čeká na konečné vyjádření úředních míst, se domnívá, že i předběžné shrnutí obecných zásad doplněné aktuálními informacemi, bude pro čtenáře cenným poučením. NIEDERLASSUNGSBEWILLIGUNG (Autorisation ďétablis- sement) poskytuje cizinci trvalý právní statut a v důležitých oblastech mu dokonce zaručuje stejná práva jaká má švýcarský občan. Povolení k usazení je proto: @ uděleno jenom cizinci, jehož vztah k zemi je pevný a trvalý @ a to na základě opětovného přezkoušení charakteru tohoto vztahu Z čehož vyplývá, že cizinec v zásadě nemá právní nárok na udělení tohoto povolení. Rozhoduje příslušné švýcarské úřední místo v rámci předpisů a smluv se zahraničím, ale na základě vlastní volné úvahy. (ČI. 4 zákona z r. 1931). PRÁVNÍ POSTAVENÍ cizinců, jimž bylo povolení k usazení uděleno se v hospodářské oblasti prakticky rovná postavení občanů. Z článku 3 a 10 zákona z r. 1931 vyplývá, že výdělečná činnost cizince nepodléhá žádným cizinecko-policejním předpisům! ČI. 4 citovaného zákona říká: «... může vykonávat každou samostatnou i nesamostatnou činnost, pokud nejde o povolání vyhrazené švýcarským občanům, přičemž není omezován při změně místa či povolání...» «Niederlassung» je poskytován bez časového omezení a bez podmínek! (Příslušný průkaz — C — je sice omezen lhůtou, musí však být vždy znovu prodloužen. Jde tedy o administrativní opatření, nikoliv o lhůtu k usazení.) [pageend10]DÉLKA POBYTU VE ŠVÝCARSKU: Zpravidla se předpokládá, že udělení jmenovaného povolení předchází 10-ti letý nepřetržitý pobyt ve Švýcarsku! Jsou však tyto výjimky: @ manželka a děti do 18 let mohou být pojaty do Niederlassungsbewilligung hlavy rodiny i když potřebnou dobu nesplnily ® cizinci, kteří už měli dříve toto povolení a pak odešli ze země, po opětovném návratu, jestliže jejich vztah ke Švýcarsku zůstává trvalý © zákon předpokládá zkrácení lhůty i pro jiné kategorie cizinců ! V tomto bodě doplňujeme výklad obecných norem doslovným citátem z práce vydané k 35. výročí činnosti «Schweizerische Zentralstelle für Flüchtlingshilfe» (Wir und die Flüchtlinge», vydala jmenovaná organisace v r. 1970, str. 9): « . . . Bylo jen spravedlivé a odpovídalo stále silněji se prosa- zujícícm tendencím humánní a sociální koncepce uprchlické otázky, když se Spolkový departement justice a policie usnesl v r. 1960 propustit po uplynutí pětiletého nepřetržitého pobytu ve Švýcarsku politické uprchlíky, kterým bylo povoleno trvale zůstat ve Švýcarsku (a to byli jen ti, kteří obdrželi definitivní asyl) ze spolkové cizinecké kontroly, pokud jejich chování nedalo podnět k závažným stížnostem. Tím byla uvolněna cesta k udělení povolení k usazení (Niederlassungsbewilligung) jednotlivými kantóny po 1-ti letém pobytu, přiěemž jmenovaný department požádal kantóny o udělení tohoto povolení uprchlíkům bez ohledu na délku jejich pobytu v kantónu! Departement doporučil dále kantonům povolit usazeným uprchlíkům (t. j. těm, jimž už bylo povolení uděleno — pozn. red.) — pokud proti tomu nebylo vážných důvodů — i změnu kantónu. Tím byl učiněn další rozhodující krok k zlepšení právního postavení uprchlíků, i když tím nebyl statuován právní nárok . .» Potud citát z pramenu, o jehož hodnověrnosti není pochyby. Autor tohoto výkladu nemůže učinit závěr, který vyplyne až z oficiálního vyjádření příslušných úředních míst. V každém případě však může vyslovit názor, že formulace nasvědčuje domněnce platnosti příslušného výnosu i pro Čechoslováky. (Jedinou druhou možností by byla jednorázová platnost pro uprchlíky tehdy ve Švýcarsku usazené, t. j. maďarskou skupinu.) V každém případě by byl tento výnos alespoň positivním precedentem. Z citované formulace však vyplývají i další důležité okolnosti: © «Niederlassungsbewilligung» vydávají jednotlivé kantóny, které vsak byly požádány, aby u politických uprchlíků hleděly pouze na celkovou délku pobytu ve Švýcarsku, nikoliv v kantoně. Je možná také — na rozdíl od normálního Niederlassungsbewilligung — změna kantónu ® politický uprchlík nemá vsak — stejně jako jiný cizinec — na udělení tohoto závažného povolení právní nárok, kantón mu může udělení odepřít, pokud jsou proti jeho chování závažné stížnosti. Kanton také nemusí teoreticky vyhovět doporučení departementu. Z praxe vsak víme od svých maďarských přátel, že povolení k usazení bylo — na rozdíl od občanství — udělováno velmi tolerantně. Audience Skupině švýcarských novinářů, kteří dleli nedávno na návštěvě v Pekingu, dostalo se zcela neočekávaně a zcela proti programu zvláštní cti; pozval je k rozhovoru sám předseda vlády Čou-En-Laj, a po celou dobu se hovořilo pouze o jediném tématu — sovětském imperialiasmu a hrozbě sovětské agrese. Čou zrekapituloval známý čínsko-sovětský konflikt na Ussuri, při- poměl rozsah všech vojenských opatření, jež sověty učinili přes všechny sliby a ujišťování samého Kosygina a seznámil hosty s čínským programem obranných opatření. Z mnohahodinového rozhovoru si novináři odnesli zcela jednoznačný dojem, že čínský premiér na základě vlastních zkušeností chtěl tímto způsobem varovat i Švýcarsko, resp. západní Evropu před sovětským nebezpečím a sovětskou hrozbou. Těchto varování nemůže být nikdy dost, ať už přicházejí z kterékoliv strany. Protože kromě těch «Evropanů», kteří by nejraději viděli ruské tanky na Kanálu a u Gibraltaru a kteří toto přání ani neskrývají, existuje nebezpečně mnoho těch, jež toto nebezpečí nechtějí vidět a uklidňují sebe i jiné prohlašováním, že k tomu nemůže dojít protože: a) Sověty podobné záměry nemají nebo b) síly NATO by s nimi byly brzy hotovy. Fakta ovšem vypadají jinak; hnací silou sovětské zahraniční politiky je velmocenský imperialismus nejhoršího druhu. Dokazuje to více než půl 9 naše glosa [pageend11]století existence SSSR, řada věrolomně porušených smluv, stupeň zotročení řady národů, vně i uvnitř sovětského státu, jakož i výpovědi všech těch, kteří byli do sovětských plánů více nebo méně zasvěceni a přešli na Západ. Kdo toto nevidí či přeů- hlíží, měl by svůj postoj zrevidovat než bude pozdě. Že má východní blok dost vojenských prostředků, aby přepad záp. Evropy uskutečnil, dokazují výsledky strategických studií, prováděné řadou institucí. Tak podle posledního šetření Stojí dnes proti 30 NATO divisím 97 divisí Varšavského paktu, které jsou navíc početnější a jsou lépe vzbrojeny tanky a protileteckou obranou. NATO má k disposici 3000 letadel, Varš. pakt 7000. Jedině v raketách středního doletu jsou dnes síly obou bloků v Evropě vyrovnané. Připočteme-li těžkopádné rozhodování záp. demokracií, efektivní oslabení záp. armád, zejména Němců, zkracováním délky voj. služby, pronikáním pacafistických tendencí a všeobecnou situací politickou, dojdeme k velmi skličujujících závěrům. Býv. čs. generál Šejna měl zřejmě dobré informace, když před nedávném hovořil v západo- německém ZDF-Magazinu o tom, jak perfektně mají Sověty přepad záp. Evropy naplánovaný a že počítají s pouhými 8 dny na proniknutí až k Atlantiku. Dobré informace a zejména cenné zkušenosti má jistě i čínský předseda vlády. Rozhodně by bylo nezodpovědné, brát jeho úvahy na lehkou váhu — Čou měl jistě důvody, proč mluvil právě teď a s takovou naléhavostí. Ondřej Všichni jsme odpovědni za nás budoucí osud. Jsme odsouzeni k tomu něco vymyslet. Hlavou! Aby to mělo hlavu a patu. Aby to bylo ěeskoslovenské, lidské a pokrokové. Nebot vztah k lidskému pokroku je něco mnohoem hlubšího než jenom vztah k jedné politické tendenci. Pokrok se uskutečňuje i vně našich idejí JAN PROCHÁZKA ROZHODNUTÍ patří podle zákona z r. 1931 a z r. 1964 (přesně citujeme v závěru stati) do pravomoci kantonální a spolkové cizinecké policie. Zákony neobsahují výslovný pokyn, na které úřední místo se má cizinec obrátit se svojí žádostí. Domníváme se, že prostřednictvím příslušného obecního orgánu (Einwohnerkontrolle) na kantonální policii. Lze však předpokládat, že bude-li pro Čechoslováky snížena příslušná lhůta, půjde o akci probíhající v rámci pokynu příslušného departementu. V této době je snad nejúčelnější vyčkat centrálního rozhodnutí či vyjádření. Obdržíme-li další zprávy, budeme čtenáře okamžitě informovat! A JEŠTĚ PRAMENY: Předpisy, jimž se udělování povolení k usazení řídí, jsou zejména: Bundesgesetz vom 26. März 1931, se změnami provedenými především zákonem z 13. 3. 1964 (příslušnost cizinecké policie) a usnesením spolkové vlády z 30. 12. 1955 (poplatky). Zákon byl upraven ještě mnoha dalšími předpisy, které však nemají k našemu thematu přímý vztah. V našem výkladu se opíráme o shrnující stať H. P. Mosera «Die Rechtsstellung der Ausländer in der Schweiz» (Zeitschrift für Schweizerrecht, N. F., Band 86, Hb. 2, S. 325, 1967). Tato stať je v odborném tisku jediná svého druhu. Naši nejzávažnější informaci jsme čerpali z publikace «Wir und die Flüchtlinge», Schweizerische Zentralstelle für Flüchtlingshilfe v r. 1970, kapitola «Die Rechtsstellung der Flüchtlinge». J. M. kulturní zpravodajství ČESKÉ A SLOVENSKÉ KNIHY V CURYŠSKÉ ÚSTREDNÍ KNIHOVNÉ Čím delší je čas našeho odloučení od vlasti, tím větší se ukazuje potřeba české a slovenské knihy. Způsob jak se dostat k četbě je několikerý. Rada z nás si přinesla pár knížek sebou do exilu, někteří dostávají i dnes knížky od příbuzných z domova a mnozí si doplňují své knihovny z produkce českých a slovenských zahraničních nakladatelství, těch starších i těch, která vznikla po roce 1968. Dalším z obvyklých způsobů získávání četby bylo doma vypůjčování knih z veřejných knihoven. V zahraničí je však právě tento zdroj četby v mateřském jazyce velmi omezený. Existují sice tu a tam v Americe i v Evropě spolkové a jiné knihovny s větším či menším fondem knih, ale ve Švýcarsku na příklad taková možnost prakticky není: přesněji řečeno nebyla. Od roku 1970 vzniká první takový soustavnější pokus o soustředění českých a slovenských knih v Cu- rychu a to v ZENTRALBIBLIOTHEK ZÜRICH. 10 [pageend12]Start byl učiněn zásluhou Svazu československých spolků, který v roce 1970 daroval několik set svazků převážně starší české a slovenské literatury do fondu ZB; šlo vlastně o léta opatrovanou spolkovou krajanskou knihovnu, pro níž se v té době nenalezlo vhodné umístění a nebylo také nikoho, kdo by knihy řádně zkatalogisoval a umožnil regulérní výpůjční komunikaci. Čeští knihovníci v ZENTRALBIBLIOTHEK ZÜRICH přislíbili knihy vytřídit, kompletně zkatalogisovat podle zdejších knihovnických pravidel a dát do čtenářského oběhu. Není to malá práce. K původnímu základnímu daru přibyly během roku 1970 a 1971 další: téměř sto jednotek (knih a brožur) daroval ZB pan Přemysl Pitter, kolem 40 svazků bylo převzato z daru pana Petera Lotara a 140 knih a brožur převážně novějšího edičního data bylo získáno darem od nakladatelství Classen (z jakési výstavy nových českých a slovenských knih.) Tak spolu z dosavadním sporadikým fondem českých a slovenských publikací v ZB vznikl soubor asi 900 knižních jednotek, který je v současné době téměř kompletně katalogisován a je přístupen čtenářům k vypůjčení. ■ JAK KNIHY V ZB HLEDAT ? České a slovenské knihy byly plně integrovány do fondu ZB, to znamená že mají běžné signatury a nejsou signovány ani uloženy separátně. Čtenář má dvojí možnost, jak si četbu vyhledat: budto použít jmenného katalogu (A—Z Katalog) [zná-li autora] anebo hledat v heslovém katalogu [Schlagwortkatalog]. V druhém případě je možno knihy nalézt pod těmito hlavními hesly: Tschechische / Slowakische Poesie Romane Literatur Sprache J ugendschriften. Pod těmito hesly je uložena veškerá beletrie, také eseystika a teoretická díla o literatuře. Další odborná literatura (historická, přírodovědná a pod.) je k nalezení pod souborným heslem: Tschechische / Slowakische Drucke. Veškerá literatura do češtiny nebo slovenštiny přeložená (beletrie i odb. lit.) je evidována pod heslem: Tschechische / Slowakische Übersetzungen. ■ JAK SI KNIHY VYPŮJČIT ? Jako v každé jiné knihovně: osobné (bydlí-li čtenář v Ziirichu či poblíž), anebo prostřednictvím veřejné knihovny v místě bydliště, pomocí tzv. Interurbaner Leihverkehr. Každý místní knihovník v tom směru ochotně poradí. Potíž pro tento meziknihovní výpůjční styk je v tom, že čtenář nemá přístup k signaturám: i tady však může požádat o pomoc místního švýcarského knihovníka, udá-li alespoň přibližně o jaké knihy má zájem. Nejvýhodnější by ovšem bylo, vydat tiskem katalog českých a slovenských knih v ZB Zürich spolu s příslušnými signaturami. Svaz spolků o této věci spolu s redakcí Zpravodaje a pracovníky Zentralbibliothek Zürich uvažuje: byla by to služba československé knize ve Švýcarsku i pomoc čtenářům. Náklady, které tomu prozatím brání, by neměly natrvalo stát v cestě. Snad se i tato věc v blízké době podaří. —z— (ZENTRALBIBLIOTHEK ZÜRICH je na Zäh- ringerplatz 6, Zürich 1, poblíž náměstí Central.) záznamy O PRINCIPU SKUTEČNA Jan Benes «NA MÍSTĚ», vydalo nakladatelství 68 PUBLISHERS Toronto v roce 1972 Jan Beneš, spisovatel a poslední politický vězeň Antonína Novotného, byl znám v Československu především mezi mladší čtenářskou generací. Jeho povídky (Do vrabců jako když střelí, 1963, Situace, 1963, Disproporce, 1969) měly svoji atmosféru, neotřelou přímočarost, svěží jazyk a jednoznačný podtext — v předjaří šedesátých let obzvláště čitelný. To vše nalézáme i v knížce příběhů z československých kriminálů, jejíž podtitul «Záznamy o principu skutečna», je přesným sebeoznačením. Benešova tvůrčí metoda je totiž charakteristická snahou dopátrat se princnpů dění aniž by o tomtéž byly vedeny reflexivní úvahy — nenásilným 11 [pageend13]výběrem ostře pointovaných mikrosituací, které se postupně skládají v obraz. Předností této metody je skutečnost, že ona podstata zůstává v podtextu. (Byť ve velmi zřetelném podtextu). Není tedy citována, opakována, přemílána — ale je pojmenována IDalší nikoliv zanedbatelnou předností Beneše je jeho čtivost. Jeho «záznamy» není nutno dešifrovat, aniž by ztrácely na své přesvědčivosti a pravdivosti a tedy na své literární hodnotě. Texty se ne- podbízí chápání masového čtenáře, ale i ten po nich sáhne. Zdůrazněme to: Umění srozumitelnosti je vzácné umění. U Beneše je násobeno tím, co editor na obálce knížky správně nazývá «neotřelým viděním světa.» Důkazem toho může být třeba úvodní Lívancová vzpomínka, která působí především úhlem svého pohledu. Autor úsporně líčí jednoduchou scénu mezi náčelníkem věznice a mladistvým odsouzencem. Této scéně chybí jakýkoliv patos a jakákoliv konstruovaná hloubka. Beneš si nehrajde na českého Solženicyna, kterým také — přes některé shodné zážitky — není a nemůže být. Už přístup je rozdílný: hrdinové Benešových povídek jsou s několika výjimkami kriminální delikventi, nejsou to intelektuálové ani zdraví venkované — a nejsou to přesvědčení mučedníci. Přicházejí do kriminálu z jiného světa než Děnisovičové — z podivné, sur-rea- lity tuzexového socialismu, ze světa infikovaného jazzem i terorem, z ulic velkoměst. Jsou to lidé trpící nemocemi industriálni společnosti a jejich konflikty s totalitou nejsou černobílé. A přesto je Benešovo svědectví o křivdě a bezpráví neméně závažné. Náčelník věznice přednášející monotónním hlasem otřelé pedagogické (už nikoliv revoluční) fráze a přitom fackující kluka, aby mu «dobrovolně» vydal detektivku zabavenou při zatčení, ten rozpor mezi náznakem starostlivosti f«S vaší generací budou ještě starosti, hochu») a činy («Seděl jsem na zemi a divil se. Jako každej kluk v určitým věku jsem chodil boxovat, ale nikdy jsem se po ráně neposadil. Až ted.»), je hutnou a mistrnou ilustrací téze o neměnné podstatě zla. Zaujatý čtenář si nepovšimne způsobu, kterého autor použil, aby toto zaujetí vyvolal. (Nevěřím na literaturu, kterou «psal život». Spisování je tvrdá práce. Umění není skutečnost, neboť musí být pravdivější než skutečnost.) Pojmenovat tento způsob není těžké, těžké je ho realisovat. Je to autorská kázeň. Benešovy krátké prosy jsou opravdu krátké. Jsou hutné. Jsou to zkratky končící ostrou, mnohdy nečekanou pointou. («Bonzo») Beneš jistě zná svoje prostředí. K jeho cti autora budiž řečeno, že si svou situaci neulehčuje černobílou deformací skutečnosti. Vidí podstatu zla všude, kde je, a nenechává se unášet sentimentálním módním flirtem s mládeží, vykazující «zdravé jádro pod drsným povrchem». Ale vidí také příčiny, neboť — jak si předeslal — podává zprávu o principech skutečna. Ví na příklad, že mladiství zločinci vyrůstající v socialistických «pa- sťácích» jsou opravdu zločinci. (A nikoliv jenom nevinné děti opouštěné rozvádějícími se rodiči, nepochopené společností atd.) Ale ví také, kdo to z nich udělal. Říká: «Samozřejmě jsou díky tomu pedagogickýma přehledu s pendrekama taky všichni antisemiti až na půdu, kvůli Hitlerovi, o kterým vědí akorát to, že byl proti Židům a komunistům a protože bachaři jsou komunisti, tak proto jsou tyhle obrázkový vejrostci, tenhleten ubohý hnůj epochy a omylem k ničemu vyplozený a nenapravitelně doražený embrya samozřejmě pro Hitlera, krutý, bezzasádový a zlí, akorát jako všecko to, co si už od dětství vy žírali a vy žírá jí.» Zjišťujeme, že skutečno Benešových povídek je skutečně nenabar- vené. Beneš nám to říká každou větou a také řečí, která stojí za poznámku. Je to jazyk městských ulic (ale ne všech), živá řeč plácků a nároží se zábradlím, kde se scházela mládež těchto let (nebo let, která máme dosud v nejbolavější paměti), řeč lokálek odvážejících čundráky pod širák, samozřejmě prolnutá specifickou hantýrkou danou prostorem a časem. Je to jazyk funkční, oproštěný od frází, drsný — a výstižný. («Kdyby neměli bonzáky, tak jsou v hajzlu!)» I jazyk se vyvíjí a pravděpodobně za několik let už nebudeme moci vynášet soudy. Ale v tuto chvíli jsme ještě schopni postihnout neotře- lost. Měli bychom za ní být vděčni — je vzácná. Jan Beneš se narodil v r. 1933 v Praze a žije nyní v Chicagu. «Na místě» je jeho třetí knížka vydávaná v zahraničí — a první vydaná za hranicemi v češtině. J. V. HRA O JANU PALACHOVÍ 17. novembra 1972 uviedla malá skupina divadla Kleine Bühne na náměstí Buchegg v Zürichu svoju novonaštudo- vanú divadelnú hru: JAN PALACH, od Ervina Sylva- nusa. Sylvanus podáva svoje dielo moderne, divák spozná hneď, že pisatel je výborným znalcom pomerov v ČSR. Otovrená scéna má v pozadí štátnu vlajku nad ktorou sa objavujú jednotlivé výjavy hry, ako filmové titulky. Mohli by sme skôr povedať, že je to akési pásmo z doby obeti Jana PALACHA ktoré konfrontuje diváka k zamysleniu, prípadne aj k odpovedi. Na scéne vystupujú: matka, spolužiak, primátor mesta, obchodník s valutami na Václavskom námestí, priateľka Janova, robotník pražského závodu a sám spisovateľ. Prvý obraz sa odohráva vo vlaku, v ktorom cestuje Janova matka do Prahy. Rozhovor so spolucestujúcimi je vyznačený hĺbkou materinskej lásky k Janovi. Spomína jeho návštevu v Sovietskom sväze; nechcela aby Jan o tejto ceste rozprával, i keď doznáva, že po návrate domov Jan sa úplne zmenil. Janov spolužiak číta prehlásenie mladej študentskej generácie k udalostiam v Prahe, ktorého autorom je práve Jan Palach. Kamaráti — študenti, vidia v ňom vzor bojovníka novej budúcnosti. 12 [pageend14]Iná scéna uvázda priateľku Janovu, ktorá bojuje o lásku mladíka, nepoznajúc zákulisie boja o dobro človeka. Václavské námestie v deň hrdinskej obeti. Všetko nasvedčuje, že sa rozširuje hlboká nespokojnosť v ktorej obetuje svoj mladý život jeden zo študentov — vylosovaný. Je ním Jan PALACH. Záver uvádza diváka pred tvár hrdinu v nemocnici. A tu odznievajú posledné slová Palachovej výzvy. Nemyslel na to, že boj života a smrti bude tak ťažký. Odkaz znie do radov priateľov — študentov. PALACH je mrtvý. Jeho duch však dáva silu ďalším bojovníkom za pravdu a ľudské ideály. Premiéru tejto hry pozdravil predseda Čsl. klubu J. Palach v Curychu Dr. J. Májovský, ktorý vo svojom úvodnom prejave vykreslil postavu hrdinu J. Palacha, ako ho verejnosť nepozná. Medzi iným povedal: Mnohí t údia predkladajú si otázku: Načo bola obet tohoto mladého človeka? Či sa vari niečo pozmenilo? Nie. Ale obet hrdinu ostáva výzvou všetkej mládeži na zemeguli, aby sa postavila do radov bojovníkov za slobodu, demokraciu a humanitu —mý— TELEVISNI BESEDU s třemi českými autory, žijícími ve Švýcarsku, jsme mohli sledovat v neděli 12. listopadu v pořadu «Tatsachen und Meinungen». Podnět k ní dala kniha, na kterou jsme již před časem upozornili a která vzbudila u švýcarské veřejnosti zaslouženou pozornost: «Das kalte Paradies». K diskusi o základním tématu «český spisovatel v exilu» a celé řadě otázek, s tím spojených zasedli za švýcarskou stranu Peter Lotar, Franz W. Beidler a Adolf Muschg — českou stranu representovali tři z autorů zmíněného souboru statí Viola Fischerová, Dusan Havlíček a Jaroslav Marek. Rozhovor řídil Francois Bondy. I když téma samo slibovalo zajímavou výměnu názorů, rozhovor vyzněl spíš jako pásmo otázek a odpovědí, což lze přičíst zejména vedoucímu diskuse, který se snažil snad až příliš prosadit svůj vlastní koncept, předem konstruovaný, a zaháněl svými otázkami zejména české partnery do defensivy. Ti celkem správně upozorňovali, že jejich výpověď se týká spíše specifické problematiky intelektuálů v cizí zemi nežli snad obecných problémů exilu, a že je nelze považovat za nějaké typické mluvčí všech československých exulantů ve Švýcarsku. Se zdvořilou zdrženlivostí reagovali zejména na snahu Francois Bondyho vysvětlovat obecné obtíže intelektuální emigrace v dnešní době některými negativními zvláštnostmi švýcarského politického života. Přes tento «slabý led» pomohl své české kolegy převést zejména Peter Lotar, který tu vlastně zastupoval obě strany. Jako český umělec, který přišel do Švýcar už koncem třicátých let a stal se švýcarským spisovatelem, dovedl nejvýstižněji pojmenovat onen mnohdy bolestivý stav vrůstání do cizího kulturního prostředí. —z— UMUČENÝ BÁSNÍK Sovětský básník Jurij Galanskov, spoluobžalovaný a odsouzený v procesu proti Ginzburgovi, zemřel v pracovním táboře v Potmě «pravdepodobne na následky břišní operace». Galanskov, který byl vedoucím redaktorem tajně vydávaných novin «Phoenix 66», byl zatčen 22. ledna 1967, když na Rudém náměstí v Moskvě demonstroval za osvobození Daniela a Sinjavského. Bylo mu tehdy 28 let. Zprávu přinesla Agence France Presse. VÁNOČNÍ VÝSTAVY badenských výtvarníků /v galeriích IM KORNHAUS a IM TRUDELHAUS/ jsou účastni svými pracemi také naši umělci, Václav Zajíček a R. Helebrantová. RUDOLF FRIML zemřel v listopadu v Hollywoodu. Narodil se 2. 12. 1879 v Praze. V roce 1895 začal studovat na pražské konzervatoři klavír, od roku 1899 působil jako korepetítor v ND. Doprovázel J. Kubelíka, zvláště na jeho americkém turné v letech 1901—1902. V roce 1904 se opět vrátil do Ameriky, kde zpruvu působil jako sólista. Trvale žil v USA od roku 1906, zpočátku jako baletní korepetítor v Metropolitní opeře v New Yorku, potom se věnoval skladbě operet, z nichž zejména Rose Mary a Král tuláků mu přinesly světový úspěch. ŠESTÝ SJEZD SVU se konal ve dnech 10.—12. listopadu ve Washingtonu. Sjezd měl bohatý vědecký i umělecký pořad; současně se konalo Valné shromáždění Společnosti pro vědy a umění, které zvolilo nové vedení a výbor. Předsedou SVU byl zvolen prof. Frantisek Schwarzenberg. DRUHÝ AKADEMICKÝ TÝDEN se konal v Hunfeldu /NSR/ ve dnech 18.—24. září. Zúčastnilo se ho přes sto účastníků z mnoha evropských zemí. Na pořadu týdne byla celá řada přednášek o problémech současné doby. V průběhu setkání byla založena společnost «opus bonům», která se bude starat o šíření československé kultury v zahraničí. PRAVÁ ČESKÁ DECHOVKA zazněla na koncertě švýcarského hudebního spolku Musikverein Herrliberg v sobotu 2. prosnice. Na pořadu druhé časti koncertu byly skladby Fr. Kmocha, J: Pon- cara, J. Charváta a L. Kubeše. Sálem hotelu Erlibacher- hof se Andulka šafářova a Netolická polka rozléhaly prý úplně «jako doma». OBRAZY A KNIHY Nejenom hodně našich krajanů, ale též mnozí švýcarští přátelé navštívili již zajímavou výstavu v Gartenhotelu ve Winterthuru. Osud zavál české a slovenské výtvarníky do všech koutů světa a mnozí z nich se tu sešli při společné výstavě. Z těch, kteří nyní žijí a tvoří ve Švýcarsku vystavují zde svoje díla Stefan Schwarz, Jan Biro, Václav Kadlec, Michal Kyhos a Jarmila Bodláková. Z Německa poslal své krajiny prof. Karel Líska, ze Švédska dovezl oleje Ben David a z Norska třírozměrné grafiky Jan Kristo- fori. Prostory Gartenhotelu nemohly pojmouti velké množství děl a tak se výstava od 20. 11. rozvířila do atelieru MERKUR v Merkurstrasse č. 6 ve Winterthuru. Denně od 15 hod. (mimo neděli a pondělí) si tam mohou naši krajané koupit i českou knihu a to jak z nakladatelství CCC Books v Mnichově, tak z nakladatelství PUBLISHERS 68 v Torontu. ČESKÁ VÝTVARNICE žijící ve Švýcarsku, Růžena Helebrantová, vystavuje své oleje a koláže v Galerii IM KORNHAUS v Badenu a ateliérovou bižuterii ve foyeru Galerie WALCHETURM v Zürichu. 13 [pageend15]Karel MICHAL literatura v exilu přemilí sousedé, žiju ve vaší vsi už čtvrtý rok. Žijeme v ní spolu, protože vy jste mě ještě nevyhnali a já k tomu ještě nezavdal příčinu. To předem zmiňuji jakožto jedinou skutečnost, o níž není sporu. Jinak sice psáno, řeč vaše budiž ano ano, ne ne, co pak nad to jest, od zlého jest, leč tato jistota je nepřímo boží a zněla by směšně v ústech nás, lidí navzájem o sobě. O tom totiž, usbíráme-li a chceme-li utřídit, shledáváme náhle, že smysl usebraného je nevyslovitelný, neboť nezjistitelný, jako je konečně i smysl vůbec. Co žijem, je nejspíše rozdíl mezi průběhem a výsledkem řešení. Výsledek je nudný a obecně známý, průběh nepřehledný. Není na klokanech utřídit klokany. Je na vás zeptat se, proč mluvím, když toho málo vím. Naučiv se ve vašich službách odpovídat na každou otázku vašich dětí rychle a tak, bych nestržil ostudu, odpovídám snadno, že jsem veden snahou utřídit, byť marně, neboť jsme podstatou tvorové záměrů. Podél trhavých stop vývoje druhu je tisíc tisíců pomníčků té snahy. Záměry jdou vždy do čítanek, pokud jsou ještě včas zdušeny, a do prdele, pokud se stanou skutkem. Pokud by se vám toto vysvětlení zdálo svou složitostí podezřelé, mohu i dodat, že jsem za své úvahy placen, což vás poněkud uklidní co do čistoty mých pohnutek. Neboť vaše ves je vůbec krásná a čistá. Alpy vznikly z vaší nezměrné píle, a co se druhého dotýče, i v krajích, kde již skoro třicet let neserete v křoví po vzoru udatných předků, jsou vaše záchody pěkné a oblé. Čest buď vaší snaze, čest, čest, čest! Oplátkou byste ujistili mne, že jsem ještě mladý, nadějný a chytrý. Jenže všemu není docela tak. Spíš prašivé kotě, které jste v soucitu pozvedli, chce třísnit na váš šat, přecpáno darovaným mlékem. To je tak? Zajisté! A smí se to? Inu, co není dovoleno, to je zakázáno. Nebo naopak. Láska ke směšnému slovu naopak je důvod, proč jsem ve vaší vsi, ačkoliv bych mohl být i jinde, a dělám co dělám, ačkoliv bych mohl dělat i leccos. Tím samozřejmě jednak urážím boha, jednak dokazuji, že miluji kalambur víc než vás, z čehož plyne, že vás nemám rád. Mám vás rád? Já nevím. Nikdy jsem se o to nestaral. Snad některé ano, jiné ne, jak už tomu bývá. Ale hlavně jsem si od vás nežádal lásky za to, že jsem k vám přišel. Tehdy, už je to dávno, částečně zjiveni přízrakem žida Apfelese, jehož kosti už drahný rok hnijí za obecní mezí, zatímco jeho majetek roste v obecní pokladně, jste byli ochotni dát mi i leccos. Já jsem si nežádal, a jsem rád. Přijímaje od vás zpočátku pocity, měl bych dnes povinnost pocity zas vracet. Tušil jsem, že vezma, musel bych posléze odejít nebo platit tehdy, kdy a jak já nechci. To jsme si navzájem dobře ušetřili, čímž je otázka o vzájemné lásce bezpředmětná. Jako asi vůbec, pokud jde o paušál. Nejsem tedy číča, jež neví o myších, a shozena s klína, musí se přitulit. Věda, že tu s vámi nejspíše zůstanu, protože sotvakdo sotvakde čeká, až se vrátím na bílém koni přijímati pocty vítěze, jenž všechno věděl lip, nezahrál jsem exotického a nákladného ptáka. Platím vaše daně, učím vaše děti. Zdarma bych to 14 [pageend16]jistě nedělal. Kdo z vás? Ať nám slouží, křečci! Copak já snad nechodívám dýchat na měšec s penězi jak srna na mládě? A máte vy se snad navzájem raději nežli mě či já vás? Nikterak. Láska je výtok, společenství funkce. Jak pravil jeden z psáčů mé bývalé země, svévolnost dobroty, tako blbost, nutí napořád rozdávat, podobna ustavičnému opilství. Já pak s vámi vstoupil spíše ve smlouvu, jejímž ručením je rozum a příčinou nezbytnost. Když jsem tehdy přišel k vám do vsi, nenesa jiný vklad než neploché nohy, neučinili jste mne obecním strážníkem z dobroty srdce či v nepodložené víře v sílu mých paží a bystrost mého oka, ba ani jste mě tím nechtěli urazit. Stalo se tak proto, že všichni ostatní museli na pole, a kdopak by zatím hlídal ves? Za těch zimních nocí, kdy jsem z toho žil, vždy všudypřítomné půlnoční chodilo, tatíček poblitých co si o tom chtějí promluvit, měl jsem čas myslet co bude dál se vztahem mezi mnou a vámi, vesnicí. Čímž nechci říct, že byste snad nekradli, kradete však většinou jinak, než mi náleželo hledat. A tehdy, vtělená počestnost se steřelým pendrekem a čákou, již nosí listonoš, bezbranný jak sele, tak schopný než ječet, dobral jsem se, že je lépe se nelišit, nevnucovat, nechtít, spíše být. Proto mohu říci, vlezte mi na záda, pokud jde o city, jakož já vám, a všem dejž to bůh. Je to věk, jenž nám hrál poněkud do noty. Je mi na čtyřicet, tedy čas, který neradnostně zvedáváme na štít. Už ne zloba mládí, jež se nenalézá zvnějšku dost splněno, ještě ne stařecká zavilost nad tím, co jsme mohli uvnitř být a nejsme. Jsme v nejlepších letech, nebo ne? Celá ves. Co nám chybí vlasů, to žene na pupek, a jsme řádní lidé. Poprznivše v mládí svoje vrstevnice, děvečky, sestry svých sestřenic, ostatně vše, co neuteklo v zoufalství na stromy, založili jsme fond životního moudra včetně resignace nad tím, co jsme v tom zmatku nezastali. Dnes nemáme vášní. Nepereme se, neboť se to nesmí a mohli bychom být biti. Nechlastáme, neboť za nás všechny chlastá obecní blb Matěj, jenž je potom hříšný a použitelný za věšák soucitu i výstrah. Ježto jsme takoví, pak není nutno se vynášeti ctností, a není to radno, vzato zas naopak. Vzpomeňme posledního shromáždění obce, kdy všichni blili, jen pan starosta zvracel. Nikdo to neviděl příliš rád, a bude mu to i spočteno v pravý čas. Ctnosti i nectnosti jsou věcí domovů, v tom jsme si zajedno, přemilí sousedé. Vím od vašich dětí, že často tlučete své ženy, nemluvě o jiném. Vy víte ode mne, že má žena není má žena, a proto mi snáze můžete odpustit, že ji tluku zřídka. Ostatně je pěkná. A ježto psáno jest, že kdo již očima sesmilnil, skutkem byl sesmilnil, jsme jis tým způsobem spřízněni. Vím, že snad poněkud trpíte představou, že by se cizáci zmocnili vašich žen, zejména pak tehdy, kdybyste zas jednou museli povstávat k obraně. I ďábel, pokud ho vídáte za humny z večera, mívá právě tuto podobu. Já jsem však vídával za humny z večera, jak se plížíváte za jednou či druhou z obou místních děvek, které obě přišly zdaleka, obě příkladně ošklivé. Já, cizák, jenž k vám také přišel z války a zdaleka, usoudil jsem z toho, že i své ženy máte za šeredné. Leč spolu s vámi si nemyslím, přemilí sousedé, že tím při15 [pageend17]cházíte zkrátka. Dokonce naopak! Krása je prchavá, vlastnictví trvalé, takže vás tolik nedoběhne stáří, nemluvě o tom, že hříchy jsou náročné na čas. Každý z vás, líhaje jen zřídka o dům dál, nenajde lepšího než doma, což svědčí veřejným jistotám. Co už pamatuji, v mé zemi nebylo jistěji než u vás, ba spíše naopak. Trávili jsme totiž svůj čas souložením jakož nadáváním na vládu, kterou skrze souložení nezbýval čas svrhnout, čímž jsme žívali v nesvobodě. Dobře pozoruji, jsa zvyklý ze školy, jak vzadu strkáte dohromady hlavy tiše hudrujíce, podobni krocanům. Chodě dřív pod vašimi okny, slýchal jsem přečasto, jak hovoříváte, zajména máte-li o víc než o žejdlík, co bych já udělal, kdyby sem přitrhl nepřítel. Tento hovor je vám obzvláště památný, neboť jste, bude to přes pátek tři sta let, srotivše se, chrabře zahnali vlka. Cítíte se schopni znovu to učinit, leč nevíte jaksi, co přitom se mnou. Jste přešťastní lidé. Já jsem nepřítele už viděl. Je tolik pitomý, že je nemožno ho poděsit, a tolik početný, že ho lze vyhubit jen stěží. Kdyby tedy přišel, nechtěje než přijít, slupne vás bez chleba. Mě s vámi. Leč nepřítel vzniká tím, že několik málo namluví mnoha, že je dobře mít víc, když se vezme jiným. Ale všichni všude, kdo to tak daleko přivedli, že smějí někomu namlouvat cokoliv, mají naštěstí vše, co tím vyzískali, zahrabáno u vás, a bývá to jejich jediná jistota na stará kolena. Kdyby ale přesto nepřítel přitrhl, ač nevím, kde by se tak blbý nepřítel našel, není to pro mě nepřítel váš, ale můj. A věda krom toho, že svůj plat pobírám z výnosu vaší obecní louky, hodím mu na hlavu skleněný kalamář, a zkušen ve zbrani, možná mu vypíchnu rákouskou oko. A pak, učiniv to, nejspíše uteku do lesa za vámi, kteří jste tam také odběhli vychovávat prase, a vy mi budete chvíli lát, že jsem vás nehájil, ba zradil. I to je dobré a součástí našeho soužití, že případně mohu být vinen, když krávy méně dojí, neboť to nemohl zavinit nikdo z vás, a mne znáte tolik, že mě nebudete za to bít. Ostatně toto vše je z říše báchorek, jež vyprávím dětem, takže toho nechrne. Není v tom důvodu, proč nemít vzadu na radnici praporec a buben. Jeden se cítí lip, nemluvě o tom, že přece jen není svině, aby na ni nebylo nože. Toť moudrost mých předků, kteří se, snad proto, spíše než obranou živili lékařstvím. Ale i Čechové, lid jak vy pilný a shánčlivý, věřívali věcem, neboť byly hezké, byť by to byly věci spíše jiného druhu. Chci tím říci že vy, nečiníce si iluzí o sobě jakožto jedincích, cítíte se vcelku být víc nežli součtem, a zase naopak lepšími než jiní podílem na tomto něčem víc. Oslavou věc zbytní, a název pohltí podstatu. Tak to bývá se vším, i s vámi a se mnou. Pojem, přerostlý v bajku, je nákladný Golem, jenž sice nechodí, zato bez přestání strašlivě žere. Dáváme mu vznikat zhusta ne pro sebe, jako spíš pro děti, jež jsou bezmocné, neboť jsou tak malé. Uče vaše děti, mohu vás ujistit, že rostou. Stojí sic za hovno, leč to jim v nejmenším nebrání zaujmout! jednou místa svých otců a spíše sečítat než básnit. Ostatně, co už pamatuju, stály děti vždycky za hovno. To je nejspíš osud, s nímž si však vždy poradí samy, zvěděvše posléze vzdor vší dobré vůli, že skutečnosti nejsou hezké ani škaredé, leč jsoucí a pak ty ostatní. Neplatíte mne, abych si rval vlasy nad vašimi dětmi, a nevěřím ani, že vy sami to činíte jinak než z matného pocitu ploditelské viny. Spíše podučitel, jenž tu, ač váš rodák, s námi dnes nesedí, neboť topí kvůli úspoře ve škole, si zoufá nad fakty i z vnitřní potřeby. Je to jeho právo, dokonce povinnost, neboť je dosti mlád a má dost škol, aby mohl věřit, že jiné je dobré už tím, že je jiné. Není směšný, kde bych já sám byl k smíchu jako stará bréca, jenž pouští věneček z pomněnek na potok. On činí své právo, neb se tu narodil, a svoji povinnost, neboť byl k tomuto účelu vzdělán. Vzdělání, jak známo, žene na potřebu působit obtíže sobě i jiným. Jak víte, psával jsem dřív knihy. Jsa světem naštěstí od dřívějška sběhlý, nemyslel jsem, že mě budete za to ctít, čekajíce s hubou dokořán na má zlatá slova, leč doufal jsem, že se mi časem promine, protože se hodím i k práci. To se stalo. Ostatně, necítíte úctu ani ke svým vlastním bajkařům, a ježto vám lají, částečně i za to, chováte k nim skrytou, zarytou nelibost. I teď reptá vzadu vzpurné švec, pokřikuje jednak že ho mám podloudně za blba, ježto čte málo knih, a jednak že mu těch knih není potřebí. Jsem jeho názoru víc, než si kdo myslí, hlavně víc, než si kdo, i on sám, troufá říct. Švec je součástí vsi tím že šije boty, ne tím že čte knihy. Vliv případné četby na jakost jeho bot lze prokázat velmi potažmo, spíše ne, čímž je jeho četba soukromá věc. Je moudré, že mu ji nechcete zakázat, protože pak by k ní tíhl víc, cítě se v svém právu zkracován, a to by ho stálo darmo čas. Je ještě moudřejší, že ho k ní nechcete přinutit, zkoušejíce obsah přečtených děl, neboť by 16 [pageend18]ztrácel čas nadáváním na to, že musí číst knihy, jež by pak nečetl ani kdyby sám chtěl. Dosadíme-li si místo knih nudle, a to lze, je výsledek ještě patrnější oku. Nepatří k mé práci kadit do vlastního bývalého hnízda, ani do vašeho, jež jsem zvolil za své. Mohu mínit, aniž bych plnil či po rušil povinnost. Nuže, hleďte: v zemi, z níž pocházím, byl z důvodů, jež jste zapomněli, pokud jste je znali, přečasto voláván jeden stav k zástupu úlohy zcela jiného stavu. Národ se hlasem dovolával statečných řezníků, aby šli před Švédy ubránit Karlův most, a co hůř, oni šli. Nejenom že ho ubránili, což se stát nejspíše nemělo, leč zhoršila se tím i kvalita vuřtů. Ještě častěji pak, zanedbav téměř vše, volal si národ k pomoci skladatele bajek pro nápravu lecčeho, co přávě oni pomáhali spatlat. Přes zřejmou ochotu, již bajkaři vždycky projeví, neboť je nudí popisovat papír, nebýval výsledek vždy roven nadšení, a spíše vznikala zas látka k bajkám. Bajkaři si sami razili prokletí národům, jež je kamenují, leč nechtějí nic mít s prokletím národů, které jim věří až přespříliš. Bajkaři nejsou zlí z podstaty profese, spíš hodní, leč divní, a hlavně je jich pár, takže nemohou zastat dočasnou absenci většiny při obecních věcech. V těch pak zastupují mnohdy figury příběhů víc nežli potřeby mlynáře a ševče. Zajisté jsou lepší než obecní blb Matěj, leč vůbec nejlepší pro své vlastní věci je sám švec a mlynář. Tím nechci varovat před vládou bajkařů, kteří stejně nikdy nevládnou a u vás tím méně, leč říci, že s ševcem poněkud souhlasím, pokud ho baví, že s ním souhlasit chci. Život není ani radování, ani Bůh, ani nějaké rozjímání, ale jídlo a byt. To jsem nevynalezl, leč vyznávám. Jak tedy vidíte, přemilí sousené, není to náhoda, že tu spolu ve vsi už čtvrtý rok žijem. Nejhorší už máme za sebou, a často se mi zdá, že si na vás zvyknu, jako si zvyknete vy na mě. Nebudu jako vy, což ani nechci a což nechtějte taky, protože bych vás tím nepřímo vystavil posměchu. Jsme poněkud jiní. Dobře když zůstanem, aniž bychom k sobě museli lnout ausgerechnet vzájemnou láskou nebo stejnou řečí, čehož obojího tu v zemi takjaktak nebylo. Je beztak až příliš, co je nám společné. Vy nejste, sousedé, moc veselí lidé. Říkáte, že je to vítr z hor, že jste to dřív mívali těžké, a že vlastně pánbůh ani moc veselí nechce. Když jsem neveselý já, ti z vás, co zas něco slyšeli, hlásají, že toť stesk po stepi a březových hájích. Zem, z které přicházím, je spíše než stepí kryta pivovary, a břízky šumí, zalévány hrobníkem, jenom u kostelů. Často se přičítává tomu, kdo žije kde se nenarodil, jistý extrasmutek. U zdravých lidí je maličký, podružný, z rodu podivností spíš vnějšího rázu. Několik dní v roce tlučete na buben, pískáte a skáčete venku s papírovým nosem, což se vám líbí. Byl bych rád, kdybyste neskákali s nosem tak brzy po ránu, neboť mě budíte ze spaní, já tomu nejsem z domova zvyklý a připadám si ty dny poněkud cize. I vy byste zajisté trochu smutnili, nemohouce v cizích krajinách skákat, což byste zajisté nesměli, neboť jen vy a zde 17 [pageend19]jste zvyklí skávákat s nosem a co možná ráno. Jenže smutek, plynoucí z pobytu, sotva přesahuje mez tohoto sporu, pokud se nepěstí v hrnéčku za oknem. Snad bude nejlépe se napít, než se dostanem k podstatě. Beztak mluvím dlouho už na suchou hubu a věc je podstatou poněkud složitá. Často se mi zdá, a to se týká vás jak mě, že solidnost je příliš málo na životní názor, leč nedobře ji podceňovat jako stav ducha. Vzniká, opouzdřena zmíněnou věcností, jakási dutina, jež se sama plní výtokem vnitřní vrstvy toho obalu, který zas naopak pomáhá utužit obal. Je to tedy smutek plynoucí z rozumu, jenž vytváří rozum, plynoucí ze smutku. Mnozí myslí, že se od tohoto smutku oprostí, když odněkud odejdou, někam přijdou či neodejdou odnikud. Že tomu tak není, dosvědčí i ti z vás, kteří odešli nebo neodešli. Známe smutek koní, smutek psů, jenž není vyvolán zevnější příčinou. Věřím, že ten onen smutek má dokonce žížala, úměrný schopnosti úsudku, jenž je jí nezbytný k jejímu přežití. My lidé se ho pokoušíme jmenovat, čímž ovšem nemizí. Je nezničitelný. Není možné si hochočit. Není třeba o něm hovořit každý den, leč dá se mu zvyknout, když člověk chvílemi poslouchá, co smutek mluví. Já, smutek, jsem s Tebou. Jen já jsem Tvůj smutek, něhot smutkové ostatních se před Tebou stydí, kuklí a nechtějí si zadat. Sdílím Tvé lože, Tvůj chléb i sůl, o nichž beztak nevis, jak beze mne chutnají. Usínáš, houpán mnou, spáváš mnou přikryt a procitáš tím, že mne vzpomeneš. Šatím Tě a živím, neboť mnou, jenom mnou jsi zarputilý i povolný, jsi blázen i moudrý, jsi to, v čem ostatní vidí Tvou cenu i ne- cenu, co oni, co jejich smutkové na Tobě necení a cení. Já, smutek, Tě vedu ke všem hrám na to, cos chtěl nebo nechtěl být a čím jsi, ačkoliv o tom chceš nevědět. A jsem vinen i tím, co lžeš jiným a co přiznáváš sobě, jsem vinen i tím, že se necítíš vinen. Vedu Tě hledat a vedu Tě nenajít a vedu Tě k tomu, že jsi co hledá. Umím se tvářit, umím být v koutku a maličký, umím být velký a umím Tě schovat. Jsem všechny Tvé lásky, nikdy Tvá nenávist, proto ji necítíš ani tam, kde bys měl. Když jsi mě však poznal, vidíš mě už vždycky ve vodě staré a stojaté i v té, která běží rychle, že třepí můj odraz. A chceš-li mít duši, pak ji máš, protože já, smutek, jsem celá Tvá duše, Tvůj soucit, nesoucit, skutky dobré i zlé i vědomí toho, co jsou co. Tomu oba spolu říkáváme život. Zvykli jsme si. Nejsme než navzájem sebou, a právě tomu říkáváme život. Pokud o mně dost víš, vedu Tě i k smrti tak jako jehňátko povolné a zbavené vlny do ovčína, kde už pak s Tebou nebudu, protože já, smutek, nemám než Tebe. Myslím, že je pozdě, sousedé. Musíme jít dojit. Text Karla MICHALA (doma autora BUBÄKÜ PRO VŠEDNÍ DEN, románu ČEST A SLAV A a několika filmových svénářů) je výňatkem z knihy STUDENÝ RÁJ IDas kalte Paradies/. Otiskujeme jej v původní české versi jednak jako ukázku z této pozoruhodné publikace (která vzbudila značný zájem švýcarského tisku i veřejnosti a vedla i k televizní besedě s několika autory), ale snad i jako svérázný literární příspěvek do našich diskusí o Švýcarech, Švýcarsku a nás. Knihu DAS KALTE PARADIES vydalo nakladatelství Huber v Frauenfeldu. L. Menz1 Nejlepší silniční spojem na Skandinávii vede přes výbornou německou dálnici Basel-Hamburg. Začátkem července 1972 jsme vyjeli naší Mantou směrem na Stuttgart, kde jsme u kamaráda přespali. Další ráno vedla 725 km dlouhá etapa přes Frankfurt a Hannover do Hamburku. HAMBURG má 1,8 mil. obyvatel a kromě Berlína je to největší německé město. Se 75 konsuláty je po New Yorku 2. největší konsulární město světa. Hamburk žije hlavně v noci, kdy ulice St. Pauli s nočními kluby, intimními bary a pochybnými devami je plná života až do rána. Večerní návštěva televisní věže (výtah jede do výše 132 m) nás poměrně zklamala, nebot Hamburk vůbec nehýří světlem, jak by se od takového velkoměsta dalo očekávat . .. cesta do Skandinávie [pageend20]DÁNSKO je o něco větší než Švýcarsko, tedy co do rozlohy, nikoliv co do výše — to je úplný opak Švýcarska, neboť nejvyšší «hora» je 170 m vysoká. Ze 4,7 mil. obyvatel žije plná Vs v Kodani. MQNS KLINT je první zajímavou zastávkou v Dánsku. Leží na nejvýchodnějším cípu ostrova Man (většina ostrovů — tedy větších ostrovů — je spojena mosty a tak se nemusí stále jezdit jen lodí za patřičné poplatky). Je proslulý svými strmými křídovcovými skalami, vybíhajícími z moře až do výše 143 m (přes 500 schodů vede nahoru). Celá tato oblast je uzavřena jako přírodní reservace a je soukromým vlastnictvím. Na sever od ostrova Mon leží největší dánský ostrov Sjxlland s dalším naším cílem — Kodaní. KODAŇ (K0BENHAVN) s 850 000 obyvateli (s předměstím 1,5 mil.) je největším a od roku 1417 také hlavním městem Dánska. V Kodani je toho k vidění hodně. Hned naproti hlavnímu nádraží se rozkládá na velké ploše světoznámý zábavný park TIVOLI z roku 1843, jehož branami projde denně přes 35 000 návštěvníků. V parku je kromě jiného velký koncertní sál, mezinárodní varieté, 2 promenádní koncerty (tedy orchestry), množství atrakcí a na 20 restaurací. O celý chod se stará 2 000 zaměstnanců. Nejlépe působí park za umělého osvětlení, kdy 90 000 barevných lamp tvoří barevné obrazce, lemuje různé stavby v parku a odráží se ve velkém umělém jezírku s gejzíry, u kterého se 3x týdně koná velký ohňostroj. V poledne je čas pospíchat k zámku AMALIENBORG (rokoková stavba z r. 1749-60 a sídlo krále od r. 1794), kde ve 12.00 je slavnostní střídání královské stráže. Vojáci mají vysoké chlupaté čepice a vůbec celý stejnokroj podobný anglické královské gardě — jak se říká «totéž v modrém». Jsou někdy dokonce také červení, ale to jen v případě, že je král doma. Jedna z nejkrásnějších staveb dánské architektury je zámek ROSENBORG. Je to renesanční stavba z r. 1610-24, kde je shromážděna chronologická sbírka dánských králů a korunovačních klenotů. Nedaleko od zámku Amalienborg na severu města je LANGELINIE, což je pobřežní promenáda se světoznámou mořskou pannou z bronzu, zhotovenou sochařem Edvardem Erichsenem podle motivu z pohádek Hans Christiana Andersena. Socha je neustále obklopena z jedné strany přívalem vln od přijíždějících lodí a z druhé strany množstvím cizinů, nás v to počítaje. V centru města leží známá nákupní ulička STRQGET, která začíná na náměstí u radnice R&d- hus Pladsen) a končí u Kongens Nytorv. Je jen pro pěší a kromě upomínkových předmětů, luxusních výrobků, svetrů a pod. převládají obchůdkysesex-artiklem, čímž je ostatně Dánsko proslulé. U této uličky (tedy u hotelu Palace) začíná okružní noční jízda Kodaní. Jízda zahrnuje, kromě již zmíněného Tivoli s návštěvou Tureckého pavilonu, také pivnici 0LGOD, která je proslulá tím, že každodenní pivní kabarety strhnou desítky lidí tancovat na lavicích u stolů, což je dovoleno. My jsme byli přijati jako výprava amerických turistů a tak konferencier začal anglicky. Každý měl na stole texty písní a konferencier v universální roli vypravěče, dirigenta a zpěváka udával jen čísla písniček a již při prvních taktech začalo vše jásat, tleskat, stoupat na lavice a poskakovat v rytmu. Panuje tam taková nepopsatelná kamarádská a přátelská atmosféra. Po necelé hodině jsme se přesunuli do přepychového nočního lokálu LORRY (Allégade 7-9). Lokál je postaven jako velké náměstí s podloubím po obou stranách, vystoupení má mezinárodní úroveň. Na sever od Kodaně (sběrný okruh Ring II) leží druhý velký zábavní park — BAKKEN, což je nejstarší ještě existující zábavní park světa s velkým výběrem různých atrakcí, restaurací a tanečních lokálů. Kousek zpět ke Kodani leží světoznámý pivovar TUBORG, kde se provádějí zdarma exkurse pro cizince i místní, spojené s ochutnáváním piva. V uváděcí hale se rozděluje do skupin podle jazyků. Němčina je zastoupena slabě, čeština jen námi a tak se přidáváme k anglické skupině. Po hodinově exkursi, kdy se nejdříve projde kolem ohromných kotlů s chmelovinou (chmel se dováží z Německa a z Československa), kolem nádrží piva, pivo musí za určité teploty několik měsíců uzrát stáčírnou (do lahví a malých plechvých sudů) a nakonec balírnou, se dorazí do společenské místnosti, kde každý dostane zdarma pivo Tuborg normální a exportní, případně i limonády, které Tuborg také vyrábí. Tento pivovar z roku 1873 má kapacitu přes 3000 lahví piva za minutu, zaměstnává 3100 lidí a má největší soukromý přístav v Dánsku, z kterého je dobré spojení na Švédsko. 19 [pageend21]Skoro každou hodinu jede lod na švédsky pristav Landskrona a tak i my opouštíme Dánsko přístavem Tuborg. Opět bez reservace jedeme přístavem přímo k lodi. Tam je jen malá fronta aut, nebo( lod je už plná, připravená k vyplutí. Pak přeci jen dostáváme povolení k najetí na lod, ještě jeden VW, zahouknutí a jedeme. Zvednutá příd lodi, určená k najíždění automobilů na lod, se pomalu zaklapá- vá a obrysy Tuborgu se vzdalují až najednou mizí v zrcadlící se hladině moře proti slunci. Na lodi je čas jen něco přes hodinu na ochutnávání prvních specialit švédké kuchyně. Pak rychle do 4. podpalubí k autu, nebot lod již přiráží k molu. ŠVÉDSKO je velká zem, ale jen s 8,1 mil. obyvateli, z čehož převážná část (70%) žije na jihu země. Švédsko neoplývá dálnicemi, ale dobrými silnicemi. Co je to ale platné, když jsou tamní dopravní předpisy strašně drsné na evropské poměry. Na dálnici max. rychlost jen 110 km/hod. a na ostatních silnicích (třeba 4 proudová výborná široká silnice á la dálnice) dokonce jen 90 km/ hod. a Švédové tyto rychlosti skutečně dodržují anebo jezdí ještě pomaleji. Snad si za těch 5 let, co jezdí vpravo místo vlevo, ještě nezvykli nebo mají strašně moc času. Potom to musí být šok pro takového Švéda se dostat na německou dálnici za provozu. Jelikož do Stockholmu je ještě daleko a naše dovolená se krátí, nezbývá nic jiného, než nasednout a jet jako většina cizinců a tu ceduli na každém km přehlédnout. Přes Kristianstad se dostáváme za soumraku do KARLSHAM, kde se míníme zastavit u známého z Prahy, který si právě zakoupil rodinný domek. Je problém ho ale najít, neboť ani v zaměstnání, ani na policii neznají jeho novou adresu, ba ani minulý pronájemce bytu nic neví. Jen církev vlastní poslední a úplné seznamy všech. Kdyby se něco přihodilo, musela by nynější švédská policie počkat do příštího dne, kdy kostel otevírá své brány. Nakonec nám skutečně nic jiného nezbývá, než vyčkat příštího dne a zastihnout ho přímo v zaměstnání. Potom společně zajíždíme k velké soustavě jezer O LOF STRÖM, kde je ze skal kouzelný pohled na množství jezer obklopených nekonečnými lesy. Zatím co hejno divokých kanadských hus brázdí hladinu jezera, zkoumáme, odkud to vlastně vrhali ti dávní předkové své příbuzné ze skály dolů do jezer, když ti nebožáci neměli peníze na placení daní (jak říká historie). KARLSKRONA je nejdůležitější vojenský přístav Švédska. Celá tato oblast je uzavřeným pásmem a cizincům není dovoleno odbočovat ze silnice. Exkurse do válečného přístavu je jen jednou denně a tak se spokojujeme alespoň s vedle stojícím vojenským námořním museem, neboť do dalšího dne již z časových důvodů čekat nemůžeme. V museu je i periskop, který vyúsťuje na střeše budovy, takže bděle zakotvené válečné lodi v přístavu jsme přeci jen viděli. V tomto MARINMUSEÉT je možno vidět také celý vývoj švédské plavby, makety starých válečných lodí a jejich vybavení, skafandry potápěčů, skutečná torpéda a námořní miny a pod. Navečer vyjíždíme na 265 km dlouhou etapu do HUSKYARNA — města u 100 km dlouhého jezera Vattern. Cestou se dostáváme z překrásného počasí náhle do průtrže mračen. Není vidět téměř na krok. Ubíráme na rychlosti, ne kvůli vysokým pokutám, o kterých nás informoval náš známý, ale pro množství vody na silnici, která nestačí odtéci pryč. Občas se zdá, že snad poplave- me. Za takovéhle situace je ovšem i dovolená 90 km rychlost nemožně velká, ale to jsou Švédové; za krásného počasí a suché prázdné čtyřproudové silnice jedou 90 a když není téměř na krok vidět, druhá rychlost stěrače nestačí a místo široké silnice skoro jezero, tak opět 90. Předpis je předpis. Nakonec se ale přeci jen dostáváme po nekonečných dálkách lesů do Huskvarny — známého to města kvalitních šicích strojů. Příští ráno nás očekává poslední úsek do Stockholmu. Přes 330 km již horší přeplněné silnice vede přes Linkoping, Norrköping a Nyköping do hlavního města Švédska, sídla nejstaršího evropského krále . . . (pokračování příště) 20 [pageend22]stránka pro čs. spolky SOKOL SOLOTHURN pořádal dne 27. 10. t. r. společně se spolkem «Masaryk» oslavu 28. října. Hlavním bodem programu byl obsáhlý projev Dr. Majovského z Ziirichu o postoji Slováků k Čechům. Program byl doplněn kulturními vložkami a zakončen státní hymnou. Sokol Solothurn pořádá i.letos mikulášskou nadílku pro děti s programem a to dne 9. 12. v 15 hod. odpoledne v restauraci «Zur Post» v Rüttenen u Solothurnu. Ve 20 hod. večer tamtéž pořádá mikulášskou s tancem pro dospělé. DISKUZNÍ PANEL uspořádala ve čtvrtek 26. října v malém sále Bůrgerhau- su v Bernu švýcarská skupina Společnosti věd a umění. Diskuzní večer o mezinárodních i vnitropolitických problémech československé státnosti a jejích forem byl první z večerů SVU, vedených záměrem o konfrontaci představ mladé a nejmladší generace o různorodých politických a společenských otázkách posledního půlstoletí s vžitými či samozřejmými představami generace starší a střední. Diskuze, kterou řídili a stručně uvedli historikové dvou generací — dr. Ivan Pfaff za generaci střední, Milan Luka, student historie na bernské universitě, za generaci nejmladší — prokázala, že mladí a nejmladší mají na základní politickou problematiku názory značně odlišné, než generace starší, jak se ostatně dalo očekávat, ale naznačila i konkrétní směr a povahu těchto názorů. Není jistě ňa škodu, že v řadě hledisek došlo mezi členy obou generací k ostrému polemickému střetu, v němž mladí osvědčili schopnost věcné, byť vyhraněné argumentace a v němž autenticky postavili své partnery před řadu kriterií, která jim nebyla samozřejmá. Diskuze, probíhající ve dvou rovinách — mezi 8 členy vlastního panelu navzájem i mezi nimi a diskutéry z pléna — se osvědčila jako forma daleko vhodnější a modernější než běžné večery s připravenou přednáškou či referátem. (SVU-tisk.) SOKOL CVIČÍ S MLÁDEŽÍ Sokolská jednota v Zůrichu zahájila cvičení s dětmi, každý čtvrtek od 18,30 do 19,30 hodin v tělocvičně školní budovy «Manegg» (Tannenrauchstr. 10, příjezd po Mutschellenstrasse, nebo tramvají č. 7, stanice Morgenthal, škola je přímo proti «Jugendherberg»). Aby rodičům nebyla mezitím dlouhá chvíle, mohou se připojit ke družstvu dospělých cvičenek a cvičenců. Sokolští cvičitelé připravili sestavy, které jistě přinesou osvěžení celé rodině, bez ohledu na věk či váhu. Na své si mohou přijít i zdatní borci. Rozvrh cvičení: I. skupina: 18,30—19,30 (gymnastika a nářadí) II. skupina: 19,30—21,00 (rozcvička, troje nářadí, záv.) ‘ 21,00—21,45 (hrajeme voleybal ) Bližší informace podá náčelnice sestra D. Koblasová, tel. 01 / 88 78 79, po 17 hodině večer. LETNÍ TÁBOR Sokolský okrsek ve Švýcarsku pořádá v červenci 1973 letní tábor pro děti i dospělé. jProsíme zájemce, i nečleny Sokola, aby se co nejdříve prozatím nezávazně přihlásili na adresu: Josef Macek, Wůrzenbachstrasse 49, 6006 Luzern i Místo tábora není ještě přesně stanoveno, pokusíme se však dbát případných zájmů přihlášených. ZE SOKOLA BERN Cvičení mužů a žen každou středu 20,00—21,30 v tělocvičně Sekundarschule Wabern Cvičení žákyň a žáků každou středu 18,00—20,00, Bethlehem-Gäbelbach, Weiermattstrasse 58 Volejbalová družstva dosáhla v sezóně 1972/73 zatím těchto výsledků: Sokol Bern, muži A (I. kant, liga) — Balsthal2:3 — Uetlingen 3:0 — VBZ Köniz 3:0 — Volleyboys Biel 3:0 Sokol Bern muži B (III. kant, liga) — VBC Bern 3 0:3 — VBC Fribourg 2 2:3 — Hofwil 3:0 Sokol Bern ženy (I. kant, liga) — Zollikofen 1:3 — Steffisburg 3:2 — DTV Bern 1:3 Z HUSOVA SBORU Basilejský univ. prof. Dr. Jan Milíč Lochman promluví ve shromáždění Husova sboru v Curychu v neděli 17. prosince o 19. hod. Shromáždění se konají každou neděli /kromě 24. prosince/ o 7. hod. več. v «Lavaterhaus», Curych, St. Peterhof- statt 6 /proti St. Peterskirche, výst. st. Paradeplatz nebo Rennweg/. PRO PŘÍZNIVCE KOPANÉ Dostali jsme do redakce tuto výzvu: «Jsme asi první české fotbalové mužstvo, které na území Švýcarska vzniklo. Chceme se pokusit úspěšně zasáhnout do zdejší soutěže. Bohužel je kádr našich hráčů velmi omezený. Rádi proto mezi námi uvítáme další zájemce o tento sport z řad krajanů (ve věku od 17 do .... let). Naše prozatímní sídlo je ve Winterthuru, odkud také pochází valná většina z nás. Máme ale potíže se sehnáním hřiště pro trénink a zápasy «doma». První výsledky v přátelských utkání nás dovedly k rozhodnutí pokračovat v započatém snažení (1 porážka, 3 vítězství). Mohl-li by nám někdo podat pomocnou ruku ohledně hledaného «domácího» hřiště v okolí Winterthuru nebo věděl o možnostech sehrání dalších přátelských utkání anebo chtěl posílit naše řady, nechť se laskavě obrátí na: Jiřího Suchánka, Unterwieseňstr. 10, 8400 Winterthur (tel. 052/25 61 89) nebo Františka Kroutila, Brunnen- wiesenstr. 8, 8212 Neuhausen (tel. 053 /2 24 62) ZPRAVODAJ ŘÍDÍ redakční kruh ve složení: 1hg. Ladislav HUSÁK, František KARÁSEK, Dr. Julius MÄJOVSKY, Dr. Míla MARHOVÁ, Petr PAŠEK, Ing. Jaroslav ŠÍDA, Jaroslav VEJVODA, Zdeněk ZÁPLATA /vedoucí redaktor/. $ ZPRAVODAJ V Y D Á V Á Svaz československých spolků ve Švýcarsku jako hospodářsky autonomní a redakčně nezávislý časopis Čechů a Slováků ve Švýcarsku. 0 TOTO ČÍSLO VYŠLO 4. PROSINCE 1972. 21 [pageend23]ČEŠTI LÉKAŘI žijící ve Švýcarsku sejdou se v sobotu 9. prosince v salonku hotelu W a a g v Zurzachu. Nejedná se o žádnou «zájmovou schůzi», ale pouze o přátelské posezení při dobrém českém jídle a popití. malý oznamovatel MIKULÁŠ V SOLOTHURNU Československý spolek «Masaryk» společně se Sokolem Solothurn pořádají podle tradice i letos MIKULÁŠSKOU NADÍLKU pro děti i dospělé s pestrým uměleckým programem a MIKULÁŠSKOU ZÁBAVU s tancem. Místo konání -.Restaurace «zur Post» v Riittenen u Solothurnu Den: Sobota, 9. prosince 1972 Začátek: Odpoledne v 15,00 hod. Večer v 20,00 hod. Všichni krajané jsou srdečně vítáni! MIKULÁŠ V BERNU Sokol Bern zve své členy a všechny příznivce na MIKULÁŠSKOU TANEČNÍ ZÁBAVU při reprodukované hudbě, která se koná v sobotu 9. prosince v restauraci Sternen, Köniz, Schwarzenhurgerstrasse v 19,30. Ukončení v 0,30 hod. Těšíme se na shledanou. Dárky přijímá Mikuláš u pokladny. Vstupně 5,— a 3,— Fr. B VYSOKOŠKOLÁČKA vyučuje krajany francouzštině a angličtině. Telefon večer 01/ 98 38 21. B 45-LETÝ by se rád seznámil s krajankou. Dítě vítáno. «Napište - 1601» do adm. Zpravodaje. B PRODÁM vůz značky SIMCA-CHRYSLER 180GC, 1812 ccm, do provozu daný v létě 1971. Ujeto 19 000 km, barva tyrkysová metalizovaná. Policejní prohlídka 7. 11. 1972. Vůz je vybaven opěrkami hlavy, bezpečnostními pásy, radiem, otáčkoměrem a novými pneu. Cena 7 900 Fr. Volejte na tel. 031/88 07 23. B PRODÁM soukromě FORD CORTINA 1600 GT, roč. 1971, model 72. Ujeto 21 000 km jen s olejem Castrol GXT. 2 zimní pneu. Protikorosní postřik VALVOLINE na karoserii. Výhodná zimní cena 9 000 Fr. v hotov®sti. Tel.: 064 / 22 71 46. B PRODÁM náhradní díly iw*ŠKODA OCTAVIA SUPER velmi levně. F. Jiřík, Ifangstr. 52, 8604 Heg- nau/ZH. B LYŽAŘI — všechny druhy sjezdové a běžecké výzbroje se zárukou o slevou. Zavolejte a poraďte se! Petr Bauer, tel.: 036 / 67 234. B OSOBNÍ VZKAZY Hledám Dr. iur. Boru Ryšku, Sleka a Slávku Ryškovou a Otíka Nekvapila. Všichni odešli v roce 1948 a žijí snad v Itálii, Řecku anebo v Austrálii. Hledá dobrý přítel, který nirf nechce. Ohlašte se na adresu Zpravodaje. /1602/ Pana Josefa Drábka, studenta v Curychu, hledá jeho strýček. Adresa v redakci Zpravodaje. /1603/ B VŠECHNY KRAJANY A KRAJANKY kteří se cítí ve Švýcarsku osamělí, zve rodina Besedová k příjemnému prožití Štědrého večera a vánočních svátků v širším rodinném kruhu. Zájemci o ubytování ohlašte se předem telefonicky. Hotely A AGZurzach, Tel. 056/49 18 70. Mikulášskou zábavu ve Winterthuru pořádá podle tradice letos opět místní skupina Československého svazu křesťanských pracujících Švýcarska v renovovaném sále restaurace NEUWIESENHOF, Wartstrassel7 /za nádražím/, a to V SOBOTU DNE 9. PROSINCE. Začátek ve 20. hodin. K tanci hraje a zpívá «ZÜRCHER PRAGER MUSIK» pod vedením pana Rytíře. Mikuláš s čertem rozdá přinesené dárky. Pan hostinský obslouží mezi jiným i českou zabíjačkou a Budvarem POZOR ! Odpoledne se koná tamtéž již v 15 hodin MIKULÁŠKA NADÍLKA PRO DÉTI s rozdáváním dárků, Mikulášem, čertem, zpěvy a tanečky. Reservace stolů a reklamace pozvánek denně po 19 hod. na tel. č. 052 / 33 16 55 Vstupné večer 7,70 SFr — Na dětskou nadílku je vstup pro všechny volný. 22 [pageend24]VÁŠ VÁNOČNÍ STOL ZPESTŘÍ VÝROBKY ČESKÉHO ŘEZNICTVÍ A UZENÁRSTVÍ Debrecínka, turistický, šunkový a šumavský salám, moravské a spišské klobásy, špekáčky, «utopenci», jaternice, jelítka, tlačenka játrová, česká, ostrá s česnekem a super-ostrá s paprikou, pražská šunka. Mouka, mák, tvaroh, zelí, povidla i petržel. Uhe- rák, čabajky a madarské konservy. Maso všeho druhu, po Švýcarsku upravené. Přijímáme objednávky na vánoční kapry, husy, kachny, krůty, pražskou šunku s kostí v celku, vinné klobásy, salát bramborový a vlašský. Poštovní zásilky objednejte na čísle: 056 / 65731. (Zasíláme jen po Švýcarsku) Po absolvování lékařského studia na universitě v Olomouci v r. 1952 a po složení lékařských zkoušek na universitě v Bernu v r. 1972 zahájí / Dr. med. Jindřich Žák vedoucí lékař anesthesiologického odd. nemocnice v Thunu, odborný lékař pro vnitřní choroby a anesthesio- logii FMH, vedle činnosti pro kliniky svou soukromou lékařskou praxi dnem 8. ledna 1973 v Zürichu, Berrweg 63 (uTriemli-Spital). Ordinační hodiny podle úmluvy Tel. 01 /33 22 32 VÁCLAV ČERNÝ řeznictví a uzenářství Sonnenbergstrassei 3 5400 Ennetbaden, Schweiz Soukromá adresa: Margaretenweg 9, '8055 Zürich, Tel. 01 / 35 56 22 Dr. med. Vilém Beco dětský lékař FMH bývalý dlouholetý asistent na dětské klinice v Praze oznamuje dodatečně svým krajanům z okolí Flawilu, že již přes rók má otevřenou dětskou praxi. Adresa: 9230 Flawll SG Wilerstrasse 11 Telefon: 071 83 37 37 priv. 071 83 37 38 Dr. med. Radslav Opravil zahájil všeobecnou praxi Neuhausstrasse 15 8600 Dübendorf Ordinační hodiny denně 8-10.30 a 15.30-18 hod., (ve středu a sobotu jen dopoledne) a podle telef. dohody. Tel.: 01 / 85 57 10 KALEX 73 již vyšel!!! Nevíte co darovat k Vánocům? Zde se Vám naskýtá vhodný dárek. KALEX 73 přináší kalendář evangelických, katolických a českých jmen, seznamy krajanských organisací, spolků časopisů a nakladatelství, historický kalendář, důležité a zajímavé informace pro Čechy a Slováky v zahraničí, literární a výtvarnou část. KALEX 73 — ILUSTROVANÝ KALENDÁŘ ČS. EXILU. Cena pro Evropu 11,60 DM. Platby buď předem na konto 387/23434 u Bayerische Hypotheken und Wechselbank München /mezinárodní poštovní poukázkou/, nebou na dobírku. EXPEDUJEME OKAMŽITÉ 1 1 ! Objednávky a platby na adresu: KALEX 73, 8 München 5, Pestalozzistr. 13, BRD 23 [pageend25]KRAJANSKÝ ZÁSILKOVÝ OBCHOD ZÜRICH žádá své zákazníky: ještě dnes objednejte na Vánoční svátky veškeré zboží, které potřebujete dodat do 20. prosince. Chceme Vás všechny včas zásobit hrubou i polohrubou moukou, kokosovou moučkou, mákem, 'švestkovými povidly, Statním octem, kremžskou hořčicí a ostatním sortimentem který vedeme, jako: prvotřídní moravské klobásy, domácí tlačenku, jaternice, slaninu !i paprikovanou!, domácí škvařené sádlo, rybí polévku v konservě, a do omáček a svíčkové kořen pertžele, nové. hoření a pod. Dále si objednejte VÁNOČNÍ GRATULACE v českém znění ve třech druzích: svíčka v národních barvách, Madona s dětátkem a Vánoční krajina. Návrhy a provedení je od československých umělců žijících v exilu. Poštovné zdarma. Při větším odběru sleva. OMEGA DYNAMIC Die wasserdichte Uhr von radikal neuer Form Herrenmodelle.................... ab Fr. 195.- Objednejte urychleně!!! Zasílá: M. DAVID, Versandgeschäft, 8046 Sejbachstrasse 165, Tel.: 01 / 48 74 72 V.SVEC Omega-Vertreter Rennweg 3 Tel. 071/67 3113 Amriswil PSACÍ A POČÍTACÍ STROJE pro krajany s velkou slevou . Také i veškeré opravy. Přijít nebo zavolat můžete i večer. Antonín ZETEK IllnauerSťrasse 24 8307 Effretikon Tel.: 052 / 32 53 08 POZOR v pátek 8. prosince 1972 v sále Kongresshaus Schützengarten v St. Gallen (St. Jakobsstrasse 35) VELKÁ MIKULÁŠSKÁ ZÁBAVA K tanci i poslechu hraje CHCETE MÍT DOMA kus českého skla, vázy s moderními rytinami, ryté desky na nízké pokojové konferenční stoly (mohu dodat stoly hotové, nebo desén provést i na stoly již zakoupené), anebo chcete obdarovat své přátele výtvarně zpracovaným a hodnotným skleněným dárkem? Obraťte se s důvěrou na vašeho krajana pražského výtvarníka: Evžen J O K L Würzenbachmatte 31 6006 Luzern Tel.: 041/22 31 58 ZÜRCHER — PRAGER MUSIK Řídí: PhMr Josef Rytíř Zpívá: Eva C a t e 11 i František Tichý Začátek ve 20 hod. — konec v 02 hod. 24 [pageend26]Pojištění, jaké vyhovuje nám — krajanům. aktuelní kniha La Neucháteloise-Vie Neuenburger Leben General-Agentur, Zürich Odborně poradí Vám i Vaší rodině náš spolupracovník pro Čechoslováky, pan M. DAVID Lerchenberg 39, 8046 Zürich tel. (01) 573694 EmigraU^B^^ration - Konfrontacím Vioi Peter Grimm Dušan. H; Jan Milic Lochman Ji Karel Michal Olga Reveršilová Daj La Fischerova iavlíček hroslav Marek Äeumannová Äar Peroutková Herausgegeben von Erl® A. Peschler Verlag Huber FrauenfeL -^na Eísne^bvá I Vy se s ním poraďte, jak se účelně zajistit nyní i na stáří. 175 stran, brožovaná Fr. 16.80 SETKÁNÍ ČECHŮ A SLOVÁKŮ KAŽDOU SOBOTU v nově otevřené projdejně bytových doplňků a hraček ve Frauenfeld /směr Konstanz/, Zürcherstrasse 212. Dostatek P. Exklusiv-Wohnen 8500 Frauenfeld Studený ráj Emigrace — integrace — konfrontace K vydání připravil Eric A. Peschler Švýcarsko očima 11 československých uprchlíků. «je to kniha, která nemá jen čistě dokumentární, ale také literární hodnotu» Eugen Spitz v «Landbote», Winterthur @ Vám nabízí: OSMISTOPÉ STEREO- PRÍSTROJE PRO — Vaše auto — Vaš domov — Vaše hobby (samostatné nahrávání kaset) KASETY A PŘÍSLUŠENSTVÍ za velkoobchodní ceny. Prospekt a seznam kaset zašle: A. V. ZUKAL Export - Import Postfach 478 8021 Zürich Telefon: 01/99 89 95 «jako kritické zrcadlo bude kniha, jak lze doufat, vítaným přínosem.» «National-Zeitung», Basel « ... je to svazek, v němž se jedenáct československých autorů velmi zajímavým způsobem vyjadřuje o svých zkušenostech s exilovou zemí — Švýcarskem.» «AZ-Ring», Zürich NOVINKA NAKLADATESLTVÍ HUBER Frauenfeld [pageend27]A. Z. 8021 Zürich 1 Postretouren an: Postfach 352, 8025 Zürich VÁNOČNÍ DÁRKY! Dárek, kterým zcela určitě uděláte radost příbuzným a známým jak zde, tak i v ČSSR — japonský ZDRAVOTNÍ MAGNETICKÝ NÁRAMEK «AIMANTÉ» — 16 druhů a typů. Dále vedeme novinku- magnetické zdrav, pásy Aimanté, proti bolestem kříže, ledvin atd. Senzační úspěch v USA! Napište nám i česky, rádi Vám zašleme český prospekt. Pojedete-li do Německa, nebo směrem na Frauenfeld,navštivte naši prodejnu na Zürcherstr. 212, Frauenfeld. Nezávazná prohlídka — české Art Protisy, obrazy, doplňky bytu i hračky pro děti. Vedeme pouze to, co se ve Švýcarsku běžně neprodává. Senzační nabídka s 10% slevou do konce listopadu! Využijte výhodné příležitosti. Každou sobotu setkání Čechů a Slováků ve Frauenfeldu! Dostatek park, možností. Po předběžné tel. dohodě i večer na čís. 054 / 7 50 88, možnost prohlídky i v neděli. Exklusiv - Wohnen Neuhauserstrasse 71 8500 Frauenfeld 1000 MÍST K PARKOVÁNÍ!! 33 zajímavých výloh s novinkami. «Dětský ráj» Při koupi od Fr. 500,— Vám zaplatíme benzin nebo jízdné drahou. Z nádraží Aarau Vás odveze taxi Möbel-Pfister. Telefon (064) 3311 33. Ve všední dny vč.pondělí je otevřeno od 8.hodiny. Ve středu večerní prodej do 21. hodiny. 600 místnostní zařízených na ukázku. 20 000 koberců! Na přání budete obslouženi našimi českými spolupracovníky. Za výhodným nákupem přímo do továrny Möbel-Pfister SUHR 9RÖSs^ Au s w ah l Eu r o pas - K zpravodaj Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Journal informatif des Tchěques et Slovaques en Suisse Giornale per Cechi e Slovacchi in Svizzera Vychází dvakrát měsíčně Vydává: Svaz československých spolků ve Švýcarsku Řídí redakční kruh Vedoucí redaktor: Zdeněk Záplata Adresa redakce a administrace: Postf. 352, 8025 Zürich, Schweiz Číslo účtu pošt. šek. úřadu: 80 - 70357 Bankovní spojení: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou předplatné uhradit mezinárodní poštovní poukázkou, cenným do- Předplatné pro 5. ročník: ve Švýcarsku v ostatní Evropě v zámoří (letecky) Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen celý ročník (20 čísel) SFr. 24.— SFr. 30.— SFr. 39.— půl ročníku (10 čísel) SFr. 13.— SFr. 16.— SFr. 20.- [pageend28]