«pvý život Z OBSAHU KARD. BERAN: BOJ BL. ANEŽKY ČESKÉ O ŘEHOLI KLÁŘINU • MACH: KOMUNISMUS V DĚJINNÉ PERSPEKTIVĚ • STŘEDA: HLAVNÍ HŘÍCHY V DNEŠNÍM SVĚTĚ — SMILSTVO • OVEČKA: PRESIDENT SSSR U PAPEŽE • BERNÁČEK: ODKAZ PRELÁTA CINKÁ • PETRŮ: BUJNÝ OŘ JE MLUVA NAŠE • STÁRKOVÁ: ŽENA ZE SAMAŘÍ • RYŠÁNEK: BENEŠ MEZI MOSKVOU A WASHINGTONEM • KOLIK JE V CSSR STUDENTŮ BOHOSLOVÍ • Z DOPISŮ • REDAKCI DOŠLO • NAŠE POVÍDKA : BRATŘI MRŠTÍKOVÉ, ŠŤASTNÝ DEN ROČNÍK XIX • RIM • BŘEZEN 1967 [pageend1]MĚSÍČNÍK c y r i l o m e t o d ě j s k é l i g y p r o k u l t u r u a ž i v o t z v í r y • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALIA. • Řídí redakční kruh. • Předplatné na rok 1967 : V Itálii 1800 lir (podpůrné 2500 lir). Pro ostatní zemí 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvláší a třeba je platit předem. Předplácí se v Itálii : pošt. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn. NŽ 1967. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, .Švédská, Švýcarska) a z Maroka můžete poukázat přímo na pošt. úřadě 1800 Ur na : NOVÝ ŽIVOT - ACCADEMIA CRISTIANA, Roma, Via deUa Conciliazione 1. -' ItaUa. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J,), 114, Mount Street, LONDON, W. 1. — Francie : zasláním 15, — NF poštovní složenkou na adresu : Jaroslav Jáchym, 4, rue General Chappuis, Belfort; cc. 1724-81 Dijon. — Německo: zasláním 12 DM poštovní složenkou n a : Karl Fořt, Konto München (8000), Nr. 151283. — Austrálie: CML (Dr. Stanislav Hofírek), 519, Dryburgh Str., North Melbourne, Vic. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S. J.), 4605 West Broadway, Montréal 28, P. Qué. — USA : Rev. Jaroslav Tománek, VeseleyviUe, P. O. Grafton, No. Dakota. Vita Nuova. - Mensile. • Con approvazione ecclesiastica. • Aulorizzazione Tribunale Roma N. 3779 del 16-3-54. • Direttore respon- sabile: P. Vincenzo In s o l e r a S. J. novy život KARD. J. BERAN DUU D L. ilL iL M U L L lH lL U D L H U L l MIM lil A I Velmi důležitou kapitolou v životě bl. Anežky je právě tato," rozbírající její boj o řeholi Klářinu. Zasluhuje si proto, aby byla podrobněji vyložena. Byl to boj houževnatý, mnohaletý, důsledně vedený, boj i složitý. Není divu, že i vylíčení jeho je různě podáváno. Byl to problém historicko-právní, k jehož řešení by chtěl tento článek přispět. I. Jádro problému. Který z předních názorů našimi historiky zastávaných zdá se nejsprávnější ? 1. Václav Novotný ve svých dějinách (České dějiny I. díl, část 3, str. 685nn) tvrdí, že Anežka začátkem r. 1237 předložila papeži Řehořovi IX. žádost, aby pro její ženský klášter potvrdil zvláštní řeholi, kterou sama sestavila podle původních pravidel světcem Františkem Kláře vydaných, doplnivši je některými odstavci z řehole sv. Damiána, kdysi Honoriem III. potvrzených (1). 2. Jan K. Vyskočil (Život bl. Anežky, str. 223) se nad tvrzením Novotného pozastavuje, neboť prý ani Honorius III., ani jeho předchůdce Inocenc III. klariskám u sv. Damiána nic písemně nepotvrdili (Život str. 321, pozn. 314), a mimoto, jak je z odpovědi Řehoře IX. na (1) Bulou Honoria III. z 9.12.1219. Srov. Vo- točková : » Anežka Přemyslovna, str. 109, poznámka 58. žádost Anežčinu zřejmo, Anežka prý žádala za potvrzení původní řehole, kterou František odevzdal Kláře a jejím sestrám jako způsob života a jejíž opis dostala Anežka na jakémsi malém lístku z Assisi, pravděpodobně přímo od sv. Kláry. 3. Jiřina Votočková-Joachimová (Anežka Přemyslovna, kap. III. str. 41-66) správně vystihla, že Anežka teprve postupně vnikala do ducha sv. Františka (str. 47 nn), a také přesněji než Vyskočil charakterizuje snahy Anežčiny v jejím boji o schválení řehole minoritské (srov. str. 110, pozn. 59). Vytušila též dobře, že v tom boji stála za Anežkou Klára, která po nezdaru Anežčině sama vítězně boj dobojovala a též Anežku učinila účastnou svého vítězství. Pokud se týká Anežčina návrhu k schválení předkládané řehole, Votočková nerozhoduje, zda Anežka sama onen návrh vypracovala (str. 49), ani zda onen návrh byl přímo návrhem sv. Kláry (str. 60 a 116, pozn. 96). Ke svým postřehům v této otázce dospěla podivuhodným srovnáním (str. 114, pozn. 77) listin, jak jsou cele a úplně uvedeny v Bullarium Franci- scanorum. Poznamenává zcela odůvodněně, že posouzení listin podle stručného výtahu, pokud je citován v Regestech Bohemiae, nepostačí k vytvoření správných závěrů (srov. její pozn. 90 na str. H5). v ládro problému tedy záleží v tom, zda Anežka ve své žádosti o schválení řehole předložila návrh vypracovaný sv. Klárou na základě původní řehole 50 [pageend2]Františkovy, doplněný předpisy, jimiž se řídily sestry u sv. Damiána, anebo zda podala svůj návrh, který sestavila podle původních pravidel Františkem Kláře daných, doplnivši je některými pravidly formule hugolínské, pokud byly sv. Klárou přijaty. II. Řešení problému. Všimněme si, co o tom píší Vita I. Bol. a Legenda (budu užívat zkratky Ms). Dále co lze vyvodit z jiných pramenů. Konečně se pokusíme vysvětlit Anežčino jednání. A) Co píší o celém tom boji Vita I. Bol. a Ms. Přímo vlastně nic. Neboť hned potom, když vylíčily, jak se cvičila v pokoře, uvádějí, že dostala od sv. Kláry papežem Inocencem III. schválenou řeholi, kterou i pro pražský klášter potvrdil Alexandr IV. (Vita I. Bol., str. 511, č. 7 ; Ms str. 108), a po zmínce o marném úsilí kardinála Kajetána, aby zmírnila strohost v chudobě, popisují další ctnosti jejího řeholního života. Poněvadž potvrzení řehole za Alexandra IV. je datováno až k r. 1260, a bylo to vlastně už po boji, jenž skončil pro Anežku porážkou, nespadají tato udání přímo do této kapitoly, a bude o nich pojednáno zvlášť později. Nepřímo však můžeme přece něco z obou uvedených pramenů vyvodit: a) Teprve po příchodu bratří bosáků (Vita str. 510, č. 6 ; Ms str. 106) se Anežka dověděla něco určitého o sv. Kláře a o způsobu jejího řeholního života (2). V přehledu je zde vyjádřena podstata řeholního života, řeholních slibů, ale jen všeobecně, ne v přesné formulaci tří slibů řeholních, chudoby, čistoty a poslušnosti (3). Podle Legendy (Ms, str. 106) byla poučena od bratří bosáků, že uvedená řehole řádu sv. Kláry doporučuje podle znění svátého evangelia »všechno prodat a rozdat chudým a Kristu chudému sloužit v chudobě a pokoře «. To způsobilo, že se Anežka, ještě ve světě, zbavila vší nádhery a zevního lesku a žila prostě. Napodobovala v tom svou příbuznou, sv. Alžbětu Durynskou. Zdá se tedy, že bratří, kteří jako první ji uváděli na cestu františkánské dokonalosti, sami jí připomínali vedle příkladu sv. Kláry i příklad Alžbětin, a že Anežka zpočátku chtěla jen ve světě následovat Alžbětu. První také, co učinila, bylo, že podle vzoru Alžbětina založila špitál, jejž zasvětila sv. Františku. Vita I. Bol. (str. 510, č. 6) a Legenda (Ms str. 106) to zdůrazňují. b) Povzbuzována bratřími, kteří přicházeli z Assisi, ve svých předsevzetích, rozhodla se založit (2) Viz. Vita I. Bol., str. 510, č. 6 a Ms str. 106. (3) Sr. Votočková, str. 44. PRAHA. — Auežský klášter Na Františku. Kostel sv. Barbory v bývalém klášteře bl. Anežky Na Františku ; klášter založen r. 1234 a budován do konce 13. století. i klášter sester sv. Kláry. To se už krystalizovalo její rozhodnutí, že sama také vstoupí do kláštera. Dalšími učitelkami Anežčinými byly první sestry, které jí sv. Klára sama pro její klášter poslala (Vita I. Bol. str. 511, č. 6 ; Ms str. 107). Sestry pravděpodobně jí přinesly také první list sv. Kláry, jejž obdržela Anežka ještě před vstupem do kláštera (4). Z tohoto listu je patrno, žq právě chudoba, o níž sv. Klára v uvedeném listě tak povzbudivě psala, byla jednou z účinných pohnutek k jejímu rozhodnutí. Když pak sama přijala řeholní roucho, přijala též od sester assiských Františkova pravidla pro způsob života. V Praze vzniklo v tom smyslu opravdové »Assisi«. Není zjištěno, kdy Anežka vstoupila do kláštera, kdy se stala řeholnicí. Sliby však skládala až později (5). c) Pro Anežčin boj o řeholi bych považoval za velmi důležitou okolnost, že Anežka rozhodně odmítala každý pokus směřující k tomu, aby se stala představenou. Oba životopisy to zdůrazňují. Vita I. Bol. (str. 511, č. 7) to posuzuje jako ovoce, jež s milostí Boží přineslo její pokorné smýšlení, které měla o sobě. Píše: »Vždycky každému vynikajícími přednostnímu postavení unikala. « A Legenda má (Ms, str. 108) : » A proto po celou dobu svého (řeholního) života se představenství ve svém řádě uhýbala. « Oba autoři to souhlasně tvrdí ; byla tedy tato zpráva i v původních záznamech Na Františku, z nichž čerpali. Nebyla to tedy jen le- (4) Votočková, str. 47 a 110, pozn. 62. (5) Viz dále pozn. 15. 51 [pageend3]gendární příkrasa podle Legendy o sv. Kláře, která po tři roky odpírala přijmout jméno a úřad abatyše, a teprve z poslušnosti k sv. Františku se podjala vedení sester u Sv. Damiána (6). Uvidíme (viz poznámku 19), že k odmítání úřadu nevedla Anežku jedině skromnost a pokora, nýbrž velmi také i zevní okolnost, že název » abatyše « byl zaveden ve smyslu papežem vnucované nové řehole. B) Co lze vyvodit k řehní probíraného problému z jiných historických pramenů ? Je jisté, že Anežka, dcera královská, vychovaná v prostředí výstavných klášterů cisterciáckého v Třebnici a premonstrátského v Doksanech (7), když se začala obírat myšlenkou na založení kláštera, měla před očima podobnou výstavnost a nákladnost. Obětovala na jeho založení celé své věno, a i později ještě doplácela, čeho bylo třeba (8). Ze soudobých listin vysvítá, že ve svých snahách byla podporována matkou královnou Konstancií a bratrem Václavem (9). Onen špitál vystavěla v osadě sv. Haštala zase za pomoci své matky. Věnovala mu potřebné budovy a ošetřování nemocných svěřeno špitálnímu bratrstvu, jež bylo utvořeno podle vzoru jiných špitálních bratrstev v té době dosti hojných (10). Současně budovány i oba kláštery, ženský a mužský. Středem obou klášterů byl kostel zasvěcený sv. Salvátorovi (11). V ženském klášteře ubytováno oněch pět sester, které poslala sv. Klára z Assisi. Sv. Klára jistě poslala do nového štípení svého řádu sestry vyspělé již v řeholních dokonalostech, aby hned od počátku zavedly dobrého ducha (12). Anežka sledovala pozorně jejich (6) Viz Vita S. Clarae v Acta SS. Bol. Augustus 11, str. 757, č. 12. (7) Sr. Novotný 1-3, str. 268-277. Votočková, str. 34-36. (8) Věno Anežčino bylo 30 000 hřiven stříbra. Sr. Novotný 1-3, str. 562. (9) Sr. Novotný 1-3, str. 680, Votočková, str. 36. (10) Sr. Vyskočil, Život bl. Anežky, str. 154, 321 pozn. 309. Srov. i F. Meffert,» Caritas und Krankenwesen bis zum Ausgang des Mittelalters, 1917 «. (11) Sr. W. W. Tomek-Moker, » Klášter bl. Anežky v Praze«, Wien 1891. Vyskočil, Život, str. 106. Kostel sv. Salvátora jmenuje jak Vita I. Bol., 511, č. 6, tak Ms, 106. (12) Vyskočil, Život, 160 a 268 tvrdí, že s oněmi pěti italskými sestrami přišly i jiné, německé, z Tridentu a Ulmu. Neuvádí však doklady. Zdá se, že německé sestry přišly až později, ne současně se sestrami z Assisi. způsob života. Sama však dlela ještě mimo klášter. Podle vzoru Alžbětina se však cvičila v přísnosti a v denním umrtvování (13). Milostí Boží, která postupně pracovala v její duši, se konečně v ní probudila i touha připojit se k družině sester. Spolu ještě s jinými sedmi vznešenými dívkami přijala roucho sv. Kláry (14). Je sporné, kdy se stala Anežka řeholnicí (15). Na datu výslovně udávaném v Legendě (Ms 107), že to bylo »o svátcích svatodušních« — Vyskočil považuje toto datum za » bezpochyby nejsprávnější « (Život, str. 169) — bych přiliš nestavěl. Vita I. Bol. (str. 511, č. 6), věrněji reprodukující původní záznamy Na Františku, má »nedlouho potom«, to je nedlouho po příchodu prvních sester italských. Pokud se týká roku, kdy se tak stalo, rovněž nemáme úplnou jistotu. Řehořova listina z 30.8.1234 (Reg. Boh. I, str. 397, ě. 846), kterou byl klášter a špitál sv. Františka přijat do papežské ochrany, nepředpokládá nezbytně, že už Anežka byla řeholnicí. Druhý den nato, 31. srpna, vydal týž papež Řehoř novou bulu, kterou je tehdejší provinciál saské provincie minoritu, br. Jan (de Piano Carpi- nius) vyzván, aby Anežku ustanovil abatyší kláštera klarisek. To by ovšem mohlo být vykládáno ve smyslu, že už Anežka řeholnicí byla. Nicméně, jak později uvidíme, ono mimořádné seskupení čtyř papežských bul v době od 30.8 do 4.9. by mohlo nasvědčovat, že bylo jakési nebezpečí v prodlení a že bylo nutno co nejdříve zabránit možnosti, aby se Anežka nevyprostila z jakéhokoliv vlivů minorit- ského řádu. Proto ono právo bylo dáno provinciálovi pro futuro, i když ještě Anežka řeholnicí nebyla. To lze ovšem považovati již za první náznaky boje, v němž rozeznávám tři období : 1. Konflikt Anežčin s minority svatojakub- skými. (13) Vita I. Bol., str. 516, č. 6, Ms 106, 107. (14) Legenda (Ms 107) udává, že ještě před vstupem oněch sedmi dívek, které vstoupily do kláštera spolu s Anežkou, i jiných sedm tak učinilo. Vita Bol. I. o oněch prvních sedmi dívkách nic neví. Je tedy ona zpráva v Legendě » přikrášlena «. Možná, že také vznikla z nejistého a neurčitého ústního podání v klášteře udržovaného. V původních záznamech Na Františku tak psáno nebylo. Podobně o něco dále je zpráva, že podle příkladu Anežčina následovaly mnohé dívky nejen v Čechách, nýbrž i v Polsku a jinde. Kdežto Vita I. Bol. má jen » dívky « (» puellae «), Legenda přidává : » d í v k y a v d o v y « . (Srov., co píše Legenda v prologu (Ms 100-tna fol, 16 r, o svých » pramenech «). (15) Srov. k tomu Vyskočil : Život, 167-169. Votočková, 39 a pozn. 49 (str. 107, též pozn. 54, str. 108). Na datum Legendy (Ms), že to bylo » o svátcích svatodušních«, nevím, zda se lze úpině spolehnout. 52 [pageend4]2. Papež Řehoř IX, autoritativně zasahuje do tohoto boje. 3. Rozhodnutí papeže Inocence IV. Rozbor všech těchto tří bodů je velmi zajímavý a důležitý, ale prozatím mohu zde uveřejnit pouze bod první a ostatní uvedu jen v přehledu. Konflikt Anežčin s minority svatcjakubskými. První bratři, s kterými se Anežka seznámila, byli, jak už řečeno, »bosáci«. Vita I. Bol. (str. 511, č. 6) výslovně je nazývá » discalceati hcmines «. Tito » bosáci « také udržovali styk mezi ní a sv. Klárou. Po smrti Františkově (1226) se vytvořil v jeho řádě dvojí názor na výklad řehole. Jedni — radikálnější, tato část tvořila menšinu — nechtěli vůbec připustit volnější výklad řehole, protože měla býti na výslovné přání umírajícího Františka zachovávána do písmeny. Na generální řádové kapitule r. 1230 v Assisi však zvítězilo stanovisko mírnější strany. Papež Řehoř IX. bulou » Quo eleganti « z 28.9. téhož roku zbavil bratry závaznosti k tzv. »Závěti sv. Františka« a zavedl další uvolnění původní řehole (srov. Vyskočil, » Legenda« 37, pozn. 3). Neshody uvnitř řádu tím ovšem nebyly úplně odstraněny. Rozpor v názorech se udržoval dále a přenesl se i do klášterů klarisek. Jedním z nejhorlivějších stoupenců radikálního směru v řádu byl bratr Caesarius ze špýru, první františkánský provinciál v Německu. V jeho duchu byl pravděpodobně vychováván i Konrád z Wormsu, zpovědník Anežčin právě v době pro ni nejkritičtější. Kdo byl jejím duchovním vůdcem a rádcem před Konrádem, těžko zjistit. V soudobých listinách není zvláštní zmínka o mužském klášteře Anežčině (16). Až k r. 1341 je doložen kvardián Jindřich (Novotný 1-3,930 a v pozn. 3). Než i při tomto nedostatku zpráv o mužském klášteře pro nejstarší dobu můžeme předpokládat, že od začátku byli Na Františku (16) Je zajímavé, co Vyskočil píše v »Legendě« str. 90 v kap. X o ceně a významu Legendy. Legenda je psána způsobem středověkého schématu legendárního autorem řádu, který se mnoho nestaral o historii. Bylať to » přednost«, na niž si řád ještě ve století 17. mnoho zakládal a kterou v té době (1651-1655) zdůrazňuje generál řádu význačnými slovy takto : Inter eximias praerogativas quibus Pater coelestis luminum hanc insignivit religionem Minorum, eam prae ceteris recognoscimus, quod nescit publicare quae facit. (Byl to generál P. Petrus Manero.) Sv. František prý také poručil neuchovávat v archívu nic, ale vše ničit. řeholníci klonící se k přísnějšímu směru, jak bude později ukázáno. Bratří Na Františku nebylo mnoho. Byli tam proto, aby posloužili sestrám v duchovních i hmotných potřebách, jak to stanovil sv. František. Jejich počet čas od času doplňovali »nun- tii« (17), kteří přicházeli z Assisi. Kromě tohoto malého kláštera mužského přísnější observance, záhy se v Praze zmohl velký klášter minoritský u sv. Jakuba (podle Novotného 1-4, 932 přišli minorité k Sv. Jakubu kolem r. 1232; v tomtů klášteře vládl mírnější výklad Františkovy řehole — 18). Provinciál i kustos minoritského kláštera se ovšem snažili získat si vliv na klášter Na Františku. Podobně i špitál u Sv. Františka měl být pod jejich dozorem. Zdá se, že konvent Na Františku nebyl v té době ještě uznáván jako samostatná právní jednotka. A také až do roku 1517 generální ministr františkánského řádu byl volen jen z řad minoritů-konventuálů, kteří měli v řádě většinu. Majetek špitálu poměrně v krátké době značně vzrostl (srov. Votočková, str. 82-84, a příslušné poznámky) a měl povinnost přispívat na udržování kláštera klarisek, jehož majetek mu postoupila Anežka. Svatojakubský klášter usiloval, a celkem na to měl i právo, převzít na sebe onu povinnost vydržovat klarisky, a to mu bylo záminkou, že se snažil i získat dozor nad špitálem, jehož majetek by byl pak přešel ve vlastnictví minoritu. špitální bratrstvo naproti tomu (snad pod vlivem nových členů z řad českého panstva, jež také k vzrůstu špitálního majetku přispělo) pracovalo k tomu, aby si udrželo samostatnost a vymanilo se ze závislosti na minoritech. Proto usilovalo stát se samostatným řádem. A v tom úsilí bylo podporováno i Anežkou, která se také všemi prostředky (17) » Nuntii « : myslím, že toto slovo třeba zde vykládat v běžném smyslu » poslové«, a ne jako speciální kuriální termín místo »procuratores«. Tito » procuratores « byli přímo zástupci Apoštolské stolice (srov. Legenda 37, v pozn. 3 ze str. 36). Oni bratři, co přišli z Assisi do kláštera Anežčina, byli prostí poslové sv. Kláry. (18) V r. 1250 legalizoval Inocenc IV. tuto mírnější část v řádě sv. Františka už tím, že jim dal zvláštní jméno » Conventuales «, poněvadž na rozdíl od původních bratří, kteří žili v chatrčích a neměli ani vlastních klášterů k obývání, žili v konventech. V řádě měli většinu, a proto byl vždy generální ministr volen z konventuálů. V České provincii i provinciál. V r. 1517, když bratři přísnějšího směru (od r. 1368 v Itálii zvaní» observanti«) dosáhli většiny, vedení celého řádu přešlo do rukou ob- servantů, a Lev X. (1513-1521) bulou » Ite et vos « ze dne 29.5.1517 to potvrdil. Takže teď měl řád sv. Františka dvě větve : observanty a konventu ály. 53 [pageend5]snažila udržet si nezávislost na minoritech svato- jakubských. Když tedy měla žádat papeže Řehoře IX. 0 ochranu pro svůj klášter a špitál, přešla úplně minority, jejichž provinciál měl vlastně v té věci také rozhodovat, a žádost byla papeži podána jejím bratrem králem Václavem II. a pražským biskupem, jenž si k tomu získal předběžně souhlas kapituly. Opominutí provinciála minoritů a kláštera svatojakubského bylo ovšem považováno u papežské kurie za nedbání práv představených řádu. Svatojakubští minorité upozornili jistě generála řádu na úmysly Anežčiny. Srážka Anežčina s konventuály svatojakub- skými se stále přiostřovala. A třebaže Řehoř IX. z ohledů diplomatických se snažil udržet si přízeň bratra Anežčina krále Václava, přece, jak už bylo uvedeno, potřeboval i přízně mohutného tehdy řádu františkánského, a proto se hleděl vyhnout všemu, co by se zdálo namířeno proti řádovým zájmům (20). Schválením, právního majetkového spojení kláštera Anežčina se špitálem zhatil plány minoritů na získání dohledu na majetek kláštera Na Františku i špitálního bratrstva. Proto aby si je usmířil, spolu s protekění bulou pro Anežčin klášter a špitál vydal současně 25.7. 1235 i bulu » Religiosam vitam «, k níž připojil 1 své » Hugolínské instituce«, jimiž se měly řídit klarisky Na Františku a podle nichž klášter i se špitálem byly podřízeny mino ritům. Anežka byla zaskočena. Ve svých rozpacích se obrátila na sv. Kláru, a ta jí poslala odpověď; je mezi Zachovalými listy uváděna jako třetí, ale časově byla druhá. Ve své odpovědi sv. Klára Anežku jen utvrdila, aby se nevzdala v boji o chudobu naprostou. Proto Anežka začala nový pokus. Vypravila s doporučujícím listem krále Václava do (19) Vyskočil (Život, str. 168 nn) se snaží dokazovat, a to ze soudobých listin papežských, že Anežka úřad abatyše přijala, ale pak na úřad ten resignovala. Jak jsem uvedl, Vita I. Bol. i Legenda výslovně píší, že Anežka nikdy napřijala v klášteře úřad představené. Řehoř IX. listinou z 3.8. 1234 nařídil provinciálovi minoritů, aby Anežku ustanovil abatyší. A třebaže věděl jistě, že Anežka úřad ten nepřijala, »nevzal na vědomí« tento fakt, dělal, jako by o tom nic nevěděl, a psal jí jako abatyši. Srov. Novotný 1-3, str. 261 a pozn. 4, kde mluví o podobné » fikci « Inocence III. (20) Srov. Vyskočil, »Život«, str. 197-212 v kapitole » Bratr a sestra «. Votočková. str. 67-80. Říma převora špitálního bratrstva Alberta, koncem r. 1236 nebo začátkem 1237. Ten měl u kurie vyřídit tři důležité žádosti; dvě se týkaly špitálu a jedna schválení nové řehole Klářiny. Převor byl spokojen, protože ony žádosti, týkající se jeho špitálu, byly schváleny. Špitální bratrstvo bylo přeměněno na řád (14.4.1237) — ale stran schválení řehole ani r. 1238 se mu nepodařilo dosáhnout výsledku. Anežce přinesl novou bulu ze dne 11. května 1238 »Angelis gaudium et conversis«, kterou znovu byla zdůrazněna závaznost Hugolín- ských institucí pro klášter Na Františku. Jako v jiných klášterech klarisek, i Na Františku nastalo rozdvojení. Mezitím do kláštera vstoupilo několik sester z Německa, hlavně z Ulmu, a ty se podřídily vlivu svatojakubských minoritů. Anežka zůstala stranou a s ní i několik jí věrných. Když papež Řehoř IX. zemřel a nastoupil po něm Inocenc IV., Anežka učinila nový pokus. Poslala novou žádost. Odpověď Inocence IV. z 11. května 1238 byla však také záporná. Končila výzvou, aby se i Anežka podrobila jeho rozhodnutí, takže už, výslovně končil, » nebude mít touhu podobné věci znovu příště žádat «. V klášteřích klarisek, i mimo Itálii, nastal veliký zmatek. Většina jich se obracela na kurii se žádostí, aby nějak vše bylo urovnáno, a tu papež Inocenc IV. vydal dne 6. srpna novou bulu » Cum omnis religio «, podle níž v nové řeholi byla vynechána jakákoli zmínka o řeholi benediktinské a její závaznosti, a výslovně se píše, že nová řehole odpovídá řeholi sv. Františka, zejména vzhledem k slibům poslušnosti, chudoby a čistoty. Tato nová řehole měla být všude v klášteřích klarisek zachovávána. V nových byla sice zaváděna, ale ve starých ji bez výhrady přijaly jen některé. Druhým zamítnutím žádosti Anežčiny nebylo však ještě vše skoncováno. Sv. Klára v posledních letech svého žití se vzmužila, a po dlouhém vyjednávání papež Inocenc IV., dva dny před smrtí sv. Kláry, schválil řeholi tak, jak si přála, a tím potvrdil i naprostou povin-r nou chudobu řádu. Z Assisi bylo Anežce do Prahy oznámeno toto Klářino vítězství, a Anežka podala, zas bez vědomí minoritů, novou žádost, aby i pro klášter pražský byla nová Klářina řehole povolena. Papež Alexandr IV. ji příznivě vyřídil dne 4. května 1260. V této bule bylo výslovně schváleno, aby se o hmotné potřeby starali almužníci, a tím byl i vliv pražských minoritů na klášter Na Františku znemožněn. 54 [pageend6]FRANTIŠEK MACH KOMUNISMUS V DĚJINNÉ PERSPEKTIVĚ (K třicátému výročí encykliky Divini Redemptoris) Dnes se nám říká, že katolicismus a komunismus už nejsou proti sobě jako oheň a voda, že následkem aggiornamenta, kterým nyní oba procházejí, se počínají vzájemně chápat, že k sobě hledají cesty. A poukazuje se na to, že tyto cesty nejsou jen pomyslné, nýbrž velmi skutečné. Vysocí sovětští hodnostáři zavítali v poslední době do Říma a navštívili papeže ; vatikánští diplomaté podnikají časté výlety za železnou oponu, kde pilně vyjednávají s komunistickými vládami o různé módi vivendi; Jugoslávie si už se Svatým stolcem vyměnila stálé diplomatické zástupce a Polsko se uchází o totéž. Katolictví a bolševictví prý jsou na cestě k narovnání a možná i ke spolupráci. Zní to až neuvěřitelně a každý se k tomu může stavět, se zrakem upřeným do budoucna, podle svého individuálního založení bud jako optimista, nebo jako pesimista. Ani jednomu ani druhému však neuškodí, obrátí-li svůj zrak také do minulosti, aby z ní poznal, co komunismus byl a jak se vyvíjel jeho poměr ke katolictví. Tento pohled nazpět a nalezení jeho správné perspektivy usnadní papežská encyklika » o bezbožeckém komunismu «, známá jako encyklika Divini Redemptoris. Vyšla roku 1937 z pera papeže Pia XI. a na den 19. března letošního roku připadá třicáté výročí jejího vydání. Papež v ní úvodem nastiňuje vývoj komunistického hnutí a poukazuje na to, že s komunismem měl co dělat už roku 1846 jeho předchůdce Pius IX. v encyklice Qui pluribus. Vzpomíná tak doby dlouho před Leninem i Marxem, kdy se už vyskytovali jedinci, kteří se zabývali načrtáváním vidin lidské společnosti založené na rovnosti všech lidí, na rovných Podle pozdějších dokladů ona Klářina řehole se Na Františku udržela až do konce XIV. století. Pak nastalo uvolnění, zejména vzhledem k předpisům o chudobě, a když dekretem císaře Josefa II. dne 26. června 1782 byl klášter Na Františku v Praze zrušen, byl majetek jeho odhadnut na 200 000 zlatých. právech a povinnostech a na společném vlastnictví hospodářských prostředků. Různé jejich pomyslné soustavy byly označovány odedávna výrazem komunismus. Kvetly zejména v první polovině minulého století, kdy vzrůst průmyslu počal věštit značné sociální přeměny v lidské společnosti. Jak podivné a někdy i zábavné mohly jejich návrhy být, dosvědčuje příklad Francouze, který se jmenoval Fourier a psal knihy o sociálních reformách pravě v první polovině minulého století. Tento sociální myslitel se hrozil továren. Došel k závěru, že nejlepším řešením sociální otázky by byla organizace práce, v níž by se užitečné spojovalo co nejvíce s příjemným. Výsledkem bylo, že Fourier doporučoval zcela vážně, že průmyslová výroba by se neměla uskutečňovat v továrnách, nýbrž ve zvláštních hájích, kde by se dělníci v pracovních hodinách oddávali práci. Jeho soustava byla také jakýmsi druhem komunismu a našla přívržence, třebaže nikdy nevedla k ničemu vážnému. Brzy po Fourierovi se však vynořil Karel Marx se svou naukou o třídní nenávisti, o třídním boji, o revoluci proletariátu a o znárodnění výrobních prostředků. K tomu bylo přidáno zásadní odmítání náboženství, které Marx označoval za opium chudého lidu, neboť prý ho udržuje v chudobě a poslušnosti nadějí na blaženost na onom světě. Tento druh komunismu se brzy rozrostl v mocné hnutí a v druhé polovině minulého století počal boj o lidskou duši, který trvá dodnes. Encyklika Divini Redemptoris vzešla z podmínek, v kterých se svět nacházel v letech třicátých nynějšího století, kdy komunismus byl už po dvacet let zahnízděn v Rusku jako vládní soustava a uplatňoval svůj vliv v mnoha státech jiných. Ve dvou zemích byl v oné době na velmi útočném postupu a v obou těchto zemích narážel na katolictví jako největší překážku. Bylo to v Mexiku a ve Španělsku. V Mexiku tehdy vládl president Calles, který z antiklerikalismu a z boje proti církvi udělal hlavní náplň své dlouhé diktatury. Zašel tak daleko, že po několik let nebyl v celém mexickém státě žádný náboženský život, neboť 55 [pageend7]biskupové a kněží byli buďto v žalářích, anebo ve vyhnanství a kostely byly proměněny v garáže, biografy a požární stanice. President Calles sám komunistou nebyl, byl však s komunisty spolčen, a zbolševizované odborové organizace v Mexiku mu poskytovaly tak mocnou podporu, že se ideologicky staly hybnou silou jeho protináboženského boje. V polovině let třicátých, kdy tento boj v Mexiku vrcholil, vypukla občanská válka ve Španělsku. Vyvinula se brzy způsobem obdobným poměrům, které vládly v Mexiku. Španělští republikáni, kteří se v této válce obrátili proti katolické tradici země, nebyli ve své většině komunisty. Avšak komunisté, kteří mezi nimi byli, využili jejich proticírkevních sklonů, aby na sebe strhli vůdčí úlohu v divokém pronásledování katolické církve a náboženství. Výsledkem bylo, že deset biskupů a tisíce kněží a řeholníků bylo povražděno a katolíci v oblastech ovládaných republikány byli podrobeni krutému teroru. Na této činnosti se vydatně zúčastnila tak zvaná Mezinárodní brigáda, jejíž m nozí. členové dnes zaujímají vysoká vládní místa za železnou oponou. Taková byla situace o velikonocích roku 1937. Evropou tehdy procházela vlna sociálního nepokoje v různých obměnách — ve Francii na příklad v podobě neblahé » Lidové fronty « — avšak v oněch dvou starých katolických zemích, v Mexiku a ve Španělsku, se ukazovalo nejlépe, odkud vítr vane a co je myšlenkovým zdrojem sociálního vření, zejména v poměru k náboženství. V Mexiku a ve Španělsku komunisté odhodili masku úplně a ukazovali jak svou pravou tvář, tak i své metody. Proto tehdy sv. Otec promluvil k celému světu, aby pranýřoval komunistické nebezpečí a aby shrnul v encyklice Divini Redemp- toris katolický názor na komunismus jako nauku a jako politické hnutí. Pius XI. zdůrazňuje, že marxistický komunismus se setkal s odsouzením Sv. stolce od samých svých počátků. Již roku 1846, kdy rodící se marxismus se začal oddělovat od předchozích druhů romantického socialismu — jako byl socialismus Fourierův — svou obzvláštní podvratností a voláním po násilí, věnoval mu svou pozornost tehdejší papež Pius IX. Odsoudil ho jako nauku zavrženíhodnou v uvedené už encyklice Qui pluribus. O třicet let později, kdy se Marxovo učení už stalo programem povážlivě rostoucích politických stran v mnoha státech, papež Lev XIII. je zavrhl znovu v encyklice » Quod Apostolici muneris «, vydané roku 1878. Označil je za »smrtelný mor, který zákeřně nahlodává životně důležité orgány lidské společnosti a ohrožuje je rozkladem a zkázou «. K těmto dvěma odsouzením komunismu Svatou stolicí nebylo zapotřebí dodávat třetí. Pius XI. však k nim v encyklice Divini Redemptoris připojil povšechné exposé zla, které komunismus už napáchal na světě, jeho rozporů s učením katolické církve jakož i nástin prostředků, jimiž lze zhoubným účinkům komunismu čelit. Encyklika »Divini Redemptoris« se skládá ze tří d ílů ; v prvním papež ukazuje základní a nepřeklenutelné rozpory mezi katolictvím a komunismem ; v druhém staví před bludy marxismu křesťanské pojetí lidské společnosti, a v třetím se zabývá praktickými prostředky a metodami, jimiž by komunismus měl býti potírán. Y části první se sv. Otec zabývá především historickým a dialektickým materialismem, oblíbenými to předměty marxistické pavědy, které se už tolik let vtloukají do hlav české a slovenské mládeže. Sv. Otec ukazuje jejich klamavou nesmyslnost, tvrdí-li, že i lidská společnost je pouze zvláštním projevem hmoty, což prý pro ni vylučuje uznávání věčného Boha, rozdílu mezi tělem a duší a naděje na posmrtný život. Papež poté poukazuje na zhoubné účinky nauky o třídním boji a na praktické důsledky komunismu, je-li uveden v politickou skutečnost: oloupení člověka o základní lidská práva a svobody, degradaci manželství a rodiny a nastolení ateistické lidské společnosti. Kterak se mohlo stát, ptá se pak, že tento nehorázný blud, jímž komunismus je, se mohl rozrůst do tak znepokojivých měřítek a nalézt tolik přívrženců ? Odpověď na to musíme hledat, praví Pius XI., v mnohých důvodech sociální povahy, ve zlořádech liberalismu, ve světové hospodářské krizi třicátých let, v nezaměstnanosti, v obratné komunistické propagandě a v nedostatku účinné ideologické obrany proti ní. Po přehledu toho, co komunismus už napáchal v Rusku, v Mexiku a ve Španělsku, sv. Otec zdůrazňuje, že lidské dějiny dosud 56 [pageend8]ŽENA ZE SAMAŘÍ Jak vodou čirou na dno duh hleděl až zachvěla se lítostí a bázní. Džbán položila na zem ; tozšířené oči v tvář neznámého upřely se přímo, do nitra vlastního se odrazily v děsu, v hříchu nevědomosti a tápání. Pak sladká touha z hloubky vyplynula z těch temnot beztvarých a z viny kolotání, stříbrných pavučin se zachytila dlaní a druhou připjala k ní v plaché vděčnosti tam, kde se dotkly neznámého blaha v duchu pravdy čirou modlitbou. Na pokraji studně, u okruží, nad pramenem, který k srdci vzliná, divná předtucha ji jala v pokleknutí : * Jsi-li ty ten pravý, kterýž slově Kristus, který oznámí nám všechny věci, jimiž proroctví se naplní ?« » Já jsem. « Tichý hlas jí protknul jako šípem, srdce připjal k věčnu. » Povstaň, ženo, žízeň, která nás sem vedla, jen ve vodě živé najde utišení. Uhasí ji osud, kterým naplní se slova těch, kdož Boha oslavili. Nemám džberu, prázdné jsou mé ruce, avšak z vody živé tobě dám dnes piti. « Prosvětlena tíhou nové pravdy džbán tu zanechala v zmatku bezděčnosti, dlouhým pohledem v tvar svatosti se vpila, který navždy měl žár žízně uhasiti. A prchla k Samaří. Věra Stárková Akad. malíř VOKOLEK: Ježíš se žensu Samaritánkou. neviděly tak soustavnou a tak zásadní vzpouru proti jakémukoli druhu náboženství, jako je vzpoura komunistická. Její úspěchy však nemohou být trvalé. Přes všechen vzrůst komunismu ve světě Pius XI. nemá pochybnosti o jeho konečném osudu. Člověk nemůže, praví v odst. 34 encykliky, odvrhnout Boha a přirozené právo beztrestně. Jestliže část lidstva tak učiní, nečeká ji nic dobrého : klesne do zmatku, úpadku a degenerace, a žádný policejní tlak jejímu úpadku nezabrání, neboť terorem nelze zastavit mravní rozklad. Tato věštecká slova encykliky Divini Redemptoris nabývají zvláštní časovosti, čteme-li je ve světle dnešní situace v zemích za železnou oponou. V druhé části encykliky srovnává sv. Otec marxistické pojetí lidské společnosti s tím, čemu učí církev. Podle katolické nauky Bůh je skutečností, a to skutečností svrchovanou nad zemí a lidmi. Člověk od něho dostal nesmrtelnou duši, znamenité dary duševní a tělesné a nezadatelná lidská práva : právo na život a na zdraví, právo na zjednávání nutných životních potřeb, právo na sledování cílů, jež mu Bůh uložil, právo na sdružování a právo na vlastnění a užívání majetku. Manželství a rodina jsou institucemi božskými ; proto ten, kdo na ně sahá nebo jim upírá ochranu veřejné moci, jedná proti příkazu Božímu. Božskou institucí je také lidská společnost sama. Podle plánu Stvořitelova je lidská společnost přirozeným prostředkem, jehož každý občan může a musí používat k dosažení cílů sobě už určených. Proto je tu společnost pro člověka, a ne člověk pro společnost. Spo57 [pageend9]lečnost a jednotlivci musí vzájemně spolupracovat ; jednotlivec nemůže odvrhnout své povinnosti vůči společnosti, avšak ani lidská společnost a její vládcové nesmějí zbavit, člověka jeho lidských práv, jež dostal od Boha. V základních rysech vztahy mezi jednotlivcem a lidskou společností byly určeny Bohem samým; jestliže si tudíž komunismus osobuje moc nahradit tuto Boží úpravu svým stranickým programem, prodchnutým nenávistí a lidskými nepravostmi, dopouští se nejhorší nespravedlnosti. Pokud se týče práva zjednávat si nutné životní potřeby pro onu vrstvu obyvatelstva, které marxisté říkají proletariát, odkazuje Pius XI. na proslulou encykliku Lva XIII. Rerum novarum a na svoji vlastní encykliku Quadragesimo anno, které jsou obě věnovány této otázce. Konečně v části třetí se papež obrací k prostředkům, jimiž lze komunismu čelit a potírat ho. Nejlepším takovým prostředkem by mělo být zvroucnění katolického života jak soukromého, tak veřejného, prohloubením křesťanské lásky k bližnímu a sociální spravedlnosti. Sv. Otec tu ostře odsuzuje sobeckost některých zaměstnavatelů, avšak také připomíná zaměstnancům a dělnictvu, že i jim připadají povinnosti křesťanské lásky. Pokud jde o zlepšení podmínek dělnictva, poukazuje na dva stěžejní prostředky k zajištění sociálního řádu, vyložené v encyklice Quadragesitno anno, totiž rodinné mzdy a stavovské organizace. Dále zdůrazňuje, že katolický tisk by měl v boji proti komunismu hrát vedoucí úlohu. Měl by užívat přitažlivých prostředků, aby sociální nauka církve byla uváděna ve známost; měl by sledovat a neustále pranýřovat taktiku nepřítele ; a měl by vést v patrnosti vše, co už bylo vyzkoušeno, a běžně doporučovat účinné prostředky, jak čelit bolševické taktice, která je tak často úspěšná v získávání podpory nezkušených lidí dobré vůle. Závěrem - sv. Otec vykazuje všem ostatním činitelům katolické pospolitosti, kněžím, Katolické akci, veřejným korporacím, soukromým společnostem a státním orgánům jejich zvláštní úkoly v křížovém tažení proti nepřátelům Božího jména. Encyklika Divini Redemptoris vzbudila velký ohlas ve světě, a to nejen v prostředí katolickém. Zpřítomnila i všem jiným křestanským církvím hrozivá nebezpečí bezbožeckého bol- ševictví a jejich následky, jak se už projevily v Mexiku a ve Španělsku. V dlouhé řadě biskupských pastýřských listů se slova sv. Otce rozlétla celým světem. V Mexiku a ve Španělsku přispěla ke zpevnění katolických sil, kterým se skutečně podařilo zastavit komunistický nápor a zažehnat jeho ničivé účinky. I v samém Rusku znepokojila sovětské vládce. Krátce po jejím uveřejnění, roku 1937, rozpoutala moskevská vláda široce založenou protináboženskou kampaň po celém území Sovětského svazu, namířenou proti všem náboženským vyznáním, křesťanům, mohamedánům i židům. Vládcům Kremlu však nebylo dopřáno, aby v ní dosáhli rozhodné likvidace náboženského života na svém území. Roku 1938, kdy se v Evropě už jasně schylovalo ke druhé světové válce, byla kampaň zastavena, neboť na vládních místech převládla obava, že spory o náboženství by rozvrátily soudržnost ruského lidu pro případ, že by i Sovětský svaz měl být zapleten do nadcházející mezinárodní srážky. To se také skutečně stalo. Po druhé světové válce však bylo komunismu bohužel dovoleno rozrůst se do míry zeměpisně mnohem širší a obsáhnout řadu států s obyvatelstvem převážně katolickým. Mezi nimi byla i naše vlast. Tehdy došlo v těchto zemích ke všemu, co papež Pius XI. předvídal v encyklice »Divini Redemptoris«. Stát se stal tyranem, občané se stali otroky, byli oloupeni o lidská práva a svobody, byli zproletarizováni, byli uvrženi do režimu temna a nenávisti, jejich církve byly rozvráceny a proti jejich náboženství byla zahájena nepřetržitá kampaň státem vnucovaného bezvěrectví. Encyklika Divini Redemptoris byla psána v době, kdy Rusko bylo jedinou komunistickou zemí na světě. Byla proto zaměřena spíše do poměrů, kde bolše- victví bylo hnutím útočícím proti státní moci, nežli do poměrů, kde by státní moc sama byla komunistická. Co do praktických směrnic týkajících se postoje církve a katolíků vůči komunistům, kteří jsou v držení státní moci, byla encyklika Pia XI. od konce války doplněna řadou pokynů papeže následujícího, Pia XII. Všechny tyto projevy Říma tvoří jeden celek. Do něho zapadá také obecná klatba nad aktivními vyznavači a šiřiteli komunismu, která 58 [pageend10]sahá zpět do doby, kdy komunismus jako nauka a hnutí byl Sv. stolicí odsouzen. To se stalo už roku 1846, a proto když Vatikán roku 1949 formuloval tuto obecnou klatbu, činil tak pouze k tomu účelu, aby vymezil přesně její dosah, aby ujasnil kategorie činů, které klatbu při- vodují, a kategorie osob, na které dopadá. V řetězu papežských projevů, jimiž se Sv. stolice komunismem až dosud zabývala, náleží encyklika Divini Redemptoris mezi nejdůležitější. Zaujímá mezi nimi ústřední místo pokud jde o výklad věroučných pozic ; ty se od té doby ve svých základních pojmech nezměnily, i když církevní aggiornamenío a vatikánský sněm slevily ze strohých formulací jiných, podřadnějších bodů. Ani teze komunismu se nezměnily. Církev trvá a bude trvat na svém pojetí spravedlivé lidské společnosti budované podle plánu Božího, a komunismus trvá na svém vlastním pojetí lidské společnosti bez Boha a bez víry. Ti, kteří mají sklon k předbíhání vývoje a chtějí spatřovat v oficiálních tykadlech, jimiž se v poslední době katolicismus a komunismus oboustranně sondují, hned důkazy otupování ideologických hrotů vzájemných protikladů, by měli podřídit svůj optimismus staré a osvědčené radě festina leňte. Ve věcech tak zásadních, jako jsou rozpory mezi oběma těmito pojetími, mlýny dějin melou pomalu a nebylo by s podivem, kdyby až při dalším třicetiletém výročí encykliky Divini Redemptoris, roku 1997, viděli současníci zřetelněji, zda kompromis mezi katolicismem a komunismem je skutečně možný. L. RADIMSKÝ Do větrů touhy, jež staletí proudí z nesčetných duší, z krvavých nocí našeho [pólu k rovníku tvému, strhni má křídla! Březina, Větry od pólů Dr. Roger Garaudy, známý francouzský marxistický filosof a vedoucí komunistický straník, jezdil v prosinci minulého roku po Americe a vykládal, že marxismus a křesťanství jsou »dvě největší síly formující dnešní svět«, a že v zájmu míru je třeba, aby spolu o svých zásadách rozmlouvaly, protože jedna od druhé se může mnohému naučit. Přiznání, že křesťanství je jednou ze dvou nejmocnějších sil naší doby, překvapilo nikoliv nás, ale mnohé agnostiky, kteří nejsou zrovna komunisty. Především agnostiky české, i v kruzích exulantských. Je ostatně zajímavé, že to prohlašuje člen francouzského politbyra a že nejen odmítá stalinskou komunistickou dobu kultu, nýbrž že i s určitou úctou mluví o druhém vatikánském koncilu a jeho usneseních. I v nich se mluví o dialogu mezi věřícími a nevěrci, křesťané proti navrhovanému rozhovoru »mezi oběma největšími silami « sotva mohou co namítat. Chyba je jen ve skutečnosti, že dr. Garaudy mluví jinak ve svobodném světě, a jinak, když je za železnou oponou, kde komunisté jsou u moci. Když byl minulého května v Brně na-» mezinárodní« konferenci »Antika a dnešek «, která jednala i o důležitosti či nedůležitosti řečtiny a latiny, vyslovil se českému komunistickému reportéru nikoliv o potřebě dialogu mezi křesťanstvím a marxismem, nýbrž o tom, že — citoval-li ho novinář Svatopluk Slavík správně — na konferenci jde o kořeny marxismu u všech národů a o to, aby marxismus u nich zakořenil na všecky časy. Jinými slovy: v zemi ovládané komunismem rozhodně žádný rozhovor nezačal, o křesťanství jako o jedné ze dvou vedoucích sil dnešního světa nemluvil a vítězství marxistické filosofie pokládal za konečné tam, kde za touto filosofií stojí složitě organizovaná policejní moc. Podle filosofa Garaudyho, který je překládán do češtiny a jehož články se u nás uveřejňují, není již třeba žádného filosofického rozhovoru v zemi, kde o filosofických pravdách rozhodla Rudá armáda a kádrové posudky, ovlivněné domovnicemi. Je na nás, kteří křesťany jsme nebo — skromněji řečeno : bychom jimi chtěli být — abychom omyl dr. Garaudyho opravili a ve smyslu 59 [pageend11]usnesení druhého vatikánského sněmu vnesli rozhovor mezi» dvěma největšími silami « dnešní doby i za železnou oponu, a zejména do Československa. Nemyslíme, že v takovém rozhovoru nám budou chybět pádné argumenty. Y Československu dochází nyní k zajímavým proměnám, které různí lidé posuzují různě. Hospodářský bankrot například vede přímo k revizi komunistických hospodářských principů ve prospěch dříve zavrhovaných zásad manchestrovské školy, třeba zákona nabídky a poptávky (teď se tomuto starobylému zákonu říká »přirozené zbožní vztahy« !), někteří v tom vidí návrat i k soukromému vlastnictví jako předpokladu veškeré svobody. Uvažujíce takto, tito lidé myslí vlastně hodně marxisticky, neboť vidí v hospodářství základ a ve všem ostatním jen nadstavbu uspořádání společnosti. Jiní skládají naději do nějakých svobodných voleb a do zbožnění pojmu demokracie, zapomínajíce, že svobodné volby a demokracie předpokládají svobodného člověka, kterých je u nás málo. Třetí se radují, že se pomalu, ale jistě, rozšiřuje pole svobody věd a umění. K nim patřím i já, ale snažím se nezapomínat, že ani věda ani umění nedefinují celého člověka a netvoří jeho existenciální podstatu. I Masaryk napsal v České otázce, že » život státní a politický je jen skromnější část života duchovního «, nač tak mnozí jeho ctitelé často zapomínají. Důležitější než svoboda věd a umění je svoboda — člověka. Podstata lidské svobody není totiž ani vědecká, ani umělecká, ani politická, ani hospodářská, je to otázka metafysická, přesněji řečeno náboženská. Filosof Berdájev napsal, že svoboda není z tohoto světa, a náš F. X. Salda, jehož stoleté výročí narozenin v roce 1967 bychom měli vzpomenout, v III. ročníku svého Zápisníku napsal doslova: »Metafysické kas- tráctví je vlastní příčina naší bídy intelektuální. « Mají-li tito velcí lidé pravdu, pak žádná z proměn, která se na povrchu v Československu děje, není povahy trvalé, a nemáme zatím ještě důvody k radování. Naopak, pro křesťany dialog mezi dvěma vedoucími silami dnešní doby teprve začíná, a je na nás, jen na nás, aby skončil vítězně. Poučíme-li se i my z marxismu, pak vítězné křesťanství může být jen dokonalejší. Ve svém boji za obnovení křesťanství v Československu stojíme na pevné půdě. Můžeme právě poukazovat na to, že bez přijetí křesťanství v době Konstantina a Metoděje bychom se byli jako samostatný národ na nebezpečném místě ve střední Evropě neudrželi. Vždyť první věta napsaná v slovanském jazyku zněla » Na počátku bylo Slovo a Slovo bylo u Boha a Bůh byl Slovo «. Nejdůležitějším českým zásahem do evropských dějin bylo pokřestění Polska a Uherska svátým Vojtěchem. Bez účasti duchovních bychom se byli koncem osmnáctého století neprobudili ze svého letargického spánku. Palacký ve svém Úvodu o dějinách českých napsal: »Jen tam, kde ušlechtilejší částka člověka vládne nad oborem činnosti pouze zvířecí, kde život lidský touhou po ideách a bohovosti nabývá významu vyššího ...jen tam díti se mohou skutkové, které připomínat potomstvu i milo a vhodno je. « Jak by naše kultura vypadala bez křesťanství ? Měla by česká hudba neduchovní vliv na Bacha a Handla ? Proč právě varhanická škola Bohuslava Černohorského tak hluboce zasáhla do dějin hudby ? Proč právě Dvořákova Stahat mater a Janáčkova Glagolská mše patří k největším skvostům naší i světové hudby ? Proč Mistr vyšebrodský a Mistr třeboňského oltáře na naší půdě vytvořili ve výtvarném umění to nejvyšší, co se u nás vytvořilo ? Proč jezuité, čeští jezuité, nesli naše vzdělání do celého světa ? Proč Jan z Nepomuku je patronem mexické university ? A co česká literatura ? Od staročeských chorálů a legend až k Březinovi, Durychovi a Zahradníčkovi line se nepřetržitý proud křesťanského ducha, kterým jsme se živili v dobách dobrých i zlých a který nedal zahynout nám a nedá zahynout budoucím. Co může proti tomu všemu v dialogu postavit marxismus ? Ač už je také sto let stár a skoro dvacet let neomezeně u nás vládne ? Co může postavit kromě hospodářského bankrotu, obecného znemravnění a ze- šedivění života ? I stalinista Jan Petrmichl ve svém komunistickém pamfletu Patnáct let české literatury musel přiznat, že český »básník v sobě nese dál jako otevřený hrob nedořešené dilemma mezi sladkostí života a hrůzou z konce«. Kdo z komunistů může tvrdit, že toto nedořešené existencialistické dilemma vyřeší ? A nevyřeší-li, není zahájený dialog mezi 60 [pageend12]křesťanstvím a komunismem vlastně již vítězně skončen ? Dialog mezi » dvěma největšími silami dnešního světa« skutečně naštěstí pro nás a na neštěstí pro dr. Garaudyho již v Československu zahájen byl — samozřejmě často proti vůli komunistů a bez jejich dobré vůle. Byl zahájen v literatuře, která se zas začíná stávat českou literaturou. Y lednových Proměnách Pavel Zelivan píše o Holanově básnické sbírce Bolest, která je projevem vítězícího křesťanství. Holan není sám, je mnoho jiných a další přijdou. Je-li pravda, jak tvrdí Garaudy, že dvě velké síly formují dnešní svět, pak je také pravda, že vzrůst komunistického marxismu v nějakém národě je v přímém poměru k odpadnutí mas JINDŘICH STŘEDA H LAV NI III. Smilstvo. Nikdo neřekne o tomhle hříchu, že by neměl v dnešní době významu ! Je-li který příkaz Bible, od něhož se dnešní svět plně odpoutal, je to věru výzva svátého Pavla : » ... všeliká nečistota nebuď ani jmenována mezi vámi, jak se sluší na svaté. « Všeliká nečistota je nepřetržitě jmenována, vypisována, zobrazována a promýšlena mezi námi, jak se sluší na čuňata. Je-li však zřejmý význam necudnosti, přece musíme rozeznávat dvojí stránku věci: tu osobní čili soukromou, a tu naprosto a přespříliš a nesnesitelně veřejnou. Je v tom zajisté určitý rozdíl, ne nedůležitý. Rozdíl mezi hříchem všech dob a hříchem dneška. Nepotřebujeme dokazovat, že co se rozkoše týče, vždy byla naše vůle nakloněna ke zlému : to dokazují slova Bible, spisy Otců, výzvy kazatelů všech staletí. A každý usoudí po svém, co bylo horší: doba našich dědů se zděděným křesťanským nerozlučným manželstvím a s připuštěnou, ba křiklavou, či jak se říkalo vykřičenou prostitucí — anebo dnešek, se snadným a stále snazším rozvodem. Vždy, pravím, podléhal člověk pudům a vášním, které ho strhují ke smilstvu. To ví církev, a proto jednak doporučuje všechny prostředky proti vrozenému tomuto pokušení, jednak jakkoli vysoko od náboženských a tedy nepragmatických pravd. Komu se dnešní poměry v Československu líbí, musí tomuto odpadnutí tleskat. Komu se nelíbí, ten musí zahájit dialog mezi křesťanstvím a marxismem, ne dialog o filosofickou prestiž, nýbrž o duši národa. Po morálním i hospodářském krachu marxismu u nás, máme všecky trumfy v rukou, a jsme neschopní, nebudeme-li umět je položit na stůl. V dialogu o duši nevítězí vždycky ten, kdo má v rukou politickou a hospodářskou moc. Duch prochází i zavřenými dveřmi. A je první povinností našeho vlasteneckého exilu, z hlubin našich dějin a ve jménu všech našich velkých předků rozdmychat větry od pólů, větry velkých jistot, které by zas učily českého člověka smyslu života na této zemi. cení čistotu, přece vedle hříchů proti čistotě za těžší pokládá hříchy proti lásce, proti spravedlnosti, proti víře, která je mravnosti základem. Ale dnešku jsou vlastní takové hříchy proti čistotě, které u svých pachatelů zhola neplynou z přirozené náklonnosti. Jsou to hříchy zcela jiné — a tyto sociálně významné novotné hříchy chceme jmenovat. Je to především hřích, který je stran nečistoty » hřích cizí «, jak tomu katechismus říká : podporování nečistoty u druhého. Děje se za účelem zištným; sám hříšník tedy čistotu uráží, ale slouží hamižnosti — hlavnímu hříchu lakomství, o němž jsme mluvili onehdy. Nemusíme se o tomto druhu výdělečné nečistoty šířit; ona na nás kouká ze všech koutů ulice, ze všech časopisů, ze všech možných kněh — řve na nás ze všech » masových sdělovacích prostředků «. Jen mimochodem chceme zde znovu — jak jsme příležitostně už učinili — protestovat proti nejapné obhajobě určitého neslušného umění. To bílé (nebo i černé) zboží, které v zábavním podniku nebo ve filmovém ateliéru je vystavováno nahé, žije prý zcela slušně; kdepak nějaká rozkoš, vždyť chudačky otrokyně, chci říci umělkyně, tak těžce pracují, že jim na to času nezbývá, a ostatně je policejně nebo samým podnikem HŘÍCHY V D N E Š N Í M SVETE 61 [pageend13]zakázáno na ně sahat. Jako by šlo o hrušky nebo klobásy v krámě. Nechrne tyto hlouposti a mluvme o tom, že tato » záplava sexu « už zneklidnila lidi od katolického kazatelství hodně vzdálené ; to proto, že z ní, jakožto z typického hlavního hříchu, plynou všemožná zla a především rozličné nervové zhroucení lidí takto otravovaných. A tím se dostáváme ke druhému nepřirozenému hříchu proti čistotě — ke hříchu v oblasti ducha, tedy ke hříchu proti Duchu svátému. Mluvíme o zpohlavnění určitého dnešního umění. Jak víme z Bible i ze zkušenosti, duchovní hřích je horší nežli tělesný. Punčochář, který svůj šmejd doporučuje plakátem s deseticentimetrovým proužkem nahých stehen nad těmi punčochami, není dobroděj národa ; ale vejde do království nebeského o mnoho snadněji nežli divadelní autor, který se pyšní, že donutil veřejnost strpět na jevišti předvedení dosud nebývalého, nevídaného hnusu. O této módě víme všichni, a snadno bychom vzpomenuli na honosné názvy směrů, k nimž se tito výka- lopisci hlásí. ’ A hned už také víme, co připomíná Chesterton, ten věštecký velikán, ve svém » Nesmrtelném člověku «, když mluví o zániku starověkého pohanství. Chesterton zajisté odpovídá na námitky umělecky založených lidí (jako byl náš Machar, a 10 000 jiných), proč prý odříkavé křesťanství muselo potlačit krásy milovné, přirozené, smyslné náboženství Řeků. Proto, říká Chesterton, že dáte-li přirozené smyslnosti naprostou volnost, zvrhne se v nepřirozenou smyslnost, která nakonec zabije smyslný požitek ; zprvu jste páchal nemravnost, tropil zlo kvůli smyslovému požitku, nakonec trpíte hrůzy tělesné a duševní, jen abyste páchal zlo. Zlo se stane cílem ; a prvním stupněm k tomu samoúčelnému zlu je ovšem právě ten postoj, který má radost z urážky, jakou jeho odporné umělecké výrobky působí přirozeným citům diváků. Nemáme chuti ani práva, zde se o všem tom nechutenství rozpisovat. Připomeneme jenom jedno. Ne bez určitého oprávnění říkají zástupci totalitních států, že i ten jejich » velký zvěřinec « (kde matka je odměněna za to, že mláďata vrhla, ale nemá práva snad je vychovat) ještě je přibližně lidský ve srovnání s kulturou, jež divadelním jednáním dává jakožto pozadí stěnu veřejného záchodu. Háček arci je v tom, že sama totalita je také nepřirozená, a tudíž pekelným spojenectvím hlavních hříchů vede zase ke zvrácenosti; stačí pouhý odkaz na určitou stránku nacistických koncentráků. Zdá se ostatně, jako by právě tento hlavní hřích byl stižen kletbou zvláště těsného spojení s hlavními hříchy druhými. Není sporu, že pýcha je doprovodným hříchem a ostatně zčásti pohnutkou toho zhýralce, který svého mocenského nebo majetkového postavení užívá, aby měl žen více nežli poddaný; dokazuje sobě a jemu, že je více než on. (» Umřel pak boháč, a pohřben jest v pekle «, líčí Písmo důsledky.) Kterak hamižnost je pohnutkou podpory tomuto hříchu, už jsme řekli. Závist u chudého — který si musí hýření odepřít a a nadto se bojí, že mu mocipán manželku nebo dceru svede — ovšem že je smilstvem mocných a blahobytných rozjitřena; ti se pak diví, nastanou-li důsledky i politické. Než o důsledcích závisti příště ! Dnes musíme promluvit o významu nestřídmosti. Je dnešním problémem, a to problémem například u amerických vysokoškoláků již velmi drásavým, že si lidé omamnými prostředky ničí tělesné i duševní zdraví, aby prudčeji vychutnávali rozkoš. Ostatně je toto neřádstvo známo i v Evropě a dokonce ve vznešených kruzích věčného města Říma ... A co se hněvu týče : přirozený hněv arci že nemá s rozkoší nic společného — je pravým jejím opakem. Ale hněv nepřirozený — rozkoš nepřirozená ... ? Podívejte se na pouliční Stánky s lacinými, barvitými románky. Kde najdete růžová děvčátka, s hlavičkou ponořenou do kytičky růží, jaká dráždila smyslnost našich strýčků za dob Vlasty Javořické ? Uvidíte děvče s vytřeštěnýma očima, protože gangster se je chystá kudlou rozpárat; děvče s ústy k výkřiku rozevřenými, protože prostorový letec je mučí elektrickým proudem.. tohle je smyslnost našeho století ! A tohle, dodejme, strpí policie, a diví se pak, že školní mládež i tyto náměty populárního tisku se snaží uskutečnit se stejnou učelivostí, s níž naši dědové si brali ze » Švandy dudáka « nebo »Zlaté Prahy« popudy k amatérskému divadelnictví či turistickým vzestupům na Koko- řín ... Konečně poslední v tradiční řadě hlavních hříchů — lenost; o té věděli už pohan62 [pageend14]ští mravokárci, že je pařeništěm nemravnosti. Vývoj je věru neusvědčil z omylu ; kdykoli společnost vytvořila bezpracnou třídu, vrhla se ta střemhlav do nemravnosti, jaká tedy vyznačovala dvorní šlechtu ve Versaillích i hej- sky — synky činžákových bohatců za panování buržoazie. Kruh zahalečů se dnešním vývojem naštěstí scvrkl — ale místo starých přišli noví, stejně hnusní. Vždy pak je smilstvo výrazem zásadního opovržení člověkem, lidskou přirozeností. Církev dobře ví, jak čistota souvisí s úctou k lidské podstatě vlastní i bližního. Není to vůbec náhoda, že v naší době nemravnosti a krutosti církev vyhlásila závazné učení o nanebevzetí neposkrvněné panny, Bohoro- dičky Marie. Zatímco dnešní romanopisci se zálibou líčí výjevy, kdy jejich hrdinové s hrdinkami nejdříve zvracejí a potom se milují (nebo také nejdřív se milují a pak zvracejí, což je za daných okolností vlastně snáze pochopitelné), církev slávu panenského těla hlásá všemi chva- lořečmi biblického básnictví. Mnoho se mluví o humanismu, a právě bezbožníci se toho slova rádi dovolávají. Ale vlastní záruka lidské důstojnosti a oslava lidské přirozenosti je přece v těch slovech ambrosiánského chvalozpěvu, jimiž vzýváme Boha Syna : » Ty, chtě vžiti na se člověčenství k jeho vysvobození, neštítil ses panenského života ! « A proto je některým lidem mariánská úcta tak nepochopitelná a nesympatická. Akad. malíř VOKOLEK. — Církev u nohou svého Zakladatele a Spasitele. Z otevřeného boku řinou se jí proudy milostí. POLSKO. — Napětí mezi církví a státem zdá se povolilo : dvakrát zasedala smíšená komise, skládající se ze zástupců vlády a episkopátu, aby jednala o sporných otázkách. Třebas o výsledku je zachováváno mlčení, důkazem zlepšení vztahů je, že po víc jak roku mohl některý z biskupů jet do Říma ; byl to vratislavský mons. Komínek. V měsíci lednu zemřeli poměrně náhle tři biskupové, pravděpodobně vysílením po námahách uplynulého jubilejního roku, kdy biskupové pokud mohli se společně účastnili slavností. Zmínky zasluhuje mons. Michael Klepacz z Lodže ; on vedl polský episkopát v těžkých letech 1953-1956, kdy primas kard. Wyszyňski byl internován. VIETNAM. — V lednu navštívila severní Vietnam církevní delegace v Čele s pastorem Martinem Niemollerem, jako zástupcem evangelické charitativní organizace ; s ním jel též gen. tajemník německé Charity mons. Georg. Hilssler a sekretář Světové rady míru Walter Diehl za německý Červený kříž. Předmětem jednání bylo především, zda by bylo možné, aby německé církevní kruhy mohly postavit v sev. Vietnamu nemocnici nebo jinak pomoci trpícím. Setkali se též s presidentem Ho Či Minem; mons. Hůssler pravil po návratě, že by byl rád navázal styky s katolíky, ale že mu to nebylo možné, protože program byl příliš přeplněn. Fatima v PORTUGALSKU si letos připomíná 50. výročí slavných zjevení Panny Marie třem dětem. K prvnímu zjevení došlo 13. května 1917. Jubilejní rok začne právě ve výroční den. Je už ohlášeno mnoho poutí za všech částí světa. Účast na závěrečných oslavách 13. května 1968 přislíbil belgický kard. Josef Cardijn. KOLUMBIE pořádá v srpnu r. 1968 světový eucharistický sjezd na heslo » Eucharistie - svazek lásky «. Přípravný výbor začal vydávat informační věstník » 68 «, který bude referovat o tom, jak přípravy pokračují. Vláda republiky PERU uspořádá během tohoto roku vzpomínkové slavnosti ke cti sv. Razeny Limské — sestry III, řádu sv. Dominika — která zemřela před 350 lety, ve věku 31 let Na všech oficiálních listinách je zvláštní nápis » Rok sv. Růženy Limské «. Blahopřejeme k jmeninám všem našim čtenářům Josefům, a mezi nimi zvlášť čtenáři a přispěvateli kard. Josefu Beranovi, Ad multos annos! 63 [pageend15]Naše povídka ALOIS A VILÉM MRŠTÍKOVI S T A S T N Y D E N Podvečer svátého Josefa. Od fary večerním tichem rozlily se první lahodné zvuky známé jakési písně. To ha- brůvští muzikanti před farou seskupeni v kolečko hráli papežskou hymnu. » Hunem — vehrávajó panu falářovi ! « letěl kolem Tománků kluk a hlava mu hořela. » Moravo, Moravo, Moravičko milá — « teskně tratilo se v korunách stromů po hymně papežské — a když muzikanti hráli pak ještě » Moravan jsem, to má je vlast — « zahrálo zas cosi v okně malé farky — co tam vždycky nebývá. Z okna vyložen poslouchal tam stařičký kněz a — Bůh ví proč — tahle píseň vždycky jej rozplakala — Bledý měsíc ozářil stmělý kraj. Pojednou zas tak sladce rozechvěly se nástroje a k světlému nebi s bouřlivým vzletem rozlehly se zvuky slavně velké — srdce i mysl vždy uchvacující a duše všech jako nezkrotným přívalem s sebou odnášející písně » Kde domov můj «. — Jak byla krásná prostičká ta píseň — za večera prosyceného vlahou jara a snivého nocí ! — Dohráli. Vyšla frajle Tóni a poděkovala za velebníčka. Ale chudičkou farou dlouho ještě do noci bloudily tichoučkým tichem jakési ohlasy všech písní, které tu hráli — a už skoro před usnutím ještě naposledy šumělo hudbou jako v po- losnách : Kde domov můj, kde domov můj ? Bujará orlice pestrá, lva bílého věrná sestra, své perutě rozpíná, na svou slávu vzpomíná. V nové jarní kráse vzkvétá zem moravská, domov můj, zem moravská, domov můj. Na den sv. Josefa. Sv. Josef přichází prý na led s pantokem. To snad v horách, neboť v Habrůvce už dávno neměl co rozbíjet. Přesto však teprv sv. Josef do údolí v náručí přinesl jaro v celé jeho svěžesti a nadějné síle. — K ránu sice napadl jemný poprašek zpozdilého sněhu, ale — kdež v hodině byl ! Sluníčko břitkým a ohnivým úhozem zničilo vmžiku jemné jeho pápeří, a jen něco málo bělavých skvrnek zbylo v za- modralém stínu. V kostele dvěma dlouhými řadami stojí svátečně oděné děti. Chlapci vpravo jak vojenská šňůra, děvčata vlevo — pestrého kvítí pás — a vesele a radostně zpívají obě ta pole píseň na počest sv. Josefa duchovnímu svému pastýři. Z habrůvských Josefů doma neb v poli nezbyl snad ani jediný. Všichni byli v kostele — i Josef Mareček, který už přede mší pil a pít bude i po ní zas až do večera tmavého. Tam zas Josef Kunz s hlavou šedivou a v ohromný šál zamuchlanou bradou bedlivě brejlí svými okuláry a nakřáplým hlasem ke cti a chvále svého patrona zpívá tak nadšeně, že ho žena potají musela dubnout loktem, aby se vzpamatoval a nenaparoval se lidem pro smích. —- Po lavicích roztroušeni byli i obzvláštní ctitelé »důstojného pána falářa« — ta- báčník Hofmann, starý Stéskal a kostelní hospodáři : Filípek s Ryšánkem; radními zastoupen byl obecní výbor — sestřičky, žebráci, hajní, fořt — nescházela ani rodina hraběcí. Velebníčkův svátek ! Frajle Tóni ani pomodlit se řádně nemohla, všechna rozčepýřená, rozčilena tou chvílí v roce jedinou. Konečně bylo po mši svaté. Špalírem od kostela až po faru staví se děti pod holé lípy a dychtivě se ohlížejí k brance fary, kdy že se přece z temné síně vyvalí ohromný koš s čerstvě pečenými rohlíky, jež každoročně k svému svátku pro mladou Habrůvku až v Borové péci dává velebný pán. A hle, tu velebníček v nejkrásnější své klerice s bezpočetnými, hedvábím obšitými, od brady až dolů k zemi se hrnoucími knoflíky, pohazuje pláštěm na rameni, milý a sladký v tváři — droboučkým krokem bere se k svému hnízdu, kde už v brance s gratulací čeká pan rechtor a deputace školní mládeže. » Tak — tak — tak — děkuju — děkuju — svátý pokoj a mír a lásku — Jen Pán Bůh dej, zdraví dej — ó zdraví ! Tak, tak — děkuju srdečně a přeju vám rovněž--------- « A velebníček dal se do pláče, stoje nad ma64 [pageend16]lým Ferdou, který v ráně do jeho vzlyku spouští naučené svoje přání. Odsekal to rázně jako opravdový člen mužského světa. Pak Anyška Stéskalova hláskem klinkavým jak křiklavý zvoneček přednesla duchovnímu pastýři »všech dítek školních přání nejvroucnější«. » Tak, tak — jen budte hodní a poslouchejte a pilně chodte do kostela a do školy — « děkoval velebníček a v malých dlaních dětí ocitly se bílé dvacetníky. A vtom už Anča vlekla velký, prádelní koš a z koše kolem pod všecky nosy rozlévala se nevyrovnatelná vůně čerstvě pečených rohlíků. » Haž sline se chuťó sbírajó «. — Ta pochoutka ! A čtvrtek k tomu ! Už druhý koš nese Anča, a s třetím zas do kláštera »kotólá« se jak špalek tlustá a hranatá Viktorka. To zas pro ty malé v » děckárně «. K poděkování přišly i ženy s nemluvňaty na zádech i v náručí. I těm dostalo se po rohlíčku. »Pozadnik« Julius jedno děcko na lokti, druhé za sebou a třetí vedle sebe také tu stál jak na mostě svátý a také bral. I zámožný sedlák Prudek přišel se svým tříletým Vavřínkem, ne z lakoty snad, ale »ta húcta !« Není o ten rohlík — ale o ten mls » od pana falářa ! « Bezzubými dásničkami žmoulí maličcí, ostré zoubky do bílého těsta zarývají větší, po dro- bínku ulamují a dlouho jak kočky chutnají mlsná děvčata. A tu na skleničku snídaně s velebníčkem do fary ubírá se rechtor sám. Gratulanti už se hrnou. Za celou rodinu tiskne velebníčkovi ruku pan hrabě, svou »innigste Gratulation« v starém, vojenském svém plášti přednesl vetchý tabáčník a hned po tabáčníkovi vchází panský hospodář a se zahradníkem fořt. — Sestřičky se starostou a radními si »to « odbyli už v sakristii. Tam žehnali a blahořečili i žebráci a chudí obce, odnášejíce si chudinské své podíly. Teprv k desáté si velebníček oddechl a pomazlen láskou všech svých farníků, povznesen vědomím nevšedního dne — mohl si konečně po dobré snídani zapálit vyschlý, dobrý doutník, jehož stem na něho pamatoval kanovník Jozífek rok co rok. Uvelebil se oslavenec v lenošku zalitou proudy rozkošného slunečního světla a hověl si v ránu. Krásně a teploučko bylo jako v máji. Měkoučké ještě paprsky nebe příjemně velebníčk; polehtávaly pod bradou, hladily něžně zarů- žovělou jeho pleť a svítily, svítily tak, že si velebníčka vylákaly dokonce i ven v celou záplavu, celý jiskřivý požár, pod nejsilnější pramen svého nekonečného záření, jako by věděly, co to má starý pán za vzácný den. A osmašedesáté své jmeniny slavící Jozífek s nejkrásnějším úsměvem starého a šťastného, protože spravedlivého člověka — pokuřoval a pofukoval, chodě po chodníčku zahrádky sem i tam a mazle se na slunci, s rozkoší vnímal vzdálený křik dětí a odkudsi z pole doléhající sem nářek skřivanů. Ty děti ! Ty děti ! Rohlíkem nasyceny, snad všecky z celé Habrůvky sběhly se za Stéskalovu stodolu na místo bosýma nohama už zdeptané jak mlat. Sem sluníčko vždy posílá svou nejpříjemnější zář. Prostor hemží se dětskou drobotinou jak poletujícími mouchami. Nikde klidu, nikde smutku — všude veselí a radost jedna. Boty a střevíce nechaly doma, a kdo je měl, ten je zul, neznaje většího požitku z jara než bosky jak srnec vzepnout se a měkce dopadnout na zem. Veselé vrabčí oči rozehraných dětí planou, jen se míhají nahé nožky ve vzduchů,' křídlí se ruce, v obratných zvratech svíjejí se těla — jen křídla všem chyběla — ale lítaly i bez nich. Děvčata v pestrých svých sukničkách u protější stodoly hrají si zas na »husu«. Také tam bývalo nejtepleji. V kolečku stojí — písničku zpívají. A sotva písnička dozněla, sotva » Líšenka« dojednala, co za husu dá a prodavačka rozhodla: »Teda si ju chyť! « —jako když střelí, rozlítlo se to všecko na všecky strany jak stehlíků houf; sukýnky plápolají, bosé nožky ledva se dotýkají v letu udupané zeminy a ruce v povětří — tváře v ohni — ze zdivočilých očí zrovna srŠí vznětlivé jiskry náruživé hry. Zas se sběhly — Líšenka dovedla chycenou husu. » Nyní budeš Líšenkó ty .« »Nyní ! Nyní ! Co pak seš paničko, že říkáš ,nyní’ ? Přeci se říká včil, a ne ,nyní’ ! « » Tož včilkaj bodeš Líšenkó te. « A tak jaro se sv. Josefem vešlo v luh i ves. Z knihy » Rok na vsi« 65 [pageend17]rozhledy PRESIDENT SSSR U PAPEŽE Deset dní trvala návštěva předsedy presidia Nej- vyššího sovětu SSSR Nikolaje Podgorného v Římě ; pětkrát za ty dny vybuchly v Římě bomby : začalo to v ústředí italské komunistické strany a skončilo v kostele sv. Pia X. To jisté kruhy daly najevo svou nespokojenost, že představiteli marxistického státu otevřela své brány jak Itálie, která ještě nezná osud některých svých nezvěstných vojáků v Rusku z druhé světové války, tak i Vatikán ; marxismus přece s krajní krutostí dodnes vystupje proti věřícím katolické církve. Ještě jedny kruhy nebyly s návštěvou ve Vatikáne spokojeny : Z Albánie a Číny volali do světa své nadávky proti zrádcům marxismu, kteří upevňují novou svátou trojici : Sovětské Rusko-americký imperialismus-papežství. Audience Podgorného u papeže nebyla ohlášena předem; přesto se 30. ledna shromáždilo na náměstí sv. Petra několik set lidí (kolik z nich bylo tajných policistů ?), aby spíše ze zvědavosti než ze zájmu Podgorného pozdravili, až pojede k bráně vedoucí do Vatikánu. Zůstal uvnitř skoro tři hodiny. V černém obleku s -odznakem hrdiny Sovětského svazu vkročil do soukromé knihovny papežovy, provázen sovětským velvyslancem v Itálii, Rýžovém, vyslaneckým radou a svým tlumočníkem ; ze zdravotních důvodů nepřišel první zástupce ministra zahraničí Kuzněcov (v novinách ale psali, ževuž odpoledne si zcela zdráv prohlížel římské obchody). Za Svatou stolici byli přítomni rozhovoru spolu s papežem státní tajemník kard. Cicognani, sekretář kongregace pro východní církev mons. Brini a pod- tajemník kongregace pro mimořádné církevní záležitosti mons. Casaroli. Tlumočníkem sv. Otce byl náš krajan jesuita P. Josef Olšr, donedávna rektor koleje Rusika. Po skončení rozhovoru, který trval přes hodinu, byli sv. Otci představeny další osobnosti z doprovodu presidenta Podgorného. Na důkaz své zvláštní úcty a lásky k ruskému národu Pavel VI. daroval Podgornému reprodukci tzv. Atlantického kodexu Leonarda da Vinciho, sbírku 1750 článků a kreseb o inženýrských metodách v hydraulice a vojenství. Z bytu sv. Otce se Pod- gornyj odebral do Sixtinská kaple, zhlédl též některé sály Vatikánských muzeí, obrazárnu a nakonec sestoupil i do baziliky sv. Petra — z bezpečnostních důvodů už tři hodiny předtím byla uzavřena návštěvníkům, třebas se to jindy při » soukromých návštěvách « nedělá. Z krátké oficiální zprávy jsme se dověděli, že při soukromém rozhovoru se mluvilo především o dvou věcech : o upevnění spravedlivého míru mezi národy a rozvoji lepších vzájemných vztahů, ale též o otázkách týkajících se náboženského života a přítomnosti katolické církve na území Sovětského svazu. Podgornyj asi s uznáním bral na vědomí činnost sv. Otce za mír (třebas prý nezakrýval nevoli nad přílišným, zájmem o vietnamskou otázku, nad nabádáním, aby obě strany poněkud ustoupily, a nad malým nátlakem na Mesiánské USA); jak jinak kdysi mluvil Stalin o přínosu papeže k míru, kolik že může dát divizí na stranu spojenců ... Méně příjemným byl ale pro Podgorného rozhovor o náboženské svobodě a o situaci, ve které stále musí žít v Sovětském svazu katolíci — není divu, že na začátku rozhovoru pro jistotu požádal kteréhosi z papežských komořích o cigarety, aby zmenšil svou nervozitu ; cigarety mu nabídl sám Pavel VI., a tak, máme-li věřit novinářům, poprvé od let papeže Pia X. se v papežském bytě nesl k nebi modrý kouř z cigarety — a to z úst sovětského předáka. Důležitost, kterou Vatikán přikládal tomuto druhému předmětu rozhovoru, byla zdůrazněna přítomností mons. Briniho, do jehož pravomoci patří péče o katolíky východního obřadu — a ti po r. 1944 byli násilně převedeni na celém území Sov. svazu, v Rumunsku a Československu do pravoslavné církve. Právě v den návštěvy Podgorného ve Vatikáně uveřejnila Vatikánská tisková služba několik podrobností o stycích mezi Svatou stolicí a Sovětským svazem. S carským Ruskem měla Svatá stolice diplomatické styky : v Římě býval ruský vyslanec, ale v Moskvě stálý diplomatický zástupce nebyl; jen několik měsíců před Říjnovou revolucí odevzdal Benediktu XV. své pověřovací listiny poslední ruský diplomatický zástupce. Revoluce tyto styky přerušila. Několikrát byly učiněny pokusy, rázu polooficiálního, o přiblížení, ale nikdy nevedly ke konkrétním výsledkům, tak např. prostřednictvím ap. nuncia v Polsku mons. Rattiho, pozdějšího Pia XI., nebo biskupa mons. von de Roppa se hledělo zlepšit situaci katolíků v porevolučních letech. V březnu 1919 státní tajemník kard. Gasparri telegramem adresovaným lidovému komisaři pro zahraniční záležitosti Čičerinovi žádal svobodu náboženství pro všechny věřící bez rozdílu. V květnu 1922 za konference Nejvyšší spojenecké rady mons. Pizzardo, tehdy substitut státního sekretariátu (hodnost odpovídající ministru vnitra) se setkal v Janově s Čičerinem a memorandem žádal náboženskou svobodu v Sovětském svazu, svobodné vykonávání bohoslužeb a navrácení církevního majetku. Čičerin potvrdil, že memorandum přijal a že je odeslal do Moskvy. Od července 1922 dlela na území Sovětského svazu papežská pomocná mise, která měla čistě charitativní ráz, pomoci obyvatelstvu stiženému suchem a hladem —• Svatá stolice přijala podmínku, že členové mise nebudou vykonávat za svého pobytu v Rusku žádný apoštolát. Po dvou letech mise musela opustit Sovětský svaz. Bez konkrétních výsledků zůstala i návštěva, kterou r. 1924 u apoštolského nuncia v Berlíně mons. Pa- celliho, pozdějšího Pia XII., vykonal sovětský ministr zahraničí Litvínov. Odpovědí na nezištnou pomoc Svaté stolice a na volání papežů Benedikta XV. a Pia XI. ve prospěch trpících zůstávalo nepřátelství a nelítostné pronásledování. Už r. 1925 byla v celém Rusku katolická hierarchie úplně likvidována. 66 [pageend18]R. 1926 odjel do Ruska mons. D’Herbigny a tajně konsekroval několik biskupů ; konsekrace byla odhalena a biskupové uvězněni. Za katolickou církví se snesla skutečná železná opona. R. 1934 Pius XI. založil Papežskou komisi pro Rusko ; r. 1937 uveřejnil encykliku Divini Redemptoris, kterou znovu odsoudil bezbožecký komunismus. R. 1952 Pius XII. vydal encykliku k biskupům katolických východních církví a v ní vyjádřil svou bolest nad utlačeným katolickým životem v Sovětském svazu, ale též naději, že se situace zlepší. To už bylo po druhé světové válce, jejímž následkem se uvnitř sféry zájmů Sov. svazu octly nové země a nová katolická biskupství v baltských zemích, ve východním Polsku, na Podkarpatské Rusi, v Rumunsku a Bulharsku. Církev vých. obřadu byla úplně likvidována, svou věrnost Římu věřící zpečetili utrpením ve vězení a někteří i násilnou smrtí, např. mukačevský biskup mons. Teodor Romža. Jen několik set metrů od papežského paláce bydlí v exilu svědek a hrdina této křížové cesty, lvovský metropolita kard. Josef Slipyj ; prý okna jeho bytu byla v době audience zatažena a kard. Slipyj klečel v kapli. —■ Pronásledování nebyli ušetřeni ani biskupové latinští. Na celém území Sov. svazu mohou vykonávat dnes biskupský úřad jen dva biskupové : mons. Matu- laitis Labukas na Litvě (je tam sedm biskupství) a mons. Josef Vajvods spravuje obě diecéze lotyšské. Bez biskupů jsou Bělorusko, Ukrajina a celé Rusko a Sibiř s osmi diecézemi (Mohilev, Kamenec, Minsk, Tiraspol, Žitomír, Mukačevo, Vladivostok a Lvov, který dřív měl ordináře latinského, ukrajinského a arménského). Naprosto tedy neodpovídají pravdě slova komentátora sovětské kanceláře ANP Ardatovského, jako by v životě katolické církve v Sov. svazu nebyly žádné komplikace, že až na ČSSR otázka neobsazených biskupství byla vyřešena. K prvním stykům mezi Svatou stolicí a Sovětským svazem došlo už za Pia XII. : apoštolskému nunciovi v Itálii bylo odevdzáno sovětské memorandum o míru. Styky pokračovaly za pontifikátu Jana XXIII. Mezi Moskvou a Vatikánem došlo k výměně listů k vánocům r. 1961 a 1962 a pak u příležitosti odevzdání Balzanovy ceny papeži Janovi; Jan XXIII. přijal Chruščovova zetě Ad- žubeje a jeho choť Radu 7. března 1963. Z Moskvy přišel do Vatikánu list účasti za dnů nemoci papeže Jana a při jeho smrti. Janův nástupce Pavel Ví. se setkal se sovětským ministrem Gromykem za návštěvy paláce SN v Novém Yorku a 27. dubna 1966 Gromyko, jako první představitel Sovětského svazu, vstoupil na půdu Vatikánu a do papežského paláce, a tak připravil cestu Podgornému. Třeba říci, že v Kremlu jedny kruhy přikládaly návštěvě ve Vatikánu velký politický význam ; fotografie Podgorného s papežem prý zlepší obraz, který na Západě stále ještě mají mnozí o Sovětském svazu, dá se jí využít k snadnějšímu rozhovoru se západními politiky a pomůže se marxistickým pracovníkům na Západě, jimž jejich partneři stále předhazují neutěšenou situaci katolíků ve vlasti PLZEŇSKÁ Z kotliny nade čtyřmi řekami strmí štíhlá ta věš ; provází uprostřed cest. Do města. Šedavý opar Škodovky znělkami komínů povynes do světa chválu černého města. Homolka kývá k Radyni v lesích, její čtverboká věž sloužila strážným hradem Karlovi. Sad Lochotín chrání stínem v lesích ; na lukách hučí jez pod mlýnem, kde zrna v běl zprachoví. Sbírka » Městě slunce « F. C. Štěrba marxismu. Druhým kruhům, které existují bezpochyby také v Rusku, nejenom v Číně a Albánii, byla audience kapitulací ; kompromisem asi byla kratičká čtyřřádková zpráva, kterou moskevská Pravda referovala o návštěvě ; také český rozhlas z Moskvy se spokojil s jednořádkovou zprávičkou. Více pozornosti věnovali audienci v pražském rozhlase, kde v agentuře Mikrofora věděli, o čem všem se bude jednat : mírové řešení vietnamské války, sjednocení Německa, hranice na Odře a Nise, odzbrojení a vztahy mezi SSSR a Vatikánem, o nichž prý mluvil při své návštěvě už Gromyko. 0 možnosti výměny osobních zástupců se mluvilo 1 mezi západními novináři — naznačovala by to přítomnost mons. Casaroliho při rozhovoru. LD přinesla o audienci dost obšírnou zprávu na první stránce, s fotografiemi Podgorného a papeže, a následující den uveřejnila dokonce "fotografii celé skupiny i s naším P. Olšrem (který není jmenován). — Také podle soukromých zpráv měli v ČSSR o audienci Podgorného u papeže velký zájem ; komunisté svou dialektikou hleděli audienci vysvětlit změněnou politickou situací, a katolíkům návštěva dodala mysli a naděje ; při audienci se na ně nezapomnělo, a co víc : byl to Podgorný, který do Vatikánu šel, znamená to, že se katolíci nyní už nemusí jen bránit: jsou zde, a druhá strana si to začíná uvědomovat. Petr Ovečka ODKAZ PRELÁTA CINKÁ S bolestí jsem četl v tomto časopise oznámení úmrtí preláta dr. Františka Cinká, býv. prorektora a profesora Palackého university v Olomouci (>£ 3. IX. 1966) a o jeho královském pohřbu v rodných Mostkovicích a pak na Velehradě (NŽ 1966, str. 211). Od roku 1921 dr. Činek byl spirituálem olomouckého semináře a vychoval tisíce věrných kněží. I já s mnohými v exilu se pokládáme za člena » cin- kovské cyrilometodějské rodiny «. Dovoluji si načrtnout několik vzpomínek na našeho duchovního otce, jehož celý život by měl býti každému katolickému knězi pobídkou a příkladem. 67 [pageend19]Poznal jsem preláta Cinká dost pozdě. Až po druhé světové válce, když jsem se vrátil se západní armádou do vlasti v květnu r. 1945. V listopadu jsem odložil uniformu a vstoupil jsem do olomouckého semináře. Tam mě vítal profesor Činek. V Olomouci jsem pobyl jen krátce, protože jsem měl už téměř hotová studia ve Francii. Z dlouhé řady olomouckých profesorů: Matocha (pozdější arcibiskup), Vašica, Tomášek, Šuránek, Col, Kleveta ..., nejvíce mě zaujal a přímo nadchl profesor Činek. V semináři bylo asi sto dvacet bohoslovců a mnozí začínali podruhé, neboť za války museli nastoupit práci v Německu. Po válce Činek nebyl spirituálem, ale jako profesor dogmatiky bydlel v semináři. Jeho pokoj byl často »obléhán « boho- slovci, abychom hledali u něho duchovní světlo, posilu i požehnání. Často při rekreacích, hlavně po obědě, přišel mezi nás. Nebál se nás, kouřil občas fajfku a otevřeně jsme s ním hovořili o různých problémech. Mezi námi nebylo zdi, nehovořil s námi » svrchu «, cize, ale bratrsky kněžsky. Činek se neho- nosil tituly a hodnostmi, s každým jednal skromně a otevřeně. Bůh ho neušetřil utrpení a snad jen zázrakem se vrátil z koncentráku. Gestapo ho zatklo poprvé 1. září 1939 v semináři pro jeho náboženskonárodní činnost. S jedenácti olomouckými kněžími byl odvezen do sběrného tábora ve Štěpánově. Po několika měsících nucené práce byl propuštěn. Vrátil se do semináře, ale 17.11.1942 ještě s třemi představenými semináře byl znovu zatčen a nastala jeho křížová cesta : vězení v Olomouci, pak odjezd 4.VI.1942 do Briegu, do Ambergu, konečně trvale do trestného tábora u solných dolů u Wallbecku. R. 1945 americká armáda ho tam našla polomrtvého. Činek nikdy nemluvil o svém těžkém utrpení, přecházel tuto kapitolu a jen říkal: » Trpěli jsme jako kněží. Považovali jsme to za příkaz svědomí, abychom se opřeli násilí páchanému na našem národě. Konali jsme svou kněžskou povinnost. « Utrpení snášel v duchu nadpřirozené víry, naděje a lásky, jak dokazují jeho dopisy z vězení bratru Bedřichovi, rolníku v Domamyslicích : »... Běží mi jen o splnění vůle Boží. Té se oddávám i stran Vás všech bez výhrad. Děj se ve všem a se vším jen a jen vůle Boží ! A co Bůh činí, je jedině dobře. Jinak všechen ostatní zájem pro mne vlastně neexistuje. Jsem hotov všecko obětovat za spásu duší... poroučím Vás všechny do Boží ochrany. « Káznice ani koncentrák ho nezlomily. I v trestném tábože byl optimistou, své utrpení obětoval za lid Boží na Moravě, a ke konci války, když se zdálo, že se neuzdraví, vzkázal přes duchovního správce tábora do semináře : »Kdybych měl zde zemřít, obětuji všechno své utrpení i svůj život za kněžský dorost arcidiecéze Metodějovy.« Bůh ho zachránil a Činek se šťastně vrátil do vlasti. Msgre Šuránek popisuje okamžik návratu ve Sborníku k šedesátým narozeninám Dra Fr. Cinká (1948): »Bylo to 6. července 1945, téměř po půlnoci, když vjelo tiše auto na dvůr kapitulního děkanství, kde jsme měli tehdy seminář. Čekali jsme na ně. Uvedli jsme vytouženého přítele bohoslovců do kaple sv. Anny, kde padl na kolena před oltářem. Zazpívali jsme spontánně » Bože, chválíme tebe, Pane moc tvou velebíme «. Přivítali jsme ho několika větami v hlubokém dojetí. A on stejně dojat nám odpovídal. Stál oblečen v šedý šat, darovaný Američany, s vázankou na krku, jako laik, z jehož nitra vyšlehl však známý a vřelý plamen kněžského srdce. A tehdy prohlásil: » Byl jsem zachráněn zásahem Božím. Nepatřím už vůbec sobě. Ty dny, hodiny, popřípadě léta, která mi Pán Bůh dá, patří výlučně jemu a vám, kněžskému dorostu diecéze sv. Metoděje. « Propukli jsme v nadšené » Bože, cos ráčil před tisíci roky rozžati otcům světlo víry pravé, jenžto jsi řídil apoštolů kroky z východu k naši Moravěnce drahé« ... a Šuránek dodává: » Bůh řídil kroky tohoto muže, aby jej opět postavil v pravý čas na pravé místo. « Když jsme ho potkávali při přednáškách, při rekreaci nebo soukromě v jeho pracovně koncem 1945 a později, vždy zářil nadpřirozeným jasem víry v Boha, lásky k bližnímu a nadšením pro církev. Brzo po návratu z lágru znovu se vrhl do práce. Přednášel dogmatiku na fakultě, psal články, kázal a hledal podporu k obnovení staroslavné katolické university v Olomouci, nejdůležitějšího kulturního střediska po Karlově universitě. Dalo to Cinkovi mnoho práce, ale křisitelské dílo se mu podařilo. Viděli jsme ho vyčerpaného vyjednáváním. Často po příjezdu z Prahy, kde vyjednával s vládou, a hlavně s ministrem školství Nejedlým, jsme se ho vyptávali, jak pokračuje jeho úsilí a jak pochodil u »rudého dědy «. Obnovení katolické university se všemi fakultami v Olomouci byla myšlenka Sušilova, později ji převzali arcibiskupové T. Kohn, Stojan a pak Činek. Tímto vědeckým střediskem chtěli podepřít ná- boženskovědecký rozvoj Moravy a obnovit vědeckou tradici cyrilometodějskou. Bůh požehnal jeho snaze a 21. února 1946 byla obnovená olomoucká universita uzákoněna a její budovatel Činek jmenován prorektorem. Morava byla šťastná, neboť dostala druhou universitu ; nebyla katolická, ale ministerstvo školství slíbilo arcibiskupu Prečanovi širokou spolupráci s církví a jmenovalo arcibiskupa protektorem university. (Arcibiskupství darovalo universitě několik budov, knihovnu a větší částku.) Činek si v duchu přál, aby byla pojmenována po svátém Cyrilu a Metoději; věděl však, že vláda Národní fronty ani veřejnost nejsou na to připraveny. Universita byla nazvána na počest moravského rodáka Františka Palackého a cyrilometodějský přívlastek zůstal jen fakultě bohoslovecké. Jak asi Cinkovi bylo za pět let po slavnostním otevření university r. 1946, na které přijel ministerský předseda s chotí a několik ministrů a při němž slibovali spolupráci, svobodu a úctu ! Bohoslovecká fakulta byla zavřena a Cinék bez rozpaků poslán do penze. (Na oslavách 400. výročí založení olomoucké university otci jezuity v únoru 1966 bylo vzpomenuto Cinkových zásluh o její vzkříšení; její delegace ho provázela na poslední cestě.) Cinkův odkaz národu i církvi je idea cyrilome- 68 [pageend20]todějská, naše nejhlubší a nejslavnější kulturní tradice a poklad. V celém svém dění se Činek vracel k cyrilometodějskému programu, který byl tvořivě obrácen do budoucna. Činek budoval, byl to muž činu, bojoval v předních řadách církve u nás. Navazoval na tradice, které nám pomáhaly stavět vlast i stát. Hlavně po první světové válce neúnavně psal a jezdil po schůzích po celé Moravě, ba i do Prahy, aby odvrátil hrozící nebezpečí odpadu. Léta náboženského boje zachytil literárně v knize » K náboženské otázce v prvních letech naší samostatnosti 1918-1925 «. Právem mohl napsat P. Zlámal k Cinkově pohřbu ocenění jeho přitažlivé osobnosti : »Dějinnou zásluhou Cinkovou zůstane, že cyrilometodějskou ideu dovedl uchopit a ve správnou chvíli postavit jako obranný val proti náporu rozkladných vln, jež i Moravu zaplavily po r. 1918. Po boku Stojana a s jeho pověřením se postavil na obranu cyrilometodějské víry a zpevnil tak hráz odolnosti oslabenou a protrhanou již na mnoha místech. Tato bytostně domácí, národní a slovanská idea vskutku vzpružila mysl u kněžstva i lidu. V dobách všeobecné bezradnosti a ustrašenosti dodávala cyrilometodějská myšlenka jejímu hlasateli obdivuhodné statečnosti. « Zůstaňme věrni tomuto odkazu preláta Cinká a každý na svém místě i společně připravujme obnovu národa i církve ve své vlasti. Velehrad cyrilometodějský, Stojanův a Cinkův, nesmí být komunisty proměněn v ateistické muzeum. A. Bernáček »BUJNÝ OŘ JE MLUVA NAŠE« ale ne vždycky » ušlechtilé úrody« — abychom pokračovali ve verších Čelakovského. A právě nad některými slovy, ne »ušlechtile urozenými«, se chceme trochu zamyslit. Spisovatelé a řečníci si někdy v dobré vůli vypůjčují obraty z církevního slovníku. Jistě, může to mít svůj účin. Vzpomeňme, co tím např. získala poezie Březinova. Má to ovšem zase tu nevýhodu, že ony náboženské termíny v literárním díle nás mohou zmást, a my pak připisujeme autorovi něco, co v jeho knize možná není. Utíkáme se v onom případě k známému školskému: co básník chtěl říci. Stačí zde uvést katolický výklad Březinových básní, který uveřejňoval r. 1896 Sigismund BouŠka v časopise tzv. Katolické moderny »Nový život« a s kterým Otokar Březina nesouhlasil. Píše 15. listopadu 1896 v dopise Anně Pammrové: »Nepovídám, že studium děl starých literatur a mystických děl středověkých ... proběhlo mou duší bez významu : ale má mystika vychází z výsledků exaktních věd a dívala se do pyšných idealistních perspektiv školy Kantovy. Netajil jsem se p. B.(ouškovi), že mé dílo ... dotýká se jen esoterických fundamentů náboženství a nic dál. Věřícím v jeho smyslu nejsem.« Horší už je, když se ustáleným křesťanským názvům dává úplně jiný obsah, jak to třeba soustavně dělali nacisté. Tak slova zjevení, věřit, nesmrtelnost, EPIŠTOLY Proč vplétáí v sladkou vlasů tmu Červený plamen rubínů Nač, ach, nač skvělou růži rtů chceš kráSlit barvou rumělky ? Proč jen chceS hrdlo svítící Stříbrným květem lilie Zdobiti zlatým provazem Spleteným v květy rybízu ? Proč chceí své čelo průsvitné Třpytné jak luna v křišťálu Poprášit stínem pudru proč ? Vždyť je to všechno zbytečné Jediným skvostem ozdob se: Skromností! Jako v kouzelně Modravém přítmí pohádky šlehnutí proutku rozjasníš Svou krásu ženo věř mi věř Ještě se nikde na světě Skvost větší ceny nenašel A nikdy nikdy nenajde 1 Tim 2, 9 F.K. dědičný hřích, kříž, pokora, milost zněla stejně v ústech národního socialisty a křesťana, i když každý pod tím myslil něco jiného. A kolikrát se Hitler dovolával Prozřetelnosti ! Už tehdy se proti tomu ohradil Pius XI. v encyklice » S palčivou starostí«: »Zvlášť bdělé oko mějte, ctihodní bratři, aby se základní náboženské pojmy neolupovaly o svůj podstatný obsah a nedával se jim význam jiný, světský.« V posledních letech jsme však svědky toho, že se houfně užívá některých výrazů z církevního názvosloví, a nejen že se jim přikládá docela jiný význam, ale spojují se nadto s hanlivým přídechem. Tento název pak — i s tím pejorativním zabarvením — přejímají hlavně novináři a po nich, jako by se nechumelilo, i docela vážní spisovatelé. A stálým opakováním takového církevního názvu, s hanlivým přízvukem, padá chtěj nechtěj stín i na původní slovo a jeho prvotní význam, v našem případě náboženský. Hlavně od té doby, co se ve zlém rozešly Čína a Rusko, začal mluvit Chrušěov o čínském dogmatismu. A od toho času se to slovo a názvy od něho odvozené namnoze papouškují bez přemýšlení. Nikdo nechce být dogmatik, protože se dogmatismus v řeči soudruhů i nesoudruhů stal symbolem a označením pro strnulé, školometské lpění na naukách, které mohou být vykládány také jinak čili dialekticky. A když někdo z nás mluví potom třeba o dogmatických zásadách v teologii, posluchači nepoučení (nebo málo poučení) se dívají na takové důkazy spatra — právě proto, že u nich dogmatický znamená totéž co ustrnulý na liteře a zpátečnický. Abychom však byli spravedliví i k Chruščovovi, je třeba říci, že termíny dogmatik, dogmatický v 69 [pageend21]hanlivém smyslu nerazil on. Ta slova s pejorativním nádechem už tu byla ; on při svém klání a bojování proti Albáncům a Číňanům jen z nich vytvořil slogan. V naší literatuře totiž už dlouho předtím ty výrazy nacházíme, i když jsou omezeny na úzký kruh odborný, noviny se jich tehdy ještě nezmocnily. Stačí nahlédnout do Příručního slovníku jazyka českého (I, 456-457 — díl publikovaný mezi roky 1935-1937). Pro výraz dogma a od něho odvozená slova (všecko v druhotném smyslu hanlivém) uvádí citáty z Ferdinanda Peroutky, Viktora Dýka, Arne Nováka, Pavla Durdíka, Jiřího Karáska a z časopisu Česká politika. F. X. Salda užívá názvu dog- matikář, kde už i koncovkou naznačuje pejorativní zabarvení toho slova. Co dělat, aby se ten zmatek dále nešířil na škodu přesnosti v myšlení i mluvení a na újmu náboženských pojmů ? Odpověď může být jen jedna : neužívat slov dogmatik, dogmatismus, dogmatický v chruščovovském smyslu, který těm výrazům bere všecek původní obsah a nadto ještě jim podkládá hanlivý přídech. A náhrada za ta slova ? Místo dogmatismus klaďme v mimocírkevním významu nauková strnulost. Zdá-li se vám tento název dlouhý, pište a říkejte doktrinářství, a místo marxistického dogmatik, dogmatický užívejte doktrinář, doktri- nářský. Někdy v souvislosti ovšem stačí a je účinnější samo strnulost a strnulý. Ještě se vraťme k tomu, co jsme řekli na začátku o vypůjčování obratů z náboženského slovníku v dobré vůli a bez hanlivého nádechu. A zde bychom měli prosbu k našim lidem od péra, aby se k tomuto prostředku utíkali střídmě a s taktem. Mohli bychom vypočítat dost dlouhou řadu slov z oblasti čistě církevní, která se stala ve slovníku některých našich autorů pouze nezávaznou dubletou pro podobný výraz světský. Jen namátkou vybíráme z exilního tisku několik ukázek. — Gottwaldův dopis byl pro komunisty evangelium. Stalin dal k tomu své požehnáni. I ateisté mají své krédo. Básník, posvěcený očistnou bolestí, dosáhl vykoupení své duše a rozhřešeni od svých vin. Jisté biologické funkce se nazývají posvátné, dokonce se píše o ortodoxních komunistech, srdce je kaplička lásky, brankář při kopané hlídal (nebo dokonce : ostříhal) svou svatyni atd. atd. Takové stírání původního významu slova vede občas nutně k nejasnosti ve vyjadřování. Připouštíme ovšem, že někdy analogické užití náboženského termínu může živě aktualizovat situaci, ale nesmí se to dít hlava nehlava a frázovité. Jinak se z těchto náboženských obratů v rukou profánních stane klišé — a to konce konců vždycky prozrazuje myšlenkovou a pracovní pohodlnost nebo i duševní lenost. A k tomu by dobrý spisovatel neměl nechat doj ít. Ondřej M. Petrů stalo se doma, v exilu a jinde ve svété VE VATIKÁNE A V ITÁLII 25. ledna papež Pavel udělil v Sixtinské kapli kněžské svěcení šestnácti jáhnům, bohoslovcům římské koleje sv. Bědy, v níž studují bohoslovci z anglicky mluvících zemí, kteří už v mužném věku se rozhodli pro kněžství; tak nejstarším z novosvěcenců je 63, 62 a 59 let, dvěma nejmladším 34 le t; pět z nich bylo duchovními anglikánské nebo episkopální církve. Slavnost se měla původně konat v bazilice sv. Pavla a mělo to být zahájení římských oslav 1900. výročí mučednické smrti knížat apoštolských; bazilika k tomu dostala zpět svou restaurovanou bronzovou bránu, vážně poškozenou p.ři posledním požáru r. 1823. Apoštolským listem » Kristovu katolickou církev« Pavel VI. založil při Svaté stolici Radu laiků a studijní komisi Spravedlnost a mír. Účelem Rady laiků je zesílení a koordinování laického apoštolátu na mezinárodní úrovni; má 12 členů, laiků z celého světa ; podsekretáři jsou Švýcar polského původu Měčislav de Habicht a Australanka sl. Rosemary Gol- dieová — první žena v římské kurii, psali v novinách ; také z 12 poradců je pět laiků a mezi nimi jedna žena. — Komise Spravedlnost a mír studuje otázky týkající se uskutečnění sociální spravedlnosti a míru a pomoci rozvojovým zemím. Z 12 členů komise je devět laiků, mezi nimi jedna žena, Angličanka, odbornice v ekomonii Barbara Wardová, dále profesor na polské Katolické universitě v Lublině Stefan Swiežawski, a poradkyní je býv. holandská ministryně sociální péče Marga Klompéová. Oba orgány mají společného předsedu, kanadského kard. Roye, a místopředsedu Itala biskupa mons. Castelliho. — O komisi Spravedlnost a pokoj projevil zájem gen. taj. OSN U Thant, který už sv. Otce vybízel k založení telegramem z 21. listopadu 1966 ; sv. Otec mu odpověděl 12. prosince a 6. ledna komisi založil. V projevu k soudcům Římské posvátné roty, papežského odvolacího soudu, který rozhoduje především o otázkách neplatnosti manželské, sv. Otec se dotkl též italského návrhu zákona na zavedení manželské rozluky. Rozluka je známkou mravního úpadku, není to lék na rány, jimiž dnes je všude rodina stižena, spíše je činí ještě bolestnějšími, protože podporuje sobectví, nevěrnost a nesvornost tam, kde má vládnout láska, trpělivost a svornost; nelítostně obětuje zájmy a práva dětí ; nijak nelze nazvat zaostalými státy, které dosud rozluku nezavedly. — V dalších audiencích přijal mj. amerického senátora Roberta Kennedyho, britského ministerského předsedu Harolda Wilsona a ministra zahraničí George Brumla (ti děkovali sv. Otci za jeho projev uznání pro britský návrh na mír ve Vietnamu) ; trnavského apoštolského administrátora biskupa Ambrože Lazíka, který v půli ledna dlel v Římě v záležitostech týkajících se liturgie; členy římských šlechtických a patri- cijských rodin — zval je, aby se činně zapojili do apoštolátu církve; skupinu charitativních pracovníků katolických i ze Světové rady církví, kteří v Římě jednali o společné pomoci trpícím — svou činností konají praktický ekumenismus, pravil k nim, který urychluje příchod dne úplné jednoty ; generální představené řeholních sester — nabádal je k vřelému cítění se životem církve a účasti na jejích obnovných snahách; členy římských národních historických ústavů a akademií; severoamerického delegáta při OSN Goldberga — někteří kladli tuto audienci do souvislosti s audiencí, kterou 30. ledna Pavel VI. udělil N. Podgornému. 70 [pageend22]9. ledna byla vydána apoštolská konstituce, jíž se upravuje dosavadní odpustková praxe. Změna záleží především ve třech věcech: 1. ruší se dosavadní počítání odpustků na dny a roky — byly to zásluhy tolika dní a roků, po které ve staré církvi kajícník konal veřejné pokání; církev nyní ze svého pokladu přidává věřícímu odpuštění tolika časných trestů m odpuštěný hřích, kolik mu odpouští sám Bůh. 2. Odpustky -se připisují dobrému skutku, zbožnému užívání posvěceného předmětu, zbožné návštěvě kostela a svátého m ísta; a tím více odpustku získávám, čím více námahy, oběti mě onen skutek stál. 3. Odpuštění všech časných trestů mohu získat jen jednou za den. — Otázce odpustků budeme věnovat zvláštní článek. Telegramem adresovaným apoštolskému delegátovi v USA Pavel VI. projevil svou soustrast americkému národu a rodinám tří kosmonautů, kteří zahynuli při neštěstí na Mysu Kennedyho; svou účast poslal též příbuzným katastrofálních zátop v Rio de Janeiro. Peněžním darem přispěl na obnovení památné katedrály v meste Mexiku, vážně poškozené požárem, • Hromničky, které letos přijal 2. února, Pavel VI, daruje římským mateřským domům řeholních sester, aby sestry nabádaly k modlitbě za mír a za uskutečnění rozhodnutí koncilu. Za kolej Nepomucenum odevzdal svíci její rektor mons. dr. František Planner, provázený alumnem sakristánem. V krátkém rozhovoru sv. Otec ujistil mons. Plannera modlitbou za české i slovenské katolíky a za celé Československo. • V předvečer svátku sv. Františka Saleského byla uveřejněna encyklika věnovaná 400. výročí narození tohoto světce, nebeského ochránce novinářů a spisovatelů. • Do 27. ledna byla přijata demise 40 biskupů, kteří se vzdali svého úřadu, protože je jim víc než 75 le t; 17 je jich z Itálie, 10 z USA atd. Demisi z úřadu podali podle přání papežského listu Ecclesiae sanctae téměř všichni biskupové, kteří překročili věkovou hranici 75 let, ale ne u všech byla přijata. • Pavel VI. podepsal čtyři výtisky nového bibliofilského vydání knihy » Modlitba Páně« — kniha byla původně vydána na památku cesty papeže Pia VIL do Paříže ke korunovaci Napoleonově; obsahuje modlitbu Páně ve 150 jazycích. Nové vydání je věnováno : Míru, papeži Janovi, Jo hnu Kennedymu a Dag Haramar- skjöldovi. Po výtisku je určeno U Thantovi, paní Jacquelině Kennedyové, knihovně SN a vydavateli. *—• U Thant podepsal čtyři sta výtisků; výnos z jejich prodeje je ve prospěch Národní knihovny ve Florencii. Ve dnech 30. a 31. ledna se konalo v Římě první valné zasedání sekretariátu pro nevěřící, založeného 7. dubna 1965 ; jeho předsedou je vídeňský are. kard. König a členy biskupové zástupci zemí ze všech světadílů, ze »socialistických« zemí polský arcibiskup Komínek z Vratislavi a biskup Jenko, ap. administrátor slovinské části arcidiecéze gorické. Jako host pozorovatel byl přítomen dr. Widmer ze Světové rady církví. Tím byla právě zdůrazněna vůle všech křesťanů, svorně hledět zastavit šířící se bezbožectví, které není jen marxistické, nýbrž též humanistické —■ odvolávající se na technický pokrok, zanedbávající hodnoty lidské osoby protože ji vidí jen v jejích dnešních historických okolnostech — a agnostické, které zůstává při jakémsi náboženském indiferen- tismu. V jednotlivých zemích mají být zřízena střediska pro studium ateismu; pro plodný rozhovor s nevěřícími Sekretariát chystá zvláštní příručku. Ve dnech 6.-8. února měl v Římě péčí sdružení Římský polyfonní sbor tři koncerty na klavicemballo rodák z Brna, dnes žijící ve Velké Británii, Stanislav Heller. Předvedl skladby Bacba, Scarlattiho a Couperina. Obecenstvo nadšené vynikajícím výkonem si vždy vyžádalo několik dodatečných čísel. Jednomu koncertu byl přítomen i kard. Beran. SVĚTOVÁ OKTÁVA MODLITEB za jednotu křesťanů, od 18. do 25. ledna, byla příležitostí k přednáškám a manifestacím, při nichž si křesťané uvědomili bolestné rozdělení a upevnili se v touze modlit a pracovat za uskutečnění jednoty, jak si ji přeje Bůh, Poprvé se konala společná pobožnost za ŘÍM. — Sv. Otec odevzdává Podgomému svůj dar, Atlantický kodex. Po pravici sv. Otce P. Olšr, pak tlumočník Pod- gomého, president Podgornyj, velvyslanec SSSR v Itálii Ryžov, kard. Cicognani a mons. Macchi, sekretář sv. Otce (viz str. 66). jednotu v římském anglikánském kostele; bylo užito čtení a modliteb z pobožnosti z 23. března 1966, konané v bazilice sv. Pavla za přítomnosti Pavla VI. a anglikánského primasa dr. Ramseye. • Pro oktávu příštího roku mají být sestaveny modlitby společné katolíkům i těm z církví ze Světové rady, které je přijmou ; sestavením je pověřena komise, která zasedala v únoru. • Y předvečer oktávy byl odevzdán veřejnosti nový francouzský překlad listu sv. Pavla Římanům» společný všem křesťanům. Slavnost se konala v sále pařížské Sorbonny za přítomnosti kard. Martina z Rouenu, Marc Boe- gnera, čestného předsedy Federace francouzských protestantských církví, a pravoslavného metropolity Meletia, který přečetl pozdravný telegram ekumenického patriarchy Athenagory, a ministra zahraničí, protestanta Couve de Murvilla. List Římanům, kdysi důvod k rozdělení, protože v jeho kapitolách 3-5 protestante nacházejí své přesvědčení o ospravedlnění vírou, stává se nyní místem, kde se katolíci i 'protestanté scházejí, prohlásil pastor Boegner. Zasedání skončilo společným Otčenášem. • Pastor Boegner a metropolita Meletios se zúčastnili ekumenické pobožnosti v kostele Saint Germain des Pres : Řeholní ci z protestantského kláštera v Taizé zpívali hodinky a jejich převor Roger Schuetz kázal. • Poprvé od reformace kázal v anglikánské katedrále v Canterbury — mateřský kostel anglikánů — katolický kněz Francouz P. Mickalon. Podobně stanul katolický kněz poprvé na kazatelně luteránského kostela ve Finsku : dominikán P. Martti Voutilainen ve Vasse. Westminsterský kard. Heenan mluvil v jedné londýnské synagóze a anglikánské katedrále v Salfordu na londýnském předměstí, • První společnou ekumenickou pobožnost měli letos dokonce i v Madride, v anglikánském kostele sv* Jiří. • Y městě Gazzada v sev. Itálii se konalo začátkem ledna první zasedání přípravné smísené komise skládající se ze zástupců církve katolické a anglikánské. Předsedali biskup katolický a anglikánský. Založení komise je provedení toho, co stoji ve společném prohlášení papeže Pavla s anglik. primasem Ramseyem. Po úvodních konferencích, v nichž vždy z katolické a pak z anglikánské strany bylo pojednáno o některé otázce, následovala živá diskuse o sporných bodech ; jejich další projednání bylo svěřeno zvláštním komisím. USA. — Novojorská odbočka Armády spásy odevzdala svou medaili za zásluhy za rok 1966 arcibiskupovi kard. Spellmanovi jako projev uznání za to, že po víc jak padesát let slouží v Kristově duchu lidem všech ras. 71 [pageend23]V ČESKOSLOVENSKU NÁBOŽENSKÉ ZPRÁVY Začátkem února navštívil Prahu řezenský biskup Rudolf Gruber ; jednal s církevními i státními úřady o oslavách 1000. výročí založeni pražského biskupství, které připadá na rok 1973. Biskup Graber je první německý biskup, kterému bylo dovoleno překročit hranice od druhé světové války. • Německá katolická tisková služba KNA píše, že v Praze si jsou vědomi těžkostí, které pro vyjednávání s Vatikánem způsobila některá prohlášení na listopadovém sjezdu mírových kněží, především projev ministrů Plojhara a Hájka. O navázání nových styků se má pokusit velvyslanec Vladimír Ludvík, který v listopadu nastoupil úřad při italské vládě. • Podle londýnského The Tablet měl koncem ledna jet do Prahy k vyjednávání s vládou mons. Casaroli, který měl diplomatická poslání v Jugoslávii a Polsku. Cesta byla odvolána, protože prý Praha stále naléhá, aby noví biskupové byli zvoleni z řad mírových kněží. Druhý požadavek je rehabilitace ministra Plojhara do kněžských funkcí; prý o to žádal už několikrát během posledních tří let, ale vždy mu byla dána jako podmínka zříci se politických funkcí. • Péčí Společnosti sv. Pavla a pod záštitou ČSAV se bude konat v letních měsících, pravděpodobně v Mariánských Lázních, třetí sjezd a rozhovor křesťanských a marxistických ideologických pracovníků. Předcházející dva rozhovory se konaly v Salcburku r, 1965 a v Chiemsee r. 1966. • V čs. tisku se objevují častěji články o stinných stránkách zaměstnanosti žen; po návratu části žen k rodině volá dr. Věra Dyková v Kulturní tvorbě — jednou z cest k tomu by bylo, že muž bude mít takový plat, aby rodinu uživil ; ministr Plojhar neváhal říci: » Zvykli jsme si dívat se na ženu jako na pracovní sílu ; nynější podmínky života nám ukládají, abychom se na ženu začali dívat jako na matku, manželku a nositelku rodinného života... Chce-li žena zůstat doma, musíme jí připravit takové podmínky, aby se mohla své rodině věnovat, « • V ČSR se začínají znepokojovat nad vysokým počtem sebevražd: 22 pokusů na 100 000 obyvatel, v Praze dokonce 30. A mezi pokusy zaujímají velké procento mladiství od 15-29 let. V půli ledna přišla do Vídně zpráva o sebevraždě syna předního komunistického spisovatele Petra Karvaše, nositele Leninovy ceny ; důvod sebevraždy natočil na magnetofonový pásek : zhnusilo se mu přetvářeni, v kterém žil: kdežto všude jeho rodiče platili za skalní komunisty, doma na komunismus nadávají a smějí se komedií, kterou musí hrát. Syn Petr skočil prý pod vlak. • Při vykopávkách v břevnovském klášteře v Praze byl objeven románský hrob z mladší doby hradištní, tj. z roku 1000 po Kr, • Ve výstavní síni Domu kultury v Ústí n. L. je 13 barokních oltářních obrazů Reinera, Willmana, Lišky a Kerna z kláštera v Oseku na Te- plicku, z 16.-18. století. Obrazy budou vystaveny též v Litoměřicích a pak se vrátí do oseckého kláštera. • 9. února oslavil 75. narozeniny nitranský apošt. administrátor biskup Eduard Nécsey. • 27. ledna se konala konference slovenského kněžstva z Mírového hnutí. Podobně jako na pražském sjezdu listopadovém pronesl hlavní projev ministr Plojhar; řekl, že listopadový sjezd vyvolal ve světě velký ohlas, že o něm psal i vatikánský L’Osservatore Romano — ale jak? Míroví kněží nežijí » ve středověku «, jak o některých západních psal časopis Panorama Chrétien. Plojhar si nakonec zaútočil na » kon ser váti vní kruhy « v římské kurii; ty prý zavinily, že v nových dvou orgánech, Laické radě a komisi Spravedlnost a pokoj, není žádný zástupce socialistických zemí. • Do čs. filmových sálů byl vpuštěn hluboce náboženský film Švéda Ingmara Bergmana Sedmá pečeť; je to jakoby filosofická úvaha o hledání jistoty v tomto světě. • V LD z 22. ledna R. Strobinger v článku » Co prozrazují přísni tajné dokumenty« vypisuje rozhovor s madarským Jeno Lévaiem, který vyvrací tvrzení Rolfa Hochhutha, že Pius XII. nehleděl pomoci Židům. Jen do začátku války Vatikán téměř v šedesáti notách proti pronásledování Židů protestoval. Po novém způsobu bezbožecké výchovy volá v časopise Nová Praha dr. Jaroslav Hranicko, pracovník oddělení teorie a sociologie náboženství Sociologického ústavu ČSAV a autor životopisu Jana XXIII. z knižnice » Portréty «. Ateismus se musí stát pozitivním názorem na svět, ne pouze negativním bojem ; náboženství nemá svůj význam jen na rovině poznání, ale též existenciální, týká se radostí, smutků, nadějí,, neštěstí atd. — a zde ateismus bude muset náboženství nahradit. Hranička ohlásil vydání obsáhlé práce o sociologickém výzkumu religiozity Severomoravského kraje od Eriky Kadlecové, studie P. Bendlové o Teilhardovi de Chardinovi a o neoto- mistické katolické filosofii, práce V. Gardavského »Fenomen Německo« (filosofický rozbor, co je »křeslanská demokracie«)' a překlad R. Garaudyho » Od klatby k dialogu «. E. Kadlecová zpracovává výzkum religiozity u středoškolské mládeže Prahy, Varšavy, Budapešti a Bělehradu. Podle prvních náznaků pražská mládež se dosud neosvobodila od naivních pozic materialismu 18. století, pro nějž náboženství je »nesmysl«, a dr. Hranička toho lituje. KNĚŽSKÉ HROBY : Zemřeli : 13. května 1966 ve věku 41 let kaplan v Břeclavi Bohuslav Pernica ; František Planita, farář v Kobeřicích u Vyškova ; Hugo Klimeš, farář v Kojetíně ; Jan Dvořák, administrátor v Křetíně u Blanska ; Jan Buchta, děkan v Přísnoticích u Břeclavi; Petr Markus, který žil poslední dobu v Popicích u Břeclavi; Josef Baukhage,. konsistorní rada v Postoloprtech: Augustin Rokyta, farář v Hrubém Jeseníku ; Josef Šťastný, katecheta v Mnichově Hradišti; Josef Musil, místoděkan v Luké; Josef Kovář, arcikněz v Roždalovicích; Jaroslav Kálal, farář v Mnichově u Mariánských Lázní; Václav Vacek, děkan u sv. Josefa na Malé Straně; Michael Salášek, administrátor v Uhlířských Janovicích ; Bohumil Opila, piarista, administrátor ve Sloupě ; Jaroslav Moravec, katecheta v Nedvědicích; Jan Nejedlý, kooperátor v Cejkovicích ; Matěj Lebeda, farář v Obyčtově; František Rais, děkan v Nové Páce. ■— R.i.p. RŮZNÉ ZPRÁVY 30. ledna začal dlouho ohlašovaný proces proti Vladimíru Komárkovi-Kazanovi, čs. uprchlíkovi po r. 1948, dnes občanu USA. Z původní obžaloby z protistátní činnosti a účasti na zavraždění čs. policisty zůstalo jen napomáhání k útěku z ČSR za hranice. Proces se konal za zavřenými dveřmi, ale za účasti dvou zástupců velvyslanectví USA. Byl odsouzen k trestu odnětí svobody na osm le t; po třech dnech však soud upustil od výkonu » zbytku trestu « a Komárek byl z ČSR vyhoštěn. Čs. režim se asi zalekl velkého ohlasu, který mělo zatčení — letadlo, v kterém Komárek jel z Moskvy do Paříže, proti létacímu plánu přistálo v Praze, Komárek byl přinucen vystoupit a zatčen. USA z protestu zastavily vydávání vstupních víz čs. občanům a americké cestovní kanceláře ztratily velký počet zájemců o cesty do ČSR. Zbytečným nadutím celého případu si ČSR udělalo velkou mezinárodní ostudu. 23. ledna byly ohlášeny změny v obsazení některých ministerstev. Tak novým ministrem financí byl jmenován inž. Bohumil Sucharda, dosavadní předseda Státní komise pro finance, ceny a mzdy, který v letech 1948-50 byl výkonným ředitelem Mezinárodního měnového fondu ve Washingtone — asi větší odborník než předchůdce Richard Dvořák; ministrem lesního a vodního hospodářství se stává Josef Smrkovský, pronásledovaný za let » kultu osobnosti«, a řízením nového ministerstva kultury a informací — odděleného od jninisterstva školství — byl pověřen 421etý ústřední ředitel Čs. jrozhlasu inž. Karel Hofman, který byl na XIII. sjezdu KSČ zvolen do ÚV ; od něho se asi očekává, že uvede na správnou míru rebelantské novináře, kulturní pracovníky a umělce ; do jeho pravomoci spadají též záležitosti týkající se náboženského života. Nepokoji v Číně byli postiženi též čs, občané: 3. února ministerstvo zahraničí »důrazně« protestovalo na čínském 72 [pageend24]velvyslanectví proti incidentu, při němž demonstranti v Pekingu 26. ledna napadli čs. diplomaty a poškodili jejich služební vůz. Obtěžován byl též zpravodaj CTK v Pekingu : jeho auto bylo polepeno » urážlivými ~ protisovětskými hesly « a žádalo se na něm prohlášení, že slouží sovětským revizionis- tům. 7. února LD kratičce oznámila, že na cestu domů se chystají děti pracovníků čs. velvyslanectví. 25. ledna řekli v rozhlase, že z čs. vysokých škol byli odvoláni všichni čínští studenti, aby se mohli aktivně účastnit probíhající velké pro- letářské kulturní revoluce. • Koncem roku 1966 měla ČSSR 14 272 000 obyvatel; přírůstek činil 77 tisíc, je to jeden z nej- nižších v poválečných letech, protože se narodilo o 10 000 dětí méně. Počet rozvodů stoupl nad 19 000. • Za rok 1966 navštívilo CSSR 3 519 000 osob, 755 tisíc z » kapitalistických « zemí; 1 964 000 čs. občanů mohlo cestovat, do kapitalistických zemí 209 000. • Čedok pořádá týdenní zájezd do Vídně na finálová utkání mistrovství světa v ledním hokeji; vstupenky, ubytování, strava a kapesné, bez dopravy, stojí 2810 až 3150 korun. Vídeňské banky kupují a prodávají čs. korunu za pouhou šestinu úředního kursu; ten je za 1 Kčs tři a půl šilinku, kdežto kdo ve Vídni prodává čs. korunu, dostane za ni jen 65 grošů, a koupit se dostane za 75 grošů. Ještě o minulých vánocích byl kurs o maličko příznivější: 72 a 82 grošů. Literární noviny uveřejnily list čtenáře pod titulem »Do CSR zásadně zadarmo«; pisatel ukazuje, jak laciný víkend mají Rakušané v republice aí už pro výhodný turistický kurs, nebo prodejem maličkostí, které si vezmou s sebou, jako tranzistoru, najlonové košile, čokolády, kávy, pláště šustáku atd. List vyvolal diskusi i v jiných časopisech: psalo se, že podobně si » pomáhají« i čs. turisté prodejem např. skla a porcelánu. Řešení prý je v smčnitelnosti čs. měny a v urychleném zavedení nové hospodářské soustavy. • Deník I!,ud píše 19. ledna o »negativních průvodních jevech« turismu: 142 občanů Jihomoravského kraie »emigrovalo«, pro podobné » nebezpečí« bylo 700 osobám odepřeno vízum nebo doklady pro cestu do zahraničí. • 164 580 osob m* *lo složeno peníze koncem roku na auto; ze Slovenska 33 545 ; v tomto roce bude uspokojeno 62 600 žadatelů, 13 324 ze Slovenska. Na trh přijde 1967 zlepšená Skoda MB 1000; bude jich 47 000 a lidový typ standard stojí 45 600 Kčs, de luxe 48 900 Kčs, MBX tudor 52 tisíc a MBG sedan 49 900. • Směna z 15. ledna psala o » Klubu Jamesa Bonda «, který tvoří skupina víc než deseti mladíků, většinou vysokoškolských studentů v Bratislavě, kteří poslouchají Svobodnou Evropu, jsou s ní ve styku a vychvalují západní způsob života. • V Brně byla otevřena výstava o trestné činnosti v ČSSR a proti CSSR » Za bezpečnost socialistické republiky « — o zneužívání cestovních dokumentů k emigraci, o vysílání zahraničních vysílačů, o ideologické diverzi proti ČSSR — k tomu účelu prý se v zahraničí vydává tři miliony tiskovin. • V Praze prodává NV byty do osobního vlastnictví; garsoniéra (25 m2 podlahové plochy) stojí 39 000 Kčs, třípokojový byt (55 m2) 92 400 Kčs, čtyřpokojový (75 m2) 120 000 Kčs. • Jen z kratičké zprávy rozhlasu se v ČSSR dověděli o rozhovorech s pracovníky ministerstva zahraničí NSR — » pokračování předchozích kontaktů«. Po vzoru Rumunska i ČSR pomýšlí na navázání diplomatických vztahů. Podle zahraničních pozorovatelů tyto úmysly byly důvodem náhlé návštěvy Brežnčvovy v Praze začátkem února. • Od 31. ledna do 4. února se konal v Praze sjezd ÚRO ; v nové Radě je 60% nových osobností, především ze závodů. Na sjezdu president Novotný varoval před ideologickými nákazami, které proti jednotě socialistické společnosti šíří nepřítel a které pronikly i do některých publikací pro děti, a bránil se proti obviňování z konservatismu, » dogmatismu«; v boji mezi pokrokem a reakcí nelze zaujímat nějakou neutralistickou, boržoaznč- demokratickou a objektivistickou politiku; je možné stát pouze na jedné straně. VELEHRAD. — Hrob preláta Cinká (viz str. 67). KULTURNÍ ZPRÁVY Z kratičké zprávy, v LN z 4. února se dovídáme, že Nej- vyšši soud v Praze a Krajský Boud v Brně zbavily v plném rozsahu obžaloby z protistátní činnosti katolické spisovatele: dr. Josefa Knapa, Františka Křelinu, dr. Bedřicha Fučíka, Václava Prokůpka, Jana Langara, Jana Zahradníčka, doc. dr. Zdeňka Kalistu, Ladislava Kuncíře a Františka Kadmku. R. 1952 byli odsouzeni k »vysokým trestám«. Už předtím vydal Československý spisovatel v Praze v nákladu 3800 výtisků Zahradníčkovu sbírku básní Jeřáby. Tato edice byla připravena podle 7. vydání, které vyšlo roku 1947 v nakladatelství Vyšehrad. Pravopis je přizpůsoben dnešní normě. Jinak zůstalo ve sbírce všecko jak dříve, např. i věnování jedné básně Janu Čepoví. Vnější úprava je velmi vkusná. Knížka stojí v celoplátčné vazbě 6 Kčs, v celokoženné 20 Kčs. • Se jménem dalšího asi rehabilitovaného katolického spisovatele Václava Renče, dnes dramaturga v Olomouci, se setkáme častěji v kulturních zprávách. Úspěšně se hraje jeho » Králův mim« z let válečných a » Královské vraždění« podle rozhlasové hry tragicky zahynuvšího nadějného M. Rejnuše. • V ČSSR budou mít příštím školním rokem nový studijní obor ; ekonomiku služeb ; je čtyřletý a končí maturitou ; jeho cílem je vychovat ekonomickoprovozní pracovníky. V Praze a ve všech krajích má tento obor studovat 1100 žáků, převážně dívek. 37 700 žáků, kteří skončí devítiletku, bude podle plánu přijato do střední všeobecně vzdělávací školy, do učebních míst v závodech nastoupí 154 200 patnáctiletých a do odborných a středních odbomích škol 39 950 žáků. • Y redakční radě Literárních novin došlo k nové změně: Milan Jungmann, donedávna její předseda, je nyní její plnoprávný člen, a František Vrba byl znovu přijat. • Až v říjnu při sjezdu mezinárodního Penklubu se dověděla západní veřejnost o zatčen! spisovatele Jana Beneše a filmového producenta Karla Zámečníka ; byli zatčeni už v srpnu, zdá se proto, že protestovali proti odsouzení sovětských literátů Siňavského a Daniela. Jako zoufalé pokusy režimu přivést na správnou míru vření mezi kulturními pracovníky můžeme vidět též zákaz provádět hru » Jizva«— o křivdách za let stalinismu —, vyloučení 73 [pageend25]profesora Ivana Svitáka z ČSAV pro kritiku marxistické ideologie a zbavení Milana Hubla profesury, když se postavil proti falšování dějin, • 27, listopadu oslavovali v Praze 400. výročí Staroměstské koleje, založené jezuity, pak Akademického gymnasia a dnes střední všeobecně vzdělávací školy. Mezi řediteli gymnasia byli po zrušení jezuitů Josef Jungmann, Klic- pera; studovali tam V. Hálek, Sv. Čech, J. S. Machar, Jan Neruda, Karel Čapek, B. Smetana, Heyrovský, Havránek a hudebník Burghauser. Patřila k prvním školám, kam pronikala čeština, od r. 1860 je naprosto česká. • Přihlášky na vysoké školy se přijímaly do 31. ledna; ředitelé je odešlou na příslušnou fakultu do 15. března. Přijímací zkoušky se konají v červnu a červenci. Má být přijato téměř 25 000 : deset tisíc na technické obory, na universitní a ekonomické sedm a půl, na zemědělské vysoké školy tři a na pedagogické fakulty přes tři tisíce. • Zemědělské noviny přinesly rozhovor se slovenským spisovatelem Jánem Smrekem: stěžoval si, že v diplomatických službách je málo Slováků, poměr prý je 95 : 5, že slovenská kultura není propagována tak, jak jí přísluší ; slovenská kultura, řekl, se stává evropskou — Mňačkův román » Smrt si říká Engelchen « vyšel v 16 řečech, též v japonštině; v malířské a hudební tvorbě je Slovensko v koncertě evropských národů rovnocenným partnerem. • Sešitem, který vyšel před vánoci 1966, byl ukončen III. svazek Slovníku spisovného jazyka českého (R-U). Toto skvělé jazykové dílo vydává Ustav pro jazyk český při ČSAV. Tiskne se ho 15 000 exemplářů (náklad I, svazku byl ještě 26 300 výtisků); tento díl zpracoval celkem 43 611 slov. Celé dílo zakončí svazek IV (V-Ž). Zemřeli: 16. ledna spisovatelka Marie Majerová ve věku 85 let, která psala romány a povídky především z dělnického prostředí; 28. ledna filmový režisér Václav Wasserman, autor » Lidí pod horami«, » Božích mlýnů «, » Nejlepšího člověka « a dalších vážných i komických filmů s Vlastou Buriánem z let před II. světovou válkou; 22. prosince Miloslav Novotný, odborník ve studiích o Nerudovi a Němcové — poslední léta pracoval v knihovně Národního muzea, kde se stal spolutvůrcem jejího literárního archívu; 28. prosince akademický sochař Vincenc Makovský, autor Památníku vítězství, busty Rodina Jakovjevice Malinovského, sousoší Nový věk v Brně, Fontány v Mělníku, pomníku Aloise Jiráska v Litomyšli, plastiky Matka s dítětem v Brně Bohunicích, památníku ru- doarmějců a partyzánů v Gottwaldově, pomníků .1. A. Komenského v Uh. Brodě a holandském Naardenu a americkém Beth- lehemu ; Josef Kopal, řádný profesor dějin francouzské literatury na universitě v Bratislavě a pak v Praze, odborník o R. Rollandovi, G. Flaubertovi. V nakladatelství LD vyjde překlad románu Franze Werfla Jeremiáš (»úpěnlivé volání k civilizaci a kultuře«); Odeon vydá z rukopisu povídky Karla Schulze pod názvem Blázen před zrcadlem; » Sladko je žít« je název I. dílu vzpomínek dr. Otakara Storcha, zakladatele nakladatelství Aventinum; v »Nočním rozhovoru "■ se Ladislav Mňačko vrací do doby totálního nasazení za války. • Nový Atlas CSSR s 433 mapami na 58 listech stojí 230 Kčs; jeho texty jsou též v ruštině a angličtině. • Mezi deseti nejlepšími filmy, které byly loni promítány v USA, zařadily New York Times čs. » Obchod na korse c< a » Lásky jedné plavovlásky «. • V Hodslavicích, rodišti Františka Palackého, bude r. 1968 — k 170. výročí jeho narozeni — postavena socha tohoto našeho nej slavnějšího dějepisce. Autorem sochy je ak. sochař Vladimír Navrátil z olomoucké Palackého university, • V Montrealu budou promítat v ěs. pavilónu film » Ecce homo«, který byl natočen v Alšově jihočeské galerii v Hluboké nad Vltavou podle nejznámějších plastik jihočeské gotiky. Z Hluboké budou vystaveny na Světové výstavě : Neznámý světec a Svatá Magdalena z XVI. století. Na Hluboké je téměř 950 obrazů a přes 400 plastik. • Jedna z věží kostela sv. Jiří na Pražském hradě se odchýlila. Letos se bude zkoumat, jak ji zase narovnat. Mají být zahájeny vnější úpravy Arcibiskupského paláce. • Nakladatelství ČSAV vydá česko-čínský slovník o 35 000 heslech; čínský text bude udán jak ve znacích, tak i v oficiálním přepisu latinkou. • Po Holanových básních bude profesor slavi- stiky na Římské universitě A. M. Ripellino překládat též Fráni. Halase. VI. Holanovi byla udělena mezinárodní cena Etna Taormina. V EXILU A JINDE VE SVĚTĚ RAKOUSKO. — »My, vídeňské české dívky ve věku od 16 do 20 let, jsme se sjely na 27.-31. prosince do Tullnerbachu u Vídně na exercicie. Promluvili k nám mons. Benáček z Assisi a P. Blažej, salesián. Do života jsme si odnesly spoustu předsevzetí a vyjasnění, kterého se nám nedostalo ve školních lavicích. Už se těšíme na další exercicie a doufáme, že nás bude víc. Nás kurs biblickokatechetický pokračuje. Věrně se zúčastňujeme rozhovorů, zkoušek a písemných i ústních úkolů. Náboženský kvíz o probrané látce s 23 otázkami byl velmi užitečný a poučný. Zvítězily : Brousková a Novotná. Tolik zpráv z kroužku dospívající mládeže JSM. A malí se k nám už připojují. Je nás kolem třiceti. Pěkně se vzděláváme, bavíme a připravujeme na řízení kroužků pod patronací dospívajících. Měli jsme pěkný adventní večírek 18. prosince a 4. února dětský bál... Bylo to jedinečné. Vidět, že tábory Křesíanské akademie nám daly mnoho.« (Z Vídně) USA. — Národní svaz českých katolíků oslaví letos 50. výročí svého založení. On má velké zásluhy o materiální pozvednutí Československa po první světové válce, o pomoc našemu druhému odboji, a se stejnou vděčností třeba vzpomenout, co vykonal na pomoc uprchlíkům před komunismem a pro udržení římské koleje Nepomucena. Jubilejní sjezd bude důstojným zhodnocením nesmírné činnosti pro Boha a pro starou vlast. SVU — Společnost pro vědy a umění, zašle zájemcům seznam svých publikací. Členové SVU mohou dostat knihy za sníženou cenu. Pište na adresu : Czechoslovak Society of Arts and Sciences in America, lne., 381 Park Ave. South, Room 914, New York, N.Y. 10016, USA. 28. října byly odevzdány veřejnosti tzv. Masarykovy veze v Novém Yorku, obytný projekt o 1109 bytech. Postavilo je slovenské sokolstvo. Slavnostním řečníkem byl senátor Robert Kennedy, který byl přivítán chlebem a solí. Slovenský mons. Cyril Potoček chleby posvětil a dr. Papánek v zastoupení dr. Alice Masarykové, dnes už zemřelé, z něho ulomil a dal sen. Kennedymu. Slavnost zakončil modlitbou mons. Potoček. KANADA. —■ V Montrealu se bude konat ve dnech 1. a 2. července na výstavišti Světové výstavy Expo 67 II. světový sjezd sokolský. Jeho pořadatelem je Ústředí čs. sokolstva v zahraničí, které sdružuje sokolské jednoty ve Vídni, v západní Evropě, ve Svédsku, v Anglii, v severní Africe, v Kanadě, Argentině a Austrálii. Československý národní den na Světové výstavě připadá na 16. květen. MAĎARSKO. — Na Západ pronikly zprávy, že na osm měsíců žaláře byl odsouzen farář v Somogytamocz Pavel Torok; veřejně prý prohlásil, že v Madarsku není náboženská svoboda. — Podle jiných zpráv pět biskupů nabídlo sv. Otci demisi ze svého úřadu, protože je jim víc než 75 let, mj. are. z Kalocse K. Hamvás, který předsedá biskupským konferencím. Jejich demise bude těžko přijata, pokud není postaráno o jejich nástupce. — Podle týdeníku amerického Newsweek primas kord. Mindszenty, žijící od listopadu 1956 na americkém velvyslanectví, bude brzy moci odjet do Říma. Kard. Mind- szentymu bude 27. března 75 let. Dostáváte v pořádku Nový život ? Ohlaste nám každou změnu adresy. Poslal jste už předplatné ? Návod najdete na druhé straně obálky. 74 [pageend26]p o z n á m k y Beneš mezi Washingtonem a Moskvou Dr. Ladislav K. Feierabend : Benes mezi Washingtonem a Moskvou. Washington 1966, stran 182. Možno objednat u autora : 3821 Newark Street, N. W., Washington, D. C., 20016. Tento šestý svazek Feierabendových Pamětí obsáhl rozmezí od jara 1943 do jara 1944. Je to období, do kterého spadá úřední Benešova cesta do Spojených států a do Ruska, a cs.-sovětská smlouva. Co všecko se kolem těchto událostí sběhlo, nebylo ještě nikde soustavně vypsáno. Musíme být proto autorovi upřímně vděční, že to pro budoucnost podrobně zaznamenal, protože on stál jako očitý svědek a člen vlády uprostř.d celého dění. Ladislav Radim- ský kdesi napsal, že dějiny nejsou to, co se skutečně stalo, nýbrž to, co se o těch událostech zachovalo. A když víme, že ty události vypravuje hodnověrný svědek, nabývá pro nás jeho záznam objektivní historické ceny. Nebýt Feierabendových knih, příští generace by se dověděly o londýnských exilových věcech jen málo, a to ještě zčásti zkresleně. Uveřejnění těchto knih je i proto tak důležité, že komunisté v Praze už oznámili historické zpracování londýnského a moskevského exilu za druhé světová války. Víme dobře, co od nich můžeme čekat. Edvard Beneš před svou cestou do Moskvy úmyslně napřed vykonal (v květnu 1943) oficiální návštěvu v Americe. I dr. Feierabend byl v jeho doprovodu. Píše však na jednom místě ve svých Pamětech, že podle Benešova vyprávění měl pocit, jako by president při rozhovorech s Rooseveltem a ostatními americkými státníky věnoval více času Rusku než Československu a jako by chtěl utvrdit Rooseveltovu důvěru ve Stalina a Sověty. To se mu, bohužel, podařilo. Druhá velká presidentova cesta směřovala do Sovětského svazu. Uskutečnila »e však až v listopadu, protože se vyskytly nepříjemné komplikace : Angličané, a zvláště Churchill, se rozhodně stavěli proti smlouvě čs.-sovětské, která měla být za Benešova pobytu v Moskvě podepsána. Beneš však na svém rozhodnutí tvrdošíjně trval a konečně se svým názorem u Angličanů prorazil. Tedy i tato cesta se — opět bohužel — uskutečnila, A právě zde začíná být zřejmá Benešova životní tragédie: presidentův referát ve vládě o moskevských jednáních ukázal a pozdější události to potvrdily, že se z Moskvy vrátil jiný Beneš, než jaký tam jel. Podrobnosti o tom si přečtete v knize sami. Je to čtení zajímavé, vzrušující a smutné. Od té doby totiž čs. komunisté z Moskvy ovládali — v začátku ještě někdy s menším úspěchem — přes londýnské sociální demokraty presidenta, a národněsociali- stičtí členové londýnské vlády — jako by s tichým souhlasem Srámkovým, jim ze sobeckých stranických důvodů přihrá- vali. Ke knize je připojeno šest neobyčejně zajímavých příloh. V první Ivan Herben píše o dvou vzrušených rozhovorech s presidentem v létě 1945, kdy nemocný Beneš si s trpkostí a rozhořčeností uvědomoval, jak ho Stalin podvedl. V druhém dokumentu dr. Krajina podrobně popisuje práci organizase ÚVOD (Ústředního výboru odboje domácího). V dalším Jaroslav Vašata v rozhovoru s Ivanem Herbenem vypravuje o svých zkušenostech z podzemí, zvláště o ukrývání parašutistů, kteří pak odpravili Heydricha. Ve 4. dokladu inž, Sátora přepisuje svou zprávu, kterou o protek- torátní situaci poslal přes Švédsko do Londýna. Příloha 5 je od dr. Jaroslava Drábka, který byl mezi lety 1945-1948 generálním prokurátorem lidového soudu a podle jehož žalobních spisů byli souzeni u nás dopadení nacisté. Měl proto přístup k tzv. Stěchovickému archivu K. H. Franka, Nyní podrobně líčí špinavé pozadí tzv. aféry Krajinový, kdy komunisté zfalšovali i výslech Frankův, aby mohli znemožnit svého silného politického odpůrce. A poslední příloha je faksimile dopisu Philipa Nicholse, anglického vyslance u čs. vlády. Tato Feierabendova vypravování nečtěte večer, protože by pak na to asi padla větší část noci. Říkám to ze zkušenosti! Recenze minulých dílů Pamětí jsme uveřejnili v NŽ 1962, 210 ; 1963, 227 ; 1965, 71 a 199; 1966, 68. Jiří Ryšánek Dramatika pseudokafkovská Když v březnu 1966 přinesl čs. tisk zprávu, že člen opery a režisér Národního divadla Luděk Mandaus objevil a zrekonstruoval text divadelní hry Let kolem lampy, kterou prý kdysi, začátkem dvacátých let, napsal Franz Kafka, literární věda a literární kritikové, zainteresovaní na díle slavného pražského rodáka, se doslova třásli nedočkavostí. Bylo to pochopitelné, uvážíme-li, že v ohlášeném objevu mělo jít o kompletní hru, nikoliv pouze o fragment (jako je kupř. Strážce hrobky). Hra — podle sdělení čs. tisku (Lidová demokracie 20. 3. 1966) — byla prý dokonce už jednou provedena, a to r. 1922 v klubu sólistů Národního divadla v Praze. Po tomto téměř senzačním oznámení následovala čtvrtletní odmlka. V červenci otiskla rakouská (!) literární revue (Literatur und Kritik 1966, č. 4) text ohlášené hry (Ein Flug um die Lampě herum). Jako autor však nebyl uveden Franz Kafka, ale Luděk Mandaus, » který hru zpracoval podle náčrtů a myšlenek z cizí ruky«. Nyní byl tedy text hry na světě a rozpoutala se kolem něho diskuse a — pochyby^ A to nejen v zahraničí, ale i v samém Československu. Nejostřeji a zároveň nejpřesvědéivěji napadl autentičnost Letu kolem lampy Eduard Goldstůcker v obšírné stati, v níž dokazuje, že hra nejen nepochází od Franze Kafky, ale že ani nemohla vzniknout ve dvacátých letech, nýbrž mnohem později, a že jejím autorem není dokonce ani Luděk Mandaus, ale někdo docela jiný. Goldstůckerovy námitky a výsledky dosavadní diskuse lze shrnout do několika poznatků: 1. V Kafkově pozůstalosti se nezachovala jediná řádka rukopisu oné kry. v jeho denicích a dopisech není sebemenší záznam o její existenci nebo vzniku. 2. Rovněž není nikde v Kafkových denicích a dopisech jediné zmínky o tom, že by Kafka byl osobně znal Ludka Mandause. Také Max Brod, osobní přítel Kafkův a vydavatel jeho literární pozůstalosti, považuje tuto eventualitu za »nejvýš nepravděpodobnou«, (Max Brod v polském časopise Panorama, září 1966.) 3. Až do loňského ťolui nevzpomněl nikdo na existenci nějaké Kafkovy (ztracené) hry. Nenašel se jediný pamětník scénického provedení v klubu sólistů Národního divadla z roku 1922. Nevzpomněl na ni dokonce ani Luděk Mandaus sám. 4. Z hlediska literárně kritického je v Letu kolem lampy použito motivu některých Kafkových prací, jako např. Krtek obrovský a Lovec Gracchus, obě uveřejněné Maxem Brodem teprve roku 1931, dále dramatický fragment Strážce hrobky (uveřejněný ze spisovatelovy pozůstalosti roku 1936) a Dopis otci (poprvé v Brodově životopisu Fr. Kafky v roce 1937, v plném zněni 1951). Je-li autorství nebo i jen spolupráce Kafky na tomto díle pochybná, je z uvedených skutečností pochybný i letopočet vzniku (před rokem 1922), ať již ji napsal kdokoliv. »Franz Kafka by si také nikdy nevypůjčil základní koncepci díla a některé scény z proslulé kdysi hry Dybuk jiddiš autora Anskiho«, píše Eduard Goldstůcker v uvedené stati: Také Max Brod odmítl domnělé autorství Kafkovo. Knihu podrobil literárnímu rozboru, o jehož výsledcích píše ve svém novém díle Der Prager Kreis. 75 [pageend27]dopisy • dotazy • odpovědi P. Dominik 25 let knězem Alespoň dodatečně blahopřejeme k stříbrnému kněžskému jubileu Fra P. Dominikovi Mbtiasovskému, obětavému duchovnímu správci našich krajanů v metropoli nad Dunajem. Oslavil je v kruhu svých věřících 15. února. P. Dominik je rodák z Pezinku na Slovensku— 8. února vzpomínal svých 55. narozenin. 21. října 1931 složil řeholní sliby do rukou P. Josefa Lito- miského, zakladatele a generálního představeného řeholní společnosti těšitelů nejsv. Srdce Páně, která si vzala za úkol péči o české a slovenské bohoslužby pro krajany v zahraničí. Po dokončení gymnasijních a bohosloveckých studií, v českých Budějovicích a ve Vídni, přijal kněžské svěcení od are. kard. Innitzera 19. února 1942. Od r. 1946 pracuje při kostele na Rennwegu : je katechetou na české škole Komenského, duchovním rádcem II. řádu sv. Františka, mariánské družiny a Jednoty sv. Metoděje; Lze tedy téměř s jistotou tvrdit, že Let kolem lampy je falzifikát operující s kafkovským ovzduším a jeho dikcí, vypočtený chytře především na vzrůstající přitažlivost » slavného pražského rodáka«. Zajímavé ■— a pro čs. poměry téměř příznačné — však je pokus prodat falsifikát v cizině za tvrdou valutu. — Let kolem lampy nevyšel v Československu, ale ve Vídni, neomezil se na privátní interes domnělého autora, nýbrž přerostl na úroveň státní: Hru prodala oficiální čs. divadelní společnost Dilia vídeňské Universal Edition. J.S. r. 1964 byl zvolen předsedou jejího ústředí. Zvláštní péči věnuje dětem a mládeži, každý týden má pro ně besídky s obsahem nábožensko-vzdělá- vacím. On byl duší oslav 100. výročí Jednoty a projevem uznání mu byla návštěva kard. Berana v jeho kostele. P. Dominkovi vyprošujeme hojně Božího požehnán! a síly pro jeho další práci pro udržení českého náboženského živlu v zmenšující se české vídeňské kolonii. Oznámení Dostali jsme tento připiš s prosbou o uveřejnění: » Moje rodina vlastní z pozůstalosti českého spisovatele a básníka Julia Zeyera: a) jeden portrét básníkův, jehož autorem je mistr M. Svabinský, b) a dvě olejové malby Zeyerových rodičů. Maloval je český malíř A. Machek 1836. Všechny tři obrazy jsou v bezvadném stavu a v originálním zarámování. Záleží nám na tom, aby obrazy, jejichž kulturně historický význam je velký, přišly do křesťanských českých rukou. Zájemci nechť se obrátí na adresu : Mladěn Splait, C. M. des Roches 12, 1700 Fribourg, Suisse.« Redakci došlo Academia cristiana. Bulletin Křesťanské akademie, studijního a vydavatelského ústavu Cyrilometodějské ligy v exilu, č. 1. — Vydáno, jako informační orgán pro spolupracovníky KA a pro všechny, kdo se zajímají o její činnost. PROMĚNY, čtvrtročník Společnosti pro vědy a umění, vstoupily lednovým číslem do svého čtvrtého ročníku. Kromě obvyklých rozhovorů, polemik a kritických recenzí knih, které mohou zajímat české a slovenské čtenáře, přinášejí básně Josefa Benáčka a Pavla Javora. František Rýpar přemýšlí o významu vatikánského sněmu pro vztahy katolické církve k dnešnímu světu. Václav Hlavatý ve filosoficko-matematickém eseji se ptá po možnostech mechanického determinismu, Joža Procházka píše o doktríně indické karmy, Egon Hostovský uvažuje o povinnostech veřejnosti ke spisovateli, Pavel Želivan se zamýšlí nad novou poezií Vladimíra Holana, Antonín Kratochvil zkoumá situaci na čs. literární frontě, Alois Rozehnal dokončuje svou studii o pohromě bytové výstavby v ČSSR a Miroslav Rechcígl ml. líčí stav a úkoly čs. zahraniční a krajanské bibliografie. Beletristická část přináší dvě povídky Otakara Machotky. Roční předplatné 5 dol., pro členy SVU 4 dol. Vydává: Czechoslovak Society of Arts and Sciences, Room 914, 381 Park Avenue South, New York, N. Y. 10016, USA. Rediguje dr, Ladislav Radimský. Kolik je v ČSSR studentů bohosloví Ekumenická tisková a informační služba, kterou vydává Světová rada církví v Ženevě, uvádí statistiku studentů bohosloví na nekatolických teologických fakultách v ČSSR v školním roce 1966-67. Na Komenského teologického fakultě v Praze studuje 51 studentů: 21 z českobratrské evangelické církve (5 studentek), 15 z reformované církve na Slovensku, 4 z bratrské jednoty baptistů, 4 adven- tisté, 1 z evangelické církve metodistů, 1 z jednoty českobratrské a 5 cizinců. Na Slovenské evangelické bohoslovecké fakultě v Bratislavě je 38 studentů: 36 luteránů a 2 baptisté; 13 studentů je z Jugoslávie. Na Husovi československé bohoslovecké fakultě v Praze je zapsáno 37 studentů. Pravoslavná bohoslovecká fakulta v Prešově má 55 studentů. Na nekatolických teologických fakultách je tedy zapsáno 181 studentů, 18 je z ciziny, 95 ze Slovenska a 68 z českých zemí, Skoda, že čs. úřady neuveřejňují statistiky o počtu věřících; bylo by např. velmi zajímavé srovnat 153 studentů bohosloví pro vyznavače nekatolických křesťanských vyznání se 160 pro katolíky, jichž je, jak známo, daleko víc. Není pochyby, že násilné omezování počtu katolických bohoslovců patří do plánu boje proti katolické církvi. Z dopisů E7 U potravinových balíčků z ciziny musí odesilatel vyplatit zásilku až na místo určení. (Dříve platil jen cestu k hranicím, kdežto podle nových předpisů čs. pošta nebo dráha dostane za převoz na svém území zaplaceno z ciziny.) Když zásilka dojde do ČSSR, příjemce zapraví menší poplatek za dodán! (i když si balíček sám vyzvedne) a clo. To je velmi vysoké z kávy, čokolády, čaje a jiných takových předmětů. Maso je možné posílat jen uzené nebo pečené (prý pro nebezpečí slintav- ky a kulhavky). Clo je : z masa a obyčejného salámu 15 Kčs za 1 kg, z trvanlivého salámu 30 Kčs, ostatní potraviny 5 Kčs z kila, ovoce se většinou nepro- clívá. Kdo dostane víc jak 5 balíčků za rok, od šestého platí clo o mnoho vyšší.- (Z ČSR) 3. číslo Nového života vyšlo v Símě 1. března 1967. — Vytiskla F.U.G. Roma, Piazza della Pilotta 4, - Italia [pageend28]