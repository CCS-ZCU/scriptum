REPORTÉR 1987 DVOUMĚSÍČNÍ K ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE ZÁŘÍ SEPTEMBER SEPTEMBRE Číslo Nummer Number Numero POLITIKA - KULTURA - KOMENTÁŘE - REPORTÁŽE [pageend1]Původně to měla být vernisáž. Pak se řeklo, že to bude premiéra nové knížky Pavla Kantorka »Bajky na neděli« a druhého vydání »Bajek na všední den«. Potom, že by se mohl natočit na video rozhovor s Pavlem Kantorkem a několika hosty o karikatuře. Ale protože bylo léto a navíc všechno bylo na šup-šup, udělal se podvečer jen tak. A z improvizace se stala AUTOGRAMIÁDA, na níž přišlo tolik lidí, že se curyšská policie přišla ptát, jestli tu demonstraci máme povolenou. A výsledek? Byla autogramiáda, byla vernisáž, byla premiéra, byl videofilm, bylo postání s Pavlem Kantorkem (na posezení nebylo dost židlí a lavic) a vznikl kontrakt na další knížky kreslených vtipů. Vladimír Škutina TAK TO TEDA JE BETÁLNEJ BONBÓN, zněl výkřik u kavárenských stolků »U DOROTIKA« (brněnsky DORCLA) při načrtnutých fórech Pavla KANTORKA na okraji novin a nebo servítků před dvaceti lety. Ještě větší uspokojení bylo o dva týdny později, kdy jsme »hotový« fór viděli na stránkách časopisů. »Přijedu, přespím u tebe, vymysli něco. Pavel.« Tak bývá někdy vyprovokována činnost. V šupleti jsem měl BAJKY NA NEDĚLI. BAJKY NA VŠEDNÍ DEN už vyprodané. Tak jsem obojí natiskl a když Pavel přijel, udělali jsme AUTOGR A- MIÁDU - podpisování knížek v Prodejně českých knih v Curychu. Uprostřed léta, bez reklamy a narychlo. A prodejna byla pro dostavivši se ctitelky a ctitele malá! TAK TO TEDA BYL BETÁLNEJ BONBÓN ! Milan Cimburek 2 REPORTÉR 5/87 Titulní strana: kresba Pavla Kantorka [pageend2]OBSAH REPORTÉR Ročník 4. Číslo 5. (Expedice: 18. září 1987) Pavel Kantorek - kresby...........................1,2 DOPISY..................................................... 3 Ladislav Křivánek: Tři alternativy .... 7 Ivan Sviták: Na pomoc stranické agitaci . 8 Vladimír Škutina odpovídá na Dotazy z tamzemska......................... 9 Stanislav Reiniš: O Gorbačovovi, demokratickém socialismu a inženýru Smutném......................................... 10 Miriam Paletová: Z Kapského Města ... 11 Jožka Staněk: Nemylme se!....................... 12 Vladimír Valenta: U nás v Albertě .... 13 Ota Ulč: Jak to vlastně bylo s televizním seriálem "Amerika” ....................... 15 Tomáš Novotný: Rozprávky s Vaškem 17 František Schwarzenberg: Masaryk a naše státnost................................... 19 Ján Mlynárik: Tragédia filozofa a cynizmus bolševizmu...................................... 22 Zbyněk Čeřovský: Soudruh náměstek . . 23 Antonín Měšťan: O Berchtoldu Brechtovi trochu jinak...................................... 24 Dagmar Vaněčková: Komunismus = elektrifikace + vláda sovětů..........25 Pavel Steiger: O ekumenismu z hlediska bible.................................................. 25 Přemek Kocián: Meditace..........................26 Julius Effenberger :Neubitá generace . .26 Přemek Kocián: Max Brod a Praha .... 27 Drobnosti............................................... 28-31 UPOZORNĚNÍ Uveřejněné dopisy mnohdy nevyjadřují názor, s kterým redakce Reportéra souhlasí. Jsou publikovány proto, aby byli čtenáři informováni o všech názorech, které se vyskytují v čs. exilu i v dnešním Československu. DOPISY DOPISY DOPISY DOPISY DOPISY DOP DOPISY DOPISY DOPISY DOPISY DOPISY DOP Milí přátelé, máme radost z Vašich dopisů a příspěvků, ale máme k vám jednu velikánskou prosbu: Píšete-li na stroji, pište ob řádek, a nemá-li váš stroj českou tastaturu, doplňte rukou háčky a čárky alespoň tam, kde by mohlo dojít k nedorozumění. Pišete-li rukou, pište opravdu čitelně a jména osob, měst apod. HŮLKOVÝM PÍSMEM. DÍK ! VIDEO, BAŤA, ZAMLČENÉ DĚJINY A PROPAGANDA Po Praze se šeptá, že prý Štrougal nabídl panu Baťovi, aby si v Praze otevřel svou specielní prodejnu. A že pan Baťa prý odmítl, protože nehodlá vytahovat čs. socialistické hospodářství z hnoje, do něhož se samo dostalo. Můj dvacetiletý syn se v té souvislosti podivil, že vůbec existuje nějaký konkrétní pan Baťa, že myslel, že je to jen tovární značka. Podařilo se mi vypůjčit si videofilm »Baťa s háčkem i bez háčku« a promítl jsem ho celé rodině. Škoda, že jsem videokazetu musel násled-' dujícího dne předat dál. Můj syn chtěl pozvat své kamarády a kolegy, aby na vlastní oči viděli a slyšeli výpověď muže, který patří mezi největší hospodářské genie a který se hrdě hlásí k tomu, že je Čech. Videofilm »Baťa s háčkem i bez háčku« zaplnil nepatrnou mezeru ve vědomostech lidí, uzavřených do pout oficielní propagandy. Kolik důležitých osobností současnosti a minulosti nám bylo zamlčeno, kolik základních kapitol čs. dějin bylo zamlčeno nebo zfalšováno. V souvislosti s přímo masovým rozvojem video- aparátů a možností půjčovat si videokazety od přátel se naskýtá vám na Západě možnost vyplnit mezery ve vědomostech lidí, žijících za Železnou oponou. Ohlas filmu o panu Baťovi by měl být impulzem pro vás pro všechny venku, aby se takových filmů na videokazetách dostalo do Československa co nejvíc. V posledním Reportéru jsem četl, že se chystá další takový film s Mistrem Rafaelem Kubelíkem. Bravo! Jen houšť! Posílám tento dopis z Maďarska, protože mám ověřeno, že z Maďarska jdou dopisy na Západ bez cenzury. I když se poslední dobou ukazuje, že by dopis došel na vaší adresu, i kdyby byl hozen do schránky v Praze. Ale sichr je sichr. Reportér se mi dostává do rukou velice brzo po vyjití. Snad by to bylo možné i s videofilmy. Karel K., Praha PROČ HÁZÍTE KAMENY NA CHARTU 77? V redakčním dovětku k dopisům na toto téma jsme uvedli časopis »Hlas národa«. Časopis, který otiskuje nenávistné útoky na Chartu 77 je kanadský »Naše hlasy« a pak nejnenávistnější útoky na Chartu 77 a na všechno a všechny statečné doma otiskuje prof. Milan Zelený v chicagském »Nedělním Hlasateli«. Omlouváme se otci Vojtěchu Vítovi a sestře Uhlířové z Chicaga z časopisu »Hlas Národa«, Hlas Národa je časopis, který se nikdy k podobným žlučovitým výpadům proti Václavu Havlovi a statečným lidem v Československu nesnížil. RED.REPORTÉRA JE SNAD VÁCLAV HAVEL KOMUNISTA? V dnešním Československu žije dost lidí, na které můžeme být hrdi. Zlobí mě, dočítám-li se v exilovém tisku jen samé urážky českého národa a jako by Češi byli sami bezpáteřní zbabělci. Někdy se však rozzuřím. To tehdy, když čtu lži, které urážejí ty nejstatečnější. V článku proti Chartě 77 a chartistům a proti všem statečným, kteří to ještě nezabalili a nevzdali píše Milan Zelený v chicagském Nedělním Hlasateli 19.4.87, že Václav Havel je komunista a zatracuje ho. Dostalo se mi té cti poznat osobně spisovatele Václava Havla. Znal jsem i jeho otce a jeho rodinu. Václav Havel nikdy nebyl a ani nehodlal být komunistou. Prohlásit o někom, že je komunista, je urážka, která by měla být trestně stíhána. Před léty jsem slýchal, že prý pan Škutina byl také komunista. Stačilo pak pár otevřených slov a už si nikdo tuto lež nedovolí opakovat. Jakto, že exilový časopis dovolí otisknout stejnou prokazatelnou lež na adresu Václava Havla a nikdo se neozve? Václav Havel se ozývat přece nebude. Jednak o existenci Milana Zeleného a Nedělního Hlasatele určitě vůbec neví a i kdyby věděl, je to pod jeho důstojnost. Ale někdo by měl dát Milanu Zelenému za vyučenou, aby nebral jména našich nejčestnějších a nejstatečnějších lidí nadarmo. L. VOREL, Chicago BYL PETER WEISS ČECH NEBO NĚMEC? Do diskuse o českých spisovatelích, píšících německy, přispěl i Neue Zurcher Zeitung recenzí Maria C. Schmitta knihy »Peter Weiss in Selbstzeugnissen und Bilddokumenten«. Dramatik Peter Weiss (světově proslulý zejména dramatem »Pronásledování a zavraždění Jean Paul Marata«) se narodil v české Nové vsi u Berlína roku 1916. Jeho otec byl české národnosti. Po Hitlerově nástupu k moci odešla rodina do Čech, kde ve Varnsdorfu vedl otec textilní továrnu. Roku 1940 se rodině podařilo uprchnout do Švédska, kde Peter Weiss roku 1982 zemřel. Peter Weiss o sobě říká: »Nikdy jsem nebyl Němec!« F. HOŠTÄĽEK, Curych REPORTÉR 5/87 3 [pageend3]HESLO: NEOHÝBAT! Poslal jsem z vánoc své matce fotografie rodiny pod stromečkem. Mé matce je 85 let. Bydlí v Praze. V květnu přišla obálka zpátky. Bylo na ní razítko ’’Praha 120” a pod tím úřední razítko ”Zpět - nedoručitelné”. Poslal jsem tedy zásilku tak, jak byla vrácena, po příteli. Přítel je Francouz a jel do Prahy. Má stará matka nelenila a dostavila se pak s doličnou obálkou na poštu Praha 120, což každý ví, že je sídlo cenzury. Probojovala se až k odpovědnému soudruhovi. Odpovědný soudruh jukl na obálku a sdělil, že zásilky do ČSSSR nesmí obsahovat šifrovaná hesla. Na obálce byl pokyn: ”Neohýbat!” Bylo to napsáno francouzský: ”Ne pas plier s’il vous plait!” A. H., Paříž VÍDEŇSKÉ ÚVAHY (Reportér 4/87) — Je sympatické, když se J. Lion zajímá o pronásledování Židů v Evropě. (Proč nepsat velké ”Ž”? Jen proto, že to bylo za II. světové války zprofanováno? Tradice takového pravopisu je starší a logičtější.) Ovšem již méně se mi líbí, když pouze konstatuje fakta a vyvozuje z nich závěry, aniž se hlouběji zamyslí nad jejich podstatou. Sám si pak nutně protiřečí, když přiznává, že v Německu a v Rakousku existovala vždy antisemitská tendence. Ale od Němců a Rakušanů je zasazeno nejvíce stromků v jeruzalémském Háji lidskosti. Dále píše, že nejméně stromků zasadili Češi, čímž naznačuje, že v lidskosti vůči Židům se snad Češi mají před Němci a Rakušany za cosi stydět. Ovšem takto povrchně se nesmíme na problém dívat. Je totiž nutné uvědomit si, proč tomu tak je. Sázení stromků probíhá za osobní účasti vyznamenané osoby a českoslovenští občané (žijící v ČSSR), kterým byla od vzniku státu Izrael povolena cesta do této země, jsou spočítatelní na prstech jedné ruky ! Proč se autor raději nezamyslel nad tím, proč Češi nemohou do Izraele zajíždět tak běžně, jako ti Němci a Rakušané? Proč tedy za to, že Češi do Izraele nesmějí jezdit, jim ještě přibíjet vránu na vrata? Dovoluji si tvrdit, že Češi Židům za války pomáhali, a to ne méně, než Němci a Rakušané, spíše naopak, znám to z vlastní rodiny. Dále autor článku píše, že silný antisemitismus je dnes hlavně tam, kde byla silná tradice katolicismu. Je to paušalizováni, protože nejsilnější antisemitismus vládne už nějakých 60 let v SSSR, kde katolíci neměli nikdy silné kořeny. Dnešní antisemitismus je ze SSSR ještě exportován do ’’spřátelených” komunistických zemí, takže tam, kde Židé měli po staletí relativní zastání, jako je tomu npř. v Čechách, je jejich kultura pronásledována. Zde je však nutno zdůraznit, že se nejedná o antisemitismus běžných občanů, ale o postoj vládnoucí politické strany. Myslím si, že to je také nepochopení židovské filosofie života, když autor »omlouvá« Židy, že ve třicátých letech nemluvili v Čechách česky, ale německy, pro fenomén uchování židovské kultury jsou podstatné jiné hodnoty, než právě užívání češtiny, nebuďme tak nacionalističtí a ne- roubujme češtinu všem, které v životě potkáme. V závěru článku píše Jindřich Lion o tom, že dnes by měl v Čechách odpadnout jeden z typických místních důvodů přežívajícího antisemitismu - jazyk. Tak tady je řečená vyslovená nepravda. V Čechách totiž neexistují žádné "místní” důvody přežívajícího antisemitismu, alespoň jsem se tam s nimi za 30 let nikdy nesetkala, ale znovu opakuji, že nikoliv místní, ale státní a komunistický antisemitismus je v Čechách tak citelný, že v současné době je život židovských obcí na vymření. Dnes se totiž iddiš nehovoří již kromě docela malých aglomerací v Praze, Holešově, Bratislavě a v Košicích téměř vůbec. Neexistuje judaistika institu- cionalizovaná ve vzdělání, literatura je vydávána jen sporadicky a hlavně jde o zásadní diskriminaci Židů, kteří by chtěli zachovat své tradice a přitom vykonávat nějaké zajímavější povolání v občanském životě. Nestarejme se tedy o to, proč Židé ve 30. letech hovořili německy, ale spíše o to, aby v Praze za 20 let vůbec nějací Židé ještě hovořili! Lenka ŠKRABÁNKOVÁ, Rakousko (K poznámce autorky dopisu, proč nepsat velké ”Ž”,? Ono se totiž může psát obojí, velké i malé, podle toho, jedná-li se o náboženské vyznání - žid, křesťan, mohamedán - nebo o národnost - Žid, Čech, Němec atd. — Pozn. red.) PODVRHY NA POKRAČOVÁNÍ Dostali jsme dopis od Přemysla Janýra z Vídně, který upozorňuje redakce exilových časopisů na pokračující vlnu podvržených dopisů. V jeho případě je kdosi rozesílá jakoby jménem nespokojených sociálních demokratů. Podvržené dopisy jsou podepsány falšovaným (a podle Přemysla Janýra prý znamenitě napodobeným) podpisem Přemysla Janýra. Vlna podvrhů neobešla ani redakci Reportéra. Kdosi (naštěstí velmi neuměle a prokazatelně hloupě) poslal jménem redakce dopis Palach Pressu do Londýna. Jan Kavan udělal to nejsprávnější, co v takovém případě je nasnadě: spojil se s námi a vše se v zárodku vysvětlilo a tak bylo zabráněno nepříjemnému dementi. Palach Pressu a Janu Kavanovi patří dík a pisatelům podvržených dopisů přání, aby se jim alespoň podařilo vytvořit částečně takové hodnoty, jako byly Rukopisy královédvorský a zelenohorský. REDAKCE REPORTÉRA DOJMY A POJMY Článek »Americana« se mě rovněž dotknul, i když jsem necítil potřebu podrážděně se na něj ozvat. Pan Lion totiž činil stejnou volovinu, jako mnoho jiných před ním, namátkou Charles Dickens či Egon Ervin Kisch, a pocítil nutnost vysypat ze sebe nějaké moudro na téma Amerika. Asi bych se rozčiloval víc, ale mám sám máslo na hlavě, byl jsem totiž v Americe právě čtyři dny a na požádání New Leader jsem vyplodil podobné svěží dílko, jako pan Lion. Ono je to totiž dozajista svěží dílko, pokud ho může číst čtenář v Praze, ale nikoli člověk žijící v USA, kterému nutně zatrne, jak strašně unfair je tenhle Lion. Unfair je, protože vydává svá pozorování ad hoc, řečeno novočesky pozorováním z ponorky, ale to je jeho právo dělat své vlastní chyby. Kdybych chtěl podobně popsat třeba Mnichov, anebo činil z dojmu z hamburského nádraží, případně z restaurace v Perpignanu, kde mi u stolu jakýsi nadšený Katalánec propíchl velice čistě jiného Katalánce, závěry na Francii, Německo či kontinent Evropu, vypadal bych jako blbec. Neboť žijeme, ať chceme či nechceme, ve světě emocí, které do nás, i do pana Liona, kdosi napumpoval, aniž si to uvědomujeme, a zbavit se jich je možno pouze na místě samém, dotekem reálie. Měl jsem mimochodem náhodou v USA právě pár známých z Československa, kteří se ke mně až do Kalifornie dostali, abychom tak řekli ”bez vědomí úřadů”, a snažil jsem se jim ukázat - pochopitelně - to, co za vidění stojí. Tudíž i proslavenou ’’Oblázkovou pláž” čili Pebble Beach, známé to místo bohatců. Načež, ač časem odlišeny, se návštěvy otázaly: »A teď bych chtěl vidět, jak žijí černoši!« V jednom případě byla tahle otázka dotvrzena navýsost akurátně rolls-roy- cem, který vyjel ze vrat přímořské rezidence a za jehož volantem seděl černošský spoluobčan. Tudíž, v případě návštěvy, i v případě reportéra Liona, chyba vzniklá indoktrinací Ruďásku a podobných periodik, kterou už si neuvědomují. Podobně na to doplatila jedna zdravotní sestra z NDR, která před lety navštívila černošskou čtvrť v Bostonu (výměnný studentský program), a oslovila občanstvo: »Soudruzi negři!« Případně senátor Ted Kennedy, který jel navštívit (v rámci své volitelnosti v USA) černé občany Jižní Afriky a velice se divil, když ho vypískali, ba navíc se musel svěřit ochraně jihoafrických rasistů, aby vůbec vyvázl se zdravou kůží. Tolik tedy dnešní epištoly na téma rozčilení kolem pana Liona, což je ostatně už zasutá záležitost, a zjevno, že Amerika, respektive USA pana Liona, podobně jako Dickense či Egona Ervína Kische, celkem bez úhony unesly. Nerad bych se dotknul citlivých duší československých socialistických opozič- níků, ke kterým se hrdě počítá pan Ja- nouch, ale o cosi horší to bude s jeho článkem v Reportéru o číslo dále. Pan Janou ch totiž není žádný blbec, a tudíž by měl pociťovat jakýsi intelektuální závazek ke svému stavu a nevyjadřovat se jako pražský tramvaják, který prohlašuje: »Když se vám to nelíbí, choďte pěšky!« Do stejné roviny totiž kladu jeho radu, aby ti, kterým se hospodaření Nadace Charty 77 nelíbí, založili svou vlastní nadaci. Pokládám to za nedůstojné člověka, který - ač bolševik - přecejen má jakési vzdělání a obecně vzato jakousi úroveň. Poněkud to totiž, kromě oné povýšenosti tramvajácké vrchnosti nad plebsem obecným, zavání i oním věru podivným prohlášením exchartisty Gruši, který na besedě, pořádané SVU v Curychu tuhle v květnu veřejně prohlásil, že tedy s těmi levičáky půjde, neboť mají stipenďia a nadace. Marně v této souvislosti bádám, kde je onen základní kategorický imperativ Charty, formulovaný Václavem Havlem roku 1977 do slov: »SKONČIT S VY- CHCANOSTÍ«. Ono se totiž kromě nadací a stipendií dá také i docela obyčejně někde pracovat. Nemyslím, že tím vznikne na poli národním jakákoli škoda. V Chicagu jsem měl tu čest pracovat ve slévárně, která kdysi zaměstnávala Jana Masaryka, a mám zato, že ho ta zkušenost neučinila méněcennějším. Jan Masaryk měl ovšem otce, který na ten Havlův axiom taky věřil, že ano? A z příspěvku soudruha akademika ten dojem nemám, což mi vadí. Nýbrž v tom, co z Československa zbylo, se můžeme současně pochlubit právě jen tou Chartou. Což není, přátelé, mnoho. A pokud se za to jméno ještě skryje kdejaká živnost existující z moudrostí pražských tramvajáků, pak nám asi nezbude než si posypat hlavu popelem a odejít do ústraní. JAN BENEŠ, USA 4 REPORTÉR 5/87 [pageend4]TOMÁŠ KRYSTLÍK (Reportér 4/87, str. 3) — Nazdar pane Krystlíku! Vaše dopisy v Reportéru se dobře čtou a máte dobré postřehy. Nicméně bych rád podotkl, že potřebná publikace, po níž voláte, už byla vydána, a to právě Reportérem: Ročenka Oty Ulče »My a oni...« je dle mého názoru velmi zdařilým dílkem a velmi dobře poslouží účelům dosti různým. Pro zkušeného emigranta je vítanou základnou pro srovnání zkušeností a rovněž osvětlí některé právní techni- kality. Pro dosavadního tamzemce se zaječími úmysly může poskytnout velmi objevný pohled do života ve svobodném světě. Já myslím, že Ulč docílil celkem slušné objektivnosti a je velmi informovaný. Co se týče úrovně vzdělání nebo IQ lidí opouštějících Československo: zdá se mi, že to vidíte moc zjednodušeně. Oni ti, co mají rádi dechovku & fotbal & pivo a celkem nic jiného je nezajímá, jsou tam šťastni. Zkusil jste někdy kolportovat Chartu ve venkovské hospodě? Zkusil jste někdy otravovat narvanou křupanskou rodinku v naleštěném ’’embesu” zprávami o nevinných v Leopoldově? To "křupanství” může platit i pro lidi z Prahy i pro lidi z malé vesničky stejným dílem. Lidé s širším rozhledem více cítí útlak a víc je bolí bezpráví........ Na druhé straně jsou zas tací, co o politice moc nepřemýšlejí, ale prostě jdou do Ameriky a dřou jak zjednaní a dotáhnou to na milionáře. To se stále ještě stává, ba není to ani moc výjimečné. ... Jiný zas díky své filosofii bude radši v Americe žít skromně, ale bude šťasten, že žije kde žije a bude se aktivně podílet na politice. Některým více vzdělaným můžete říct: »Budeš to mít těžké. Doktorát ti nikdo automaticky neuzná, za léta na universitě budeš muset znovu bojovat od píky, ale můžeš psát co chceš a třeba ti to i někdo bude tisknout. ... Třeba budeš ze začátku hodně chudý, ale zato budeš hned od začátku svobodný.« Pane Krystlík, za tohle lidé nejen utečou z ČSSR, mnozí jsou za to i ochotni padnout na barikádách! I v kulturním povědomí Čechoslováků giganta Waldu Legendárního to tam už tak dožralo, že práskl do bot. Myslíte, že Matuškovi šli za vidinou snadného výdělku? To sotva! ... B.V., USA JAK OSVOBODIT NAŠI VLAST (Reportér 4/86, str.6) — Je dobře, že k některým příspěvkům přinášíte i úvodní komentář nebo »Who is who«, jak se u vás na Západě říká. Dozvěděl jsem se o JUDr Chalupoví. Je velice potřebné, že takovým lidem, jako je právě JUDr Čha- lupa, dáváte slovo. Že k nám nepromlouvají jen zkrachovaní komunisté. Souhlasím s rozborem politické situace za Gor- bačóva a zvlášť je důležité, že upozorňuje na rozdíl taktiky komunistů za Gottwalda a za Husáka. Ano - Gorbačov vyměnil těžkopádný tank za Cadillac. Jenže ten Cadillac má ukryté střílny, pane doktore Chalupo. A my tady ty ukryté střílny vidíme. Vaši politici na Západě je nevidí. Zajímalo by mě, proč si JUDr Chalupa myslí, že Československo a na druhém místě Spojené státy jsou nejdůlezitějším místem, na nichž se bude určovat budoucnost. Obávám se, že Československo do budoucnosti nebude mít už nikdy co mluvit ....... JIRKA z Brna HOLLYWOOD BEZ H Z gigantického nápisu HOLLYWOOD na stráni nad Hollywoodem zmizelo pís- REPORTÉR 5/87 meno H. Pan Voskovec by místo svého »Holé vody« musel říci »Olé vody«, což zase zní zcela Španělsky. Jiřina FUCHSOVÄ, Los Angeles NAPOLEONOVA SMRT Jan Vladislav v australských Hlasech upozornil na francouzský bestseller - novelu »Napoleonova smrt«, kterou napsal a loni vydal Simon Leys', vlastním jménem Pierre Ryckmans, známý především jako odborník na čínské malířství. Roku 1980 vycházela v Magazínu, předchůdci Reportéra, na pokračování komi-krimi J.Gillara a V.Škutiny »Napoleon dvakrát pohřbený« ze seriálu »Padělané vraždy«. Kniha Simona Leyse byla ve Francii přivítána jako objev nového výkladu historie... Škoda, že Gillar se Škutinou jsou Češi, píšící česky. Těžko lze nyní poukazovat na skutečnost, že apokryf o Napoleonově dvojníku se všemi detaily záměny a Napoleonova odchodu ze Svaté Heleny z pera Simona Leyse byl napsán už v roce 1980 česky. Prokop Diviš vynalezl hromosvod, ale protože byl jen Čech, prvenství se přiznává Franklino- vi. Profesor Wuchterle přišel s objevem plastických hmot. Ale protože byl Čech a nevíc nebyl komunista, patří prvenství Američanům. Jaroslav GAJDA, kameraman, Ludwigs’hafen POVÍDÁNÍ O VLASTENECTVÍ (Reportér 4/87, str.20) — Jsem tuze rád, že se na stránkách Reportéra objevil kromě Oty Rambousků také snímek pana Mašina. Nejen proto, že jeho tatínek patřil ke »Třem králům« a tomu nejlepšímu, co republika vytvořila, ale proto, že bratří Mašinové sami o sobě jsou takovým symbolem. Hned v padesátých letech o této skupině šla fáma, která ani docela málo nepřeháněla, ale protože Češi tak málokdy o cokoli bojují jinak než hubou, zněla velkolepě. Přičítaly se jí na vrub věci, které nikdy nevykonala, např. přepad vězeňského transportu blíže Levoče a osvobození vězňů. Ještě na konci 50. let na této trase jezdily eskorty z Košic a Prešova do Ilavy zesílené o kulometné družstvo, a muklové za skly autobusů označených jako »zájezd« přemýšleli o tom, zda by si to bráškové nechtěli někdy zopakovat. Dr Měšťan se mýlí, když posuzuje román Jana Procházky »PŘESTŘELKA« (1964) jako »pohraničnický«. Cenzura tehdy vyházela z rukopisu přes 200 stran, neboť uprchlíci byli líčeni jako mnohem lepší muži než příslušníci PS, a zcela bezpečně vím od autora, že tento příběh byl inspirován heroickou cestou bratří Maší- nů. Ostatně, jeden z »negativních« hrdinů románu tam praví nad zraněným příslušníkem své skupiny ostatním: »Šest nás vyšlo, šest nás dojde!« Věru rozdílná to deskripce oproti ždané a poplatné tézi a lidsky podlých nepřátelích socialismu, kteří nechávají své přátele bez pomoci (viz Občan Brych od Otčenáška a četná jiná díla reálného socialismu). Na začátku šedesátých let se k příběhu skupiny bratří Mašínů vrací v sérii reportáží, náležitě tendenčních, ”Čs. voják” a teprve v roce 1967, na závěr knížky »Tři kontra gestapo« (Kettner & Jedlička) s provokativním snímkem berlínské zdi na obálce (což cenzuře uniklo), se čtenář dovídá, že Ctirad a Josef Mašinoví byli synové legendárního podplukovníka Mašina. Jejich vlastenectví pak spisek vysvětluje, jak jedině možno, chybami padesátých let, které prý oba chlapce přivedly k paušálnímu odsouzení všeho, co se kolem i nich dělo. Mašíni ovšem nebyli v padesátých letech sami. Všem těmto lidem jsem pak, byť psána na tělo jen jednoho z nich, věnoval svou »Baladu o Ludimírovi«, třetí plán románu Zelenou nahoru. Což ovšem je - a zůstává - jen fikcí. Doufám pevně, že Reportér využije tuhle příležitost k realitě! Naše nejnovější historie totiž má, jak už podotknuto, přemíru Kecalů, ale pramaličko Mužů, kteří by se dějiny své země pokusili obohatit činem a kteří konali tak, jak nikoli lišáctví, ale svědomí kázalo jim. Pane Mašině, chtěl bych Vám na dálku stisknout ruku! Myslím, že my všichni Vám takový stisk dlužíme. Jan BENEŠ, USA S FERDOU MRAVENCEM PROTI 25 MILIONŮM (Reportér 4/87, str.7) — Seriál o Ferdovi Mravenci, vysílaný stuttgartskou televizí, nás nutí k zamyšlení. Ze zlí mravenci, oblečení jako skauti, jsou postrachem všeho a všech, mě ani nepřekvapuje. Podobné útoky lehčího i těžšího kalibru vystřelovala Goebbelsova i komunistická propaganda. Ve staré vlasti jsme si na podobné útoky zvykli. To ale bylo v socialismu. Zde ve svobodném světě nechci a nebudu mlčet. Kdo, nebo lépe řečeno: čím jsou autoři paní Liana Novotná s manželem ? Nebo bychom se měli ptát: Odkud jsou tito soudruzi placeni? Mám doma prvá vydání Ferdy Mravence. Také zde nosí mravenci skautské kroje - ale mravenci podle skautských pravidel pomáhali všem za vedení Ferdy. Přišla vydání nová, skautský kroj zmizel, zůstaly jen stejné obrázky. Pro nás, skautské pracovníky, pro děti, kteří jsme dobrovolnými členy skautské organizace, je tento pořad rozčarováním. Také odmítavé stanovisko našich dětí-skautů k tomuto pořadu je nám nejlepší odměnou. Pro pány s hvězdou na stranické legitimaci byl a bude skauting věčným strašidlem. A že mezi námi pracují a žijí lidé, kteří přišli do ’’exilu” s požehnáním moci- pánů, to víme dobře z případů, o kterých bylo psáno v novinách. Protestuji jménem více jak 25 milionů skautů po celém světě. V zemích, kde není nebo byl zakázán skauting, není něco v pořádku. Tam jsou děti oblékány do košil hnědých, černých nebo rudých. Zlo a lež nikdy nezvítězily a nezvítězí. JESTŘÁB, evropský náčelník českého a slovenského exilového skautingu Zasílám zmíněným ’’umělcům” námět k dalšímu pokračování Ferdy: Zlý Ježíš v Rambových šatečkách bude s neméně zlým T.G.Masarykem střílet prakem do mraveniště. Přítrž tomu řádění uvědoměle učiní Brouk Pytlík (bude mít na krku červený šátek, takže děti okamžitě poznají, že ztělesňuje Timura a jeho partu), jenž přivolá z Afganistanu na pomoc mírové mravence. Pak přijede na plešatém volovi (jemná narážka na zásluhy s. Lenina o spojení pokrokových mravenců celého světa) rudá sršeň. Kladivem a srpem na cucky zdeptá každého, kdo zavčas neuzná, že skauti byli, jsou a budou zlými esesáky. OLD KIWI STAROSTI ČESKÝCH NOVIN Jeden čtenář nám pro pobavení poslal výstřižky z týdeníku ÚV KSČ »Tvorba« (kterýžto týdeník nás donedávna rád cito- 5 [pageend5]vával - vždy velmi negativně. Nyní nás už necituje. Má jiné starosti. Posuďte sami.): TVORBA, č. 13, l.dubna 1987, s.5: Milan Syruček: »Setkal jsem se však také se škodolibým úsměškem: neznamenají výrazy perestrojitsja, perestrojka jen vlastně se přestrojit, převlek? Pravda je, a nikdo ji také neskrývá, že je to složitý a pro mnohé bolestný proces.« Tatáž stránka, článek ’’Kultura na nádražích”, citován Zdeněk Šára, náčelník stanice v Libčicích nad Vltavou: »Dali jsme do čekárny záclony, ale ty nám zapálili, zabudovali jsme áo čekárny umyvadlo - a co se dalo, bylo ukradeno. Píšete o chybějících klikách u dveří - nestačíme dávat nové. Dokonce nám kdosi odnesl i dveře. Ničí se nábytek, stoly, židle. Všude snad takoví cestující nejsou. Kdo tu zanedbal výchovu ? « KDO JE VLASTA VLAŽNÁ? Zasílám vám pásku nedávného českého vysílání v Sydney, jehož ředitelkou a hlasatelkou a před jedenácti lety zakladatelkou je Vlasta Vlažná. Není to zvláště vybrané vysílání. Je to jedno z několika set relací. Význam této pásky spočívá v tom, že Vlasta, a to je jejím stylem, téměř mimochodem se loučí jako představitelka a spo- luzakladatelka se zemřelým Otcem Vladimírem Ondráškem s naší veřejností. Představuje tímto neobtrusivním stylem ukončení éry, která pro nás představovala pokračování kvalit Masarykovy republiky, a doufejme, že výchovou dlouholetých spolupracovníků v Janě Rajchové a Ing. Vladimíru Špačkovi si zajistila pokračování těchto tradic. Vlasta, roz. Lukášová (1922, Lanžhot na Moravě), pochází ze staré herecké rodiny, která již za dob Kajetána Tyla se proslavila buditelskou činností. Již jako dítě vystupovala v různých rolích, jednou z nich byla role Puká v Shakespearově Snu noci svatojánské, která ji proslavila. Byl to první Puk hraný dítětem. Za nacistické okupace byla vězněna v Českých Budějovicích gestapem. Po propuštění byla nasazena jako dělnice ve Inárně ve Ve- selí-Mezimostí. Po válce účinkovala u Sed- láckého divadla, Národního divadla v Klatovech a v Českých Budějovicích. Jako herečka vystupovala pod jménem Vlasta Janků a hrávala se známými herci, jako byl Štěpánek, Dejl (který byl mimochodem jejím kmotrem). Po únoru 1948 odešla s rodinou do ciziny. V roce 1949 se přistěhovala do Austrálie a od roku 1975 řídí čs. rozhlasové vysílání v Sydney (1 hodinu týdně). Jan NOVÄK, M.B.E., Austrálie JEŠTĚ NANYNKY Nerad přidávám další podrobnosti k tomuto tématu, ale když pan Vladimír Veit se opomenul zmínit o osobě, která v publikaci Nanynek měla klíčovou roli, musím toto opomenutí napravit. Je to p. František Váňa, redaktor australského čtrnáctideníku Hlas domova. HD zde vycházel od r. 1950 plných 30 let a za tu dobu se stal jedním z nejlepších exilových publikací s celou řadou elitních spolupracovníků a s odběrateli ve všech svobodných zemích. Bohužel zanikl nemocí a pracovním vyčerpáním svého obětavého vydavatele. Nanynky, celkem 10 parodií na to, jak by toto téma zpracovali známí básníci svým stylem, jsou - s výjimkou Majakovského a Villona - samá klasická česká jména. Byly napsány neznámým autorem už dobře před 35 lety a v naší vlasti kolovaly jen v opisech. Jejich neznámý autor snad ještě žije. Hladový národ doma, otrávený ortodoxní rudoprávnic- kou literaturou, se uchyloval k těmto kopiím z protestu a opisoval je dál se stejnou dychtivostí, s jakou se kdysi opisovala »Balada o Vnislavu a Běle« nebo »Na hranicích města německého« či - za našich neuvědomělých studentských dob - slavný »Rytíř Smil«. Všechny kopie byly vytištěny 19.3.1956 v Hlase domova s následujícím úvodem: Variace na lidovou píseň o Nanynce, která šla do zelí, mají za sebou dlouhou cestu. Byly propašovány z Československa do Vidné, kde se jich zmocnil příslovečný zvláštní dopisovatel HD a poslal je do Austrálie. Jejich literární a sociologické posouzení přenecháváme zbaběle učencům, kteří jsou schopni i o legraci psáti vážné. Dokonce se nehodláme bránit obvinění, že některé pasáže mohou způsobit i veřejné pohoršení. K čemu by to bylo? Kdyby měli pravdu karatelé, nebylo by pomoci nám. Kdyby ji neměli, nebylo by pomoci jim. Tomu se chceme vyhnout. Myslete si třeba, že jde o aprílovou přílohu. Jiří Voskovec napsal z Ameriky panu Váňovi, jak se nad těmito parodiemi náramně bavil. Později je celkem nepatrně uhladil, aby je nějak učinil ’’salonfähig” a bavíval jimi zase své přátele. Jeho rukopis byl v pozůstalosti nalezen Ladislavem Koldou v New Yorku, který je vydal v bibliofilské úpravě. Odtud je v r. 1984 vytisklo Svědectví. Neznámý původce zůstal neodhalen. Velké mystérium české literatury. Když se František Váňa dověděl o dalších parodiích a o chystané LP-desce, poslal mi dopis s kopií dotyčného čísla HD, ze které jasně vyplývá jeho podíl na tom, že se Nanynky neztratily někde v opisech. Jeho sdělení o předcházejících publikacích mě velmi překvapilo. Myslil jsem, že Nanynky jsou mnohem mladší, poněvadž si je přivezlo s sebou několik čerstvých příchozích z ČSSR a jeden neznámý je dokonce začal rozmnožovat v průklepech, z nichž jeden mi dala paní Vlasta Vlažná z českého vysílání v Sydney. Stylisticky, jak jsem si později ověřil, byly identické s otiskem v HD, neupraveném Jiřím Voskovcem. Poslal jsem je do Reportéra s dotazem, nevědí-li tam něco o jejich autorovi, a přidal jsem k nim jednu svou vlastní parodii (K.H.Máchu). Když později Vladimír Škutina přijel do Sydney, přinesl mi vzkaz od Vladimíra Veita se žádostí o další parodie. Mezitím jsem jich měl tucet a jeho přání jsem mohl snadno vyhovět. Karel ŠINDELÁŘ, Austrálie SPOLKOVÁ REPUBLIKA A UPRCHLÍCI (Reportér 4/87, s.4) — Do této chvíle jsme se mylně domnívali, že jsme jediným případem tohoto druhu v Německu. Před dvěma roky jsme požádali v Německu o azyl. Po 18 měsících jsme obdrželi rozhodnutí o uznání práva azylu, ale ještě v době, kdy rozsudek ještě nenabyl právní moci, se spolkový pověřenec v Zirndorfu odvolal a podal žalobu, která se opírá též o zmíněný § 2 Abs. 1 Asylverfahrensgesetz, novelizovaný 6.1.1987. V této žalobě se přesně praví, že jsme se před příjezdem do Německa ’’zdržovali” v Rakousku. Na rozdíl od Vámi publikovaného případu se u nás jednalo pouze o průjezd, který trval něco kolem 4 hodin. I náš případ bude řešit soud. Neví se sice, kdy, může to být za jeden nebo i za pět roků. Zatím máme ještě určitou, i když mizivou naději, že zmíněný pověřenec vezme na základě upřesněných faktů žalobu zpět. Dalším problémem je otázka, jak mají být řešeny v závislosti na žalobě např. pracovní povolení, škola, stěhování apod. Nikdo nechce říct zásadní rozhodnutí, chybí zkušenost podobné případy řešit a pro nás z toho vyplývají další a další těžkosti. Ne, že bychom na ně nebyli zvyklí, emigrovat s malým dítětem bylo víc než závažné rozhodnutí, ale není to příliš? A tak v duchu pořekadla »Víc lidí víc ví« Vás prosíme, je-li možné navázat Vaším prostřednictvím se stejně postiženými kontakt. Především o těchto problémech piště, desinformace v ČSSR je obrovská. Manželé PROCHÁZKOVI, Německo VRAŤTE MORAVU DO ITÁLIE! Česko-slovenské řevnění, jemuž stránky Reportéra v poslední době věnují pozornost, lze radikálně a snad i bezbolestně řešit připojením Moravy k Itálii, kam - jak ostatně svědčí její ryze italské jméno - od věků patřila a kam se musí při spravedlivém uspořádání střední Evropy vrátit. Již dost česko-slovenského překrucování a prznění moravských dějin! Češi i Slováci dodnes přiznávají, že Morava kdysi sahala až po Trieste. Opak je pravdou: Itálie sahala až po Opavu, která si dodnes tvrdošíjně uhájila své původní italské jméno, stejně jako Znoimo, které se původně vyslovovalo s ”dz”. Valaši (Vlaši) dodnes - ač tajně - vědí, že jsou čistí Italové, kdysi vyhnaní do pohoří Bezzeghidi z úrodných vinných strání Hodonína (Odonino) a Bzence (Bese- nezza). Kdo se jen trochu vyzná v lidových tancích, vidí, že valašský odzemek, přežívající v nočních ulicích valašských měst Vestino a Mezzirigio, je varianta na- politánské tarantelly. Hanáci (původně Ganazzi) dodnes říkají botám škarbále - z italského scarpe, a mnoho Morávů dodnes pije víno raďěji k jídlu než k typicky slovanskému oží- rání. Letmý polled na mapu Moravy i ne- zasvěcenci ukáže, jak neslovanská jsou jména moravských měst: Bruno - podle hnědozemě, na níž bylo Brno postaveno. Oliomuto - doslova ’’němý olej” - podle mrtvých ramen řeky Morava, která v Olomouci mlčky olejovatěla než je zasypala socialistická přestavba. Gigliava - podle lilií, jimiž se jihlavské stráně v lepších dobách hemžívaly. Boscovizi - doslova ”les neřestí”, jejž dodnes ani kyselý déšť na Boskovicku nevymýtil. Prestogiove - "bože pospěš” - podle modlitby prostějovských Italomorávů. Prerovia - cesta prérií, podle některých pramenů také Prego- via - ’’jděte prosím pryč” - zřejmě podle výzvy Morávů slovanským vetřelcům. Schiumbero - podle husté mlhy, která se na Šumpersku měnívá až v pěnu - italsky schiume. Na cestě z Oliomuta k českým hranicím najdete Mollenice - doslova "měkké hnízdečko”, a Zaberigo - podle místní varianty pudinku zabaglione. Směrem k východu pak Cromerigio - podle chromovaných plotů kroměřížského zámku, a lázně Luogo ehe Vince - ’’místo jež vítězí” -, které Slované přeprznili na Luhačovice. Jakým právem si Češi přisvojují morav- sko-italské genie jako byli Comeneschi, 6 REPORTÉR 5/87 [pageend6]LADISLAV KŘIVÁNEK TŘI ALTERNATIVY Všichni - doma i venku - víme, že dnešní stav naší národní věci je neudržitelný. Všichni, přesněji vzato: naprostá většina věří, že se tento stav musí změnit, že český a slovenský lid vezme znovu vládu věcí svých do svých rukou. Možnost, že by oba naše národy vymizely zcela z dějin a z povrchu zemského jako kdysi třeba Bojové, tuto možnost po více než tisícileté existenci a úspěšném odolávání všem možným náporům nebude ani ten nejzarytější pesimista brát vážně do svých úvah. Zbývají tedy jen taková řešení, která předpokládají znovunabytí ztracené svobody obou našich národů v plném rozsahu. Jak by se to mohlo uskutečnit, na to lze vypracovat několik teorií, několik alternativ. Prvá z nich je celkem dobře známá a byla už vícekráte více či méně zřetelně formulována (např. R. Seluckým, P. Kohoutem). Tuto alternativu předkládá a horlivě zastává skupina, kterou můžeme označit jako reformní marxisty, novou levici, socialistickou opozici, anebo zkráceně jako hnutí»L«. Její vyhlášené krédo je, že jakákoliv změna a návrat ke svobodnému Československu se může uskutečnit jen prostřednictvím samotných komunistů — komunistů, kteří jsou u moci, kteří jsou jediní dobře organisovaní, protože žádnou jinou organisaci sami nepřipouštějí, komunistů, kteří mají nejschopnější lidi. Alternativa »L« zaznamenává nyní velkou posilu s nastolením Gorbačova a jeho nových plánů, od nichž očekávají skutečné zázraky. Z prostých náznaků vyvozují zastánci alternativy »L« dalekosáhlé závěry — mluví se o demokracii, o svobodných volbách, o lidských právech, o propuštění politických vězňů atd. atd. V podstatě jsou to jen nahromaděná zbožná přání, která zde nalézají svůj výraz, a zároveň snahy vylepšit komunismus, který, jak se v celosvětovém měřítku ukazuje, pomalu zachází na úbytě. V nouzi se, jak známo, tonoucí chytá i stébla: stéblo »Gorbačov« se stalo přes noc populární a nalezlo okamžitě podporu jak doma (viz oslavy a nepochybně spontánní přijetí Gorbačova při jeho návštěvě u nás), tak i v zahraničí. Není to jen ona, jako hnutí »L« klasifikovaná část exilu, ale i širší okruh západní, levě orientované veřejnosti, která s naší »L«- alternativou úzce spolupracuje, protože je navzájem, svazují společné ideály. Jde o velmi dobře organisované hnutí, ke kterému se hlásí četné významné osobnosti, hnutí, které má k disposici značnou publicitu, vlastní časopisy, přístup k mediím a velkou řadu otevřených i skrytých příznivců (viz např. různá mírová hnutí ap.). Jaké jsou perspektivy alternativy »L«? Vše bude zcela jasné, jakmile bude Gorbačov sedět pevně v sedle, jakmile padne rozhodující slovo z Moskvy. Méně jasné je, kdy bude toto slovo vysloveno, ať už nahlas nebo jen šeptem, a pak také, jaký bude jeho dosah, kam až bude dovoleno jít. Je prakticky vyloučeno, že by se na daný povel komunistické strany vzdaly moci, připustily svobodné volby, pluralitní systém a skutečnou demokracii. Alternativa »L« může počítat pouze s malým uvolněním stahujícího obojku, přičemž budou učiněna všechna opatření, aby hlava sama nemohla z obojku vylézt. Půjde tedy především o malé reformy v oblasti ekonomické: jak dalece se osvědčí, zda nebudou brzo zase odvolány jako NEP, či zda uvolní cestu k dalším, zásadním krokům, to už je jiná otázka. Předvídání, jak známo, je velmi obtížné, zvláště když jde o budoucnost. Jinak ale, až k těmto malým reformám, je alternativa »L« docela jasná a možno říci i realistická: leží v rámci možností či dokonce nutnosti, její scénář už je napsán, její protagonisté už se připravují vystoupit. Druhá alternativa — označme ji alternativou »P« — se už jeví značně komplikovanější. Vysvítá to ze samotného složení jejích zastánců. Převážná část českého slovního pokladu, jak nám to ukáže letmý pohled do slovníku, začíná právě písmenem P, a proto také pod toto písmeno spadá přebohatá paleta přívrženců, počínaje Pravičáky přes Politiky Prověřené a Proslavené po Politicky Pronásledované, pak Presidenty a Podivíny, Pisatele i Pisálky, Poctivce i Popletené, Prosťáčky a Profesory, Pravověrné a Pohany, Pro- spěcháře a Podvodníky. Je to pestrá směsice různých hnutí a názorů, která má jedinou společnou vlastnost - živelnou, často halasně vyhlašovanou, jen zřídka rozumově podloženou nenávist vůči komunismu a všemu, co s ním třeba jen zdaleka souvisí. Nenávist se v tomto případě ukazuje jako slabý jednotící prvek: mnohem více převažuje ona roztříštěnost názorů a z ní vyplývající nemožnost vytvořit jednotný, společný program. Proto se příslušníci alternativy »P« vyčerpávají ve vzájemných potyčkách a nechutných osobních sporech, zatímco cíl jim docela uniká. Co si vlastně alternativa »P« představuje, s čím počítá? Neočekává nic více a nic méně než rozpad sovětského panství, ať už rozkladem zevnitř anebo rozbitím zvenku. Střízlivě vzato musíme obě možnosti označit jako málo reálné a nemůžeme jim přikládat velkou naději na úspěch. Rozklad sovětského panství zevnitř se už dlouho prorokuje, ať už z důvodů hospodářských neúspěchů systému, pro národnostní a náboženské rozpory či pro obecnou nespokojenost s režimem. Zapomíná se, že tak ohromná říše s tak ostrým politickým aparátem, bez jakékoliv demokratické tradice, se jen tak lehce nezhroutí, protože má ohromnou setrvačnost a schopnost přežít i velké rány. Jestliže bude mít Mr. Gorbačov se svou perestroj- kou úspěch, pak se tato verse může na dlouhou dobu odepsat. A rozbití režimu zvenku? K tomu by byla nutná třetí světová válka, a tu si nikdo rozumně uvažující nemůže přát. Nemluvě o tom, že by takový absurdní pokus, kdy by přišly ke slovu atomy, mohl znamenat úplné vyhubení civilisace, ani konvenční způsob boje by nemusel přinést žádoucí řešení. Po zkušenostech z druhé války nelze předem s jistotou určit, kdo by byl nakonec skutečným vítězem a jak by dopadly malé národy v utkání velkých zájmů. Ne, ani jedna z těchto dvou versí alternativy »P« nemá reálné vyhlídky na to, že by se mohla v dohledné době uskutečnit. A i kdyby nakrásně, nějakým zázrakem, švihnutím kouzelného proutku se jednoho dne sovětská moc rozpadla, pak by tu alternativa »P« stála s otevřenými ústy, protože pro samé ohlížení zpět, pro samé hašteření nemá připraven žádný program. Opakovala by se do písmene ona neblahá historie let 1945 a 1948, kdy jenom dobře organisovaná levice věděla, co chce, a dovedla to prosadit. Je zřejmé, že alternativu »P« můžeme klidně odepsat jako nereálnou, protože je založena na snech a přáních dožívající generace, protože není podložena opravdovou analýzou situace a cílevědomým úsilím připravit konkrétní budoucnost, protože jí chybí nejen scénář, ale i autoři. Alternativa »L« má dnes mnohem větší naději, že se uskuteční. Současná situace je pro ni poměrně příznivá, hnutí je dobře organisované, má publicitu i připravený program. Není divu, že její přívrženci mají plno sebedůvěry, že vystupují - doma i venku - jako hlavní mluvčí oposice, že jsou takto také přijímáni a uznáváni. Přesto vše je to nakonec také jen sdružení snílků: snílků, kteří přes všechny dosavadní špatné zkušenosti stále věří, že lze uskutečnit ideál spravedlivé lidské společnosti na základě komunismu. Je to zcela slepá víra: jen slepý může nevidět, že nikde na světě žádný pokus marxistů nej- různějšího typu se nesetkal s úspěchem, neučinil lidi svobodnější - vždy se dostavil pravý opak. Je to v podstatě tragická víra, tragický omyl, tragické dědictví, na které naše národy doplácejí. Máme dále opakovat staré chyby, pokračovat v této staré, jen trochu oprášené víře, máme přijmout variantu »L« za svou? Zdravý rozum, pokud se dnes o něčem takovém dá mluvit, se tomu vzpírá. Musí zde být přece nějaké lepší, rozumné východisko, nežli věřit ve sny a zázraky. Ano, byla by tu ještě třetí alternativa, ale ta je bohužel z těch větrných zámků nejvzdušnější, protože je nejméně propracována a nemá ještě ani okruh stoupenců, s nimiž by mohla počítat. Proto vše, co bude dále uvedeno, je třeba brát spíše jako koncept, jako návrh k propracování. Třetí alternativa by měla, abychom byli důslední, být označena také písmenem; nejspíše by to bylo »D« jako demokracie. Už z tohoto označení je zřejmá problematika, síla i slabost třetího hnutí. Kdekdo má dnes plná ústa demokracie — Pallaschi, Masarigo a Bata? Básníka Neza- valle? Skladatele Giannaceca? Prvního dělnického presidenta Giottovalle? Jak může být za českého spisovatele ve světě pokládán Milano Cunderella? Kdy už moravsko-italský politik Giorgio Pelicani požádá vládu v Římě o pomoc italským bratřím na porobené Moravě? Vždyť nejde nutně o vyvraždění Rakušanů: stačí nad nimi vztyčit vyvýšenou dálnici Znoimo-Brennero. Za mísu tortel- línů a láhev chiantského tisíce Morávů na stavební brigádu subito se poženou a návrat k vlasti si vybudují. Kdy se konečně přizná, zač moravští cavalieri na Bílé hoře umírali? Moravi alzatevi! Che Dio vi benedica e vi protegga dai barbari! Dejž, Bože milosrdný, aby si Češi k cestám na Slovensko a Slováci k cestám do Čech o tranzitní víza v Římě žádati museli! Jak dlouho ještě, Moravia dolce, úpěti budeš pod tó slovansko škarbáló? Con rispetto neboli s úcto, Beniamino KURAS, t. č. Londýn REPORTÉR 5/87 7 [pageend7]většinou jsou to ale slavnostní prohlášení anebo prázdné nálepky, ne-li přímé útoky. Jistě, demokracie má tisíciletou historii, vyvíjela se a stále se vyvíjí každodenním řešením společenských problémů. Praxe celkem funguje ku prospěchu jejích vyznavačů i jejích odpůrců, ale její teorie ustrnula: není dnes »in«, není moderní zabývat se teorií demokracie, jen málo filosofů (npř. Karl Popper) se věnuje tomuto tématu. Většina filosofů dneška, sociologové, politologové, jsou stále ještě v zajetí marxistických ideí, znovu a znovu přežvykují to, co na nich k přežvýkání zůstalo. Demokracie je pro ně totožná s ošklivým, dravým kapitalismem, nenasytným egoismem, svoboda jim znamená svobodu vykořisťování. Je nejvýš na čase likvidovat tyto přežitky, překonat nedostatky, které demokracie nepochybně má, a narýsovat její novou cestu, která by mohla být protiváhou marxistickým ideálům a byla schopna upoutat mladé lidi. Tyto myšlenky, navazující na osvědčené tradice, by se měly stát základnou programu svobodného státu Čechů a Slováků. Vypracovat takový program nebude jednoduché - bude zřejmě nutné změnit přežité politické, ekonomické i sociální struktury, vypracovat nové společenské modely. Bude to také dlouhodobý úkol, ale i čas, který bude k disposici, bude dostatečný. Michail Gorbačov v rozhovoru s presidentem Spolkové republiky Německo, Richardem von Weizsäckerem, prohlásil, že bude trvat nejméně sto let, než bude možné uvažovat o sloučení rozděleného Německa a tím tedy o nějaké změně rovnováhy sil v Evropě. To je ovšem nepochybně extrémní a jednostranné hledisko. Tak dlouho se současné napětí nemůže protahovat; realističtější bude, jestliže budeme počítat s pětinou až desetinou prorokované doby. Alternativa »D« je nepochybně také sen — ale sen s otevřenýma očima. Bude vyžadovat lidi nezatížené minulostí, lidi s realistickým pohledem, novou generaci, která se vystříhá starých chyb a neupadne do nových, generaci, která se bude cílevědomě připravovat tak, jako to dovedl TGM, až přijde pravý okamžik. Řeknete si: tři alternativy, tři sny . . . Beze vší pochyby: některé sny mají ovšem tu zvláštnost, že se mohou uskutečnit, že lze pro jejich uskutečnění pracovat, že dávají smysl životu. Není to náhodou právě náš případ ? IVAN SVITÁK NA POMOC STRANICKÉ AGITACI Poznámky k červnovému zasedání ÚV KSSS »Nemáme cíle, nemáme budoucnost, nemáme naději, nemáme radost.« »No goals, no future, no hope, no joy.« Polský pop song 1986 I DESET DEFINIC GLASNOSTI 1. Když Chruščov zrušil stalinské koncentráky a propustil z nich milióny lidí, aniž se Západ něco dozvěděl, pak to nebyla glasnost, kdežto když Gorbačov propustí sto disidentů před západními kameramany, pak je to glasnost. 2. Když Chruščov vyklidil polovinu Rakouska a stáhl Rudou armádu z dříve obsazeného území, pak to nebyla glasnost, kdežto když Gorbačov stáhne jednu divisi z Afganistánu a nahradí ji obratem jinou, pak je to glasnost. 3. Když Chruščov stáhl své ofensivní rakety z Kuby, neochoten riskovat konflikt s USA, pak to nebyla glasnost, kdežto když Gorbačov militarizuje Nikaraguu obrněnými helikoptérami, ochoten riskovat konflikt s USA, pak je to glasnost. 4. Když Brežněv zavedl doktrínu »internacionalismu« jako právo na vojenskou okupaci vlastních spojenců, pak to nebyla glasnost, kdežto když Gorbačov pokračuje v okupaci středoevropských států a zřídí tam odpalovací rampy pro atomové rakety, pak je to glasnost. 5. Když kdysi na Sibiři došlo k atomovému výbuchu, jenž zabil dva tucty sovětských generálů, ale nikdy nebyl úředně doznán, pak to nebyla glasnost, ale když Gorbačovovi vybuchl Černobyl, což se nedalo utajit, pak to byla glasnost. 6. Když se Brežněv podepsal na třetí košík Helsinských dohod, aby pak dal v zápětí pozavírat disidenty, pak to nebyla glasnost, kdežto když Gorbačov je žhavěj, aby mohl udělat totéž a vypořádat se s vnitřní opozicí, pak je to glasnost. 7. Když se Dubček pokusil zavést tržní vztahy do upadajícího hospodářství, pak to nebyla glasnost, ale velezrada na socialismu, kdežto když Gorbačov podrobí 200.000 produktů zákonům trhu, pak to není velezrada, ale glasnost. 8. Když Dubček omezil censuru a snažil se získat intelektuály, pak to nebyla glasnost, ale buržoázni kontrarevoluce, kdežto když Gorbačov uvolní třicet let starý Pasternakúv román, pak to není buržoázni kontrarevoluce, ale glasnost, protože stovky západoevropských buržoazních intelektuálů putují do Moskvy složit osobní hold této ptákovině. 9. Když se Dubček pokoušel demokra- tizovat byrokratickou diktaturu a provést tak kvadraturu kruhu, pak to nebyla glasnost, ale revizionistická úchylka od stalinismu, od vedoucí úlohy policie, kdežto když Gorbačov usiluje o tentýž kulatý čtverec, pak to není zločinný revizionis- mus západních rozvědek, ale pravá glasnost. 10. Chápete-li tyto rozdíly, pak nechápete glasnost. Nechápete-li tyto rozdíly, pak sice chápete glasnost, ale jste vůl. Chápete-li totiž nepochopitelné, pak nechápete pochopitelné, totiž že glasnost není žádná nová politika, ale stará ptákovina, která musí pochopitelné učinit nepochopitelným, aby se podvod podařil a aby internacionála idiotů jásala disciplinovaně vstříc nové pasti sta květů. Až se pak tanky znovu rozjedou k perestrojce globálních vztahů, zbude nám trpká pravda pan- zermarxismu: Quod licet lovi, non licet bovi. (1) Volně přeloženo — věříte-li Olympanům z politbyra, pak jste intelektuálně vykastrovaný býk. (1 ) Latinské přísloví, doslovný překlad: Co je dovoleno Jupiterovi, není dovoleno býku. Smysl: Co může jeden, nemůže druhý. II PERESTROJKA 1. Optické znázornění perestrojky: Kreslený vtip: Gorbačov ve třech situacích s různým výrazem tváře, a) V roztrhaných šatech, v láptích, s rozhněvaným výrazem tváře. — b) Nahý, na zadku s vytetovaným heslem "Nezastírejme nedostatky" s lišáckým úsměvem. — c) V těch- že šatech, jen zalátaných, smějící se tvář. 2. Jednadvacet dialektických fází perestrojky, se závěrečnou přeměnou kvantity v kvalitu: Plánoval bych, plánoval bys, plánoval by. Plánujeme, plánujete, plánují. Plánuj! Plánujme! Plánujte! Nechťplánují! Budu plánovat, budeš plánovat, bude plánovat. Plánovali jsme, plánovali jste, plánovali. A plánovali a plánovali a plánovali a plánovali. Pak se to všechno posralo. 3. Jedna rozumná podmínka perestrojky: »Generální tajemníku Gorbačove, jestliže hledáte mír, jestliže hledáte blahobyt pro Sovětský svaz a východní Evropu, jestliže hledáte liberalizaci, pak přijďte k této bráně. Pane Gorbačove, otevřete tu bránu. Pane Gorbačove, strhněte tuto zeď!« (Ronald Reagan, 18. června 1987 před Brandenburskou branou v Berlíně.) Ill NÁVOD K POUŽITÍ OCKHAMOVY BŘITVY Projev na sjezdu v Los Angeles, 18.9.1987 1. Středověký mnich Vilém z Ockhamu vynalezl již před sedmi stoletími tzv. Ock- hamovu břitvu, čili zásadu, že nemáme zavádět nové pojmy, vystačíme-li se starými. Jinak řečeno: podává-li nám dosavadní teorie dostatečné vysvětlení jevu, je zbytečné vymýšlet pojmovou soustavu další. Uplatnit tuto prastarou moudrost na nejnovější Gorbačovovy ptákoviny znamená nevstupovat do nastražených pastí glasnosti a perestrojky, protože to jsou jen boudy k upevnění byrokratické diktatury. Ekonomická bouda je nastražena na dělnické masy, které mají přijmout abstinenci a nezaměstnanost jako další triumfy na cestě ke komunismu. Politická bouda je připravena na střední vrstvy, jež mají ve vlastním zájmu podpořit krachující monopol byrokracie a ideologická bouda je tu pro intelektuály, kteří se dají nalákat na poněkud širší tvůrčí kazajku. Ta nejdůležitější bouda odzbrojovací perspektivy je tu pro důvěřivé liberály Západu, ochotné spolupracovat na svém vlastním zániku. Glasnost je soustava ptákovin, v níž 8 REPORTÉR 5/87 [pageend8]se z jedné boudy návštěvník propadá do další, zatímco mu je poskytována iluse změny, jež se ve skutečnosti vůbec neodehrává. Politbyro Potěmkinů 2. Perestrojka a glasnost mají dodat vyšší lesk nezměněné soustavě stalinismu a imperiálním ambicím carismu, jež dodnes ovládají moskevské politbyro. Sovětská mocenská jelita včetně těch nejnovějších, nadívaných gorbačovinami, nejsou schopna myslet o tvorbě dějin čili politice jinak než jako o monopolu strany, z něhož jsou ex definitione vyloučeny jak masy občanů, tak mechanismy kontroly moci, tak náhoda. Dějiny a politika jako tvorba dějin jsou tedy determinovány výlučně mechanismy manipulace, aparátem partaje, jež se cítí nadřazena všemu a jež se chápe jako určující faktor přítomnosti i budoucnosti. Pokud se neodehraje zásadní perestrojka tohoto myšlení v hlavách mocenské elity SSSR, není žádná zásadní změna možná, protože předpoklady, s nimiž politbyra plánují budoucnost, jsou stejně vadné jako předpoklady, že jaderná elektrárna nemůže vybuchnout nebo že protiletecká obrana znemožňuje, aby cizí letadlo přistálo na náměstí v Moskvě. Glasnost je rozředěný stalinismus v přitažlivějším balení, je to nová brzda kritickému myšlení. Jenže »myšlení nelze zabrzdit« (Bettino Craxi), lze jen zabíjet a zavírat lidi, kteří myslí jinak. Gorbačov nezměnil stalinská pravidla hry, zmírnil jen tresty za jiné myšlení. 3. Dvouletá praxe gorbačovin nesmí být posuzována podle falešných karet s neznámým smyslem, které položil nový prtaj do ideologické výlohy, ale podle reálných změn, které se odehrály v mocenské politice SSSR, totiž které se vůbec ne- odehrály. Sovětská armáda dále válčí v Afganistanu, vyzbrojuje Nicaraguu a okupuje Československo, zatímco demokratizační sliby nemají naprosto žádný reálný dosah. Je tedy považovat základní předpoklady politiky glasnosti a perestrojky buď za mylné, nebo za záměrný podvod. Vynikající státník, který vidí do padělaných karet politbyra, nedávno případně u Brandenburské brány Gorbačova vyzval, aby strhl berlínskou zeď. To by byla opravdová, ne jenom potěmkinská perestrojka. Dokud k tomu nedojde, měl by západní občan přijímat glasnost s onou neochvějnou nedůvěrou, jakou zasluhují byrokratické diktatury vždy a všude, nikoli s iluzivním optimismem, založeným na pařížském střihu šatů paní Raisy. Maximum dobré vůle, kterou Gorbačov zasluhuje, je shovívavá lhostejnost. Nechrne je shnít. Mléko zkysne za den či dva, byrokratické diktatury vydrží pár desetiletí, ale zase hnijí důkladněji, od kořene. Moderní dějiny jsou hnilobou totalitních despocií a pozvolnou demokratizací autoritativních institucí. 4. Naneštěstí hnijeme se Sovětským svazem, ne však na věčné časy. Sovětizace je kolonizace na ruby, v níž země méně vyspělá vnucuje násilím své barbarství zemím vyspělejším a provádí nedobrovolné odnárodnění kultur, jež ruskou zaostalost přesahuji. Gorbačov svou pražskou návštěvou otevřeně potvrdil, že Brežněvova doktrína nezměněně platí: nic nezapomněl, nic se nenaučil, metamorfosy stalinismu pokračují. Proto náš zájem o dekolonizaci ČSSR nezměněně trvá a metody boje za demokratizaci autoritativních režimů, uplatněné na Filipínách, v Koreji, v Dominikánské republice nebo v Alma Atě jsou pro nás vysoce aktuální. Tuto skutečnost nedokázaly zatím pochopit ani exilové organizace ani iluzionisté z Charty 77, kteří spolu s Jiřím Dienstbierem jásali vstříc Gorbačovovi v Praze, proklínajíce pak tímtéž hlasem amerického presidenta před berlínskou zdí, jež probíhá i Prahou. Naše nynější krize 5. Ačkoli Charta 77 byla vynikající počin, po deseti letech je třeba tutéž myšlenkovou platformu zamítnout, nikoli oslavovat, protože slavit není co. Dnešní myšlenkové základy Charty jsou švejkov- ským předstíráním loyality vládě; bývalí revizionisté usedají při vzniku války do invalidního vozíku a, mávajíce berlemi, volají s nadšením: »Na Bělehrad! Na Bělehrad!« Dobrý voják Švejk byl mazaný šprýmař, jenž se dal předem úředně prohlásit za blba, takže se liší od našich domácích i zahraničních invalidů, jimž ani paní Mul- lerová, ba ani Gorbačov nedokázali roz- masírovat myšlenkové revma. Liší se jen tím, že chtějí, abychom jejich vtipy brali vážně, ba že někdy ani nechápou vlastní vtipy a považují je za činy. Jejich předpoklady jsou odvozené ze zelené ideologie a z víry, že se můžeme opět prošvejkovat svými dějinami, neboť kam se na nás hrabe císař pán, senilní pan Procházka. Když ovšem ten kdysi přijel do Prahy, nikdo mu nejásal vstříc a pražský tisk uveřejnil provokativní obrázek "Procházka na mostě", kde právě císař pán provokativně chyběl. Loňské sněhy. 6. Nadnárodní poválečné zkušenosti evropských národů na obou březích Labe nelze jistě chápat v úzkém kontextu národních kultur a státních zájmů středních nebo malých zemí, tím méně je nahradit jazykovým vlastenectvím, pýchou nad sportovními výkony a vzlykáním nad první republikou. Pokud ani exil ani domov není schopen formulovat programové otázky ohledně další dekolonizace, pak ani-literatura, ani jazz, ani sport nezastaví postupující sovětizaci a mocenští šafáři byrokratické diktatury v Praze budou daleko blíže pravdě o dnešní české skutečnosti, nežli exiloví staromilci a výborné hlavy doma. Všichni víme, že uvítání Gorbačova v Praze byla jen další švejkárna - a potud zábavný jev -, jenže ani dnes se nedokážeme dějinami prošvejkovat. Historie nedbá o kategorie, v nichž si lidé uvědomují, co dělají, ať rezoluce KSČ na Hradě nebo rezolucemi Charty na Hrádečku, dbá jen o činy, jimž se Švejk může smát, ale jejichž je obětí. 7. Zájem českého národa je třeba formulovat s ohledem na měnící se ( ? ) politiku SSSR, na glasnost a perestrojku, ale nikoli jako podporu Gorbačova nebo opo- sici vůči němu. Nám musí být naprosto lhostejné, jestli Gorbačov padne nebo se udrží. Nás musí zajímat jedině, zda jsme schopni využít situace k zakončení abnor- malizace, k zastavení sovětizace a k rozšíření prostoru pro národní kulturu. Pane Gorbačove, my, Češi, vám nevěříme ani slovo, ale chcete-li získat deset milionů lidí pro svou politiku, stáhněte své okupační armády a i ty nejskeptičtější hlasy budou glasitě volat: »Ať žije Gor- bačovova perestrojka!« (Berkeley, 20. srpna 1987) bbbb VLADIMÍR ŠKUTINA odpovídá na DOTAZY Z TAMZEMSKÁ Představte si takovou běžnou banální situaci: Lovíte ryby, vytáhnete rybu — zlatou rybku — a ta povídá: »Tři přání ti nesplním — čertví, co by sis přál. Ale mám pro tebe vzkaz. Máš natočit pořad pro Čs. televizi — a sám si musíš vymyslet o čem. « Mám tedy natočit pro Čs. televizi pořad a sám i určit o čem. To je ovšem jiná káva. Já jsem si vždycky točil co jsem chtěl. V Čs. televizi. Až mě pak kvůlivá tomu zavřeli. Ale poněvadž nýčko vypukla tahleta »glasnost«, může se asi všechno... všechno, co je stranovládou povoleno. I kritika a satira. Jenže se musí kritizovat včas - to značí pět minut poté, co chyba byla odhalena stranovládou. Takže se nekojte falešnými nadějemi. Právě za vzbuzování falešných nadějí hromadnými sdělovacími prostředky - jak zněl rozsudek - jsem byl odsouzen skoro na pět let do ťurmy. Ani by mě tedy nenapadlo natáčet v srpnu nějaký pořad o srpnu. V Čs. televizi. Ani o vladaři Augustu Jednadvacátém. Se snižováním vážnosti prezidenta republiky mám taky své bohaté zkušenosti. Natočil bych něco úplně jiného. Bekněte té zlaté rybce, že bych natočil pro Čs. televizi pořad o zlaté rybce. Bude se to odehrávat v zahradě na Hradčanech - v Belvedere neboli letohrádku královny Anny, zvaném nyní Královský letohrádek v Královské zahradě stavitele Paola della Stelly. A v téhle Královské zahradě je Zpívající fontána, kterou v létech 1564 až 1568 ulil pro manželku Ferdinanda Prvního - tedy královnu Annu - Ital Francesco Terzia. A v této zpívající fontáně v Královské zahradě před Královským letohrádkem na Pražském hradě plave zlatá rybka. V tom mém pořadu pro Čs. televizi. A já jdu takhle s puškou... v té Královské zahradě na tom Pražském hradě. V srpnu 1987. V pořadu pro Čs. televizi. A jak si takhle jdu s tou puškou, vynoří se zničehonic dva příslušníci ... řekněme třeba Hradní stráže, aby to nebyli Esenbáci. A hned na mně: »Kampak s tou puškou, pane Škuti- no?« A já - přesně podle toho starého fóru přiskočím k té zpívající fontáně, udělám jako že navíjím na tu pušku udici a pohotové odpovím: »Na ryby, soudruzi příslušníci! Na ryby.« Vtom se vynoří ta zlatá rybka a skočí mi na udici. Příslušníci řeknou »Aha« a odejdou. A jak tak odcházejí, povídá jeden příslušník tomu druhému: »Poslyš, soudruhu, nebylo ti na tom něco divného?« A druhý příslušník řekne: »A víš, že bylo, soudruhu. Ta zlatá rybka zpívala...« A ten první příslušník se zamyslí a řekne: »To bude asi ta glasnosť!« Tak se mě příště zas na něco zeptej, zlatá rybko! «aas REPORTÉR 5/87 9 [pageend9]STANISLAV REINIŠ o g o r ba čo vo vi, demo k r a t ic k ém so c ia l ismu A INŽENÝRU SMUTNÉM Přemýšleje o životě došel jsem k názoru, že jsem vlastně pořád vespod. Jednou se mnou postrkuje Stalin, jednou opravář střechy, který nepřišel. Z toho mi vyplynula komplexita pohybu společnosti, proti které p.ohyb člověka není ničím. V důsledku toho jsem zazáviděl filozofům nebo vůbec vědcům, kteří jsou schopni vyřešit všechny problémy světa v jednom krátkém odstavci. To byl možná důvod, proč jsem si s takovou chutí přečetl Svitákovu knihu ’’Dialektika pravdy” (Index, Kolín nad Rýnem). Dialektika pravdy je právě taková kniha, v které se autor pokouší všechny problémy světa vyřešit, sám, a jednou provždy. Četl jsem tam s nadšením jeho kritiku diktatury byrokracie a rozhodl jsem se tohoto slova užívat. Je to pojem vyjádřený tvrdě, leč spravedlivě. Sviták v knize na mnoha stránkách popsal sovětský socialismus i s jeho vládnoucí třídou, ukázal, jak jej který politický vědec zaškatul- koval, podivil se i tomu, že sovětská a tím i naše společnost je trvalá, protože trvá již desítky let. Napsal: »Musíme studovat fetišismus moci v této nové třídní české společnosti bez ' ohledu na to, co si mluvčí této společnosti myslí sami o sobě, musíme studovat onu ochromující sklerosu partajního aparátu, jež zachvacuje jako sněť byrokracii opresivního systému strany a státu, sledovat degeneraci byrokratické diktatury bez ohledu na falešné vědomí...... « (Str.85) Po tomto prohlášení však Svitáka náhle opustil kritický a analytický duch. O tom hlavně chci psát. Neptá se totiž ani jednou onou základní otázkou filozofa: »Proč ? « Proč vlastně k diktatuře byrokracie za socialismu došlo? Vyplývá skleróza strany pouze z lidské hlouposti a sobectví, nebo je historicky nutným jevem, provázející socialismus od růžových začátků ke smrdutým koncům ? Sviták se v knize prohlašuje za demokratického socialistu a tím vyjadřuje, že by chtěl zachovat socialismus nám i budoucím. Patrně z tohoto důvodu se rozhodl neanalyzovať příčiny nástupu byrokracie jako vládnoucí třídy. Oslepen snem o šťastné budoucnosti nevidí, že vláda byrokracie není v rámci socialistického systému odstranitelná, nýbrž je jeho neoddělitelnou součástí. Není socialismu bez byrokracie. Lidstvo už experimentovalo se socialismem mockrát, a kdybychom shrnuli výsledky experimentů a vypočítali statistickou významnost výsledků, jistě bychom exaktně potvrdili tento empirický závěr. Tajemník může být dobrotivý nebo mrcha, ale musí být. Sviták, a s ním i jiní demokratičtí socialisté, nepochopil jednu věc: Že v pracovním procesu je řízení přinejmenším stejně důležité jako hrubá fyzická síla, a s rozvojem technologie tato složka převládá čím dál tím víc. Takže, logicky vzato, nadhodnota není tak zcela penízem ukradeným sedřenému proletariátu, aleje i odměnou za organizaci práce, iniciativu, odpovědnost a nápad. A tak, když proletariát zespolečenštil všechny výrobní prostředky, přišlo se velice brzy na to, že někdo musí znárodněné bohatství řídit a rozhodovat o něm. Lenin a Stalin byli k pochopení této nutnosti dovedeni praktickým vývojem porevolučního Ruska, a Stalin pak z hordy teroristů, pardon: ze Všesvazové komunistické strany bolševiků vytvořil správní systém, který fungoval a funguje mizerně, ale aspoň nějak funguje. Mnozí z nich se k tomuto účelu nehodili, neboť byli nemakačenkové a hlupáci, nebo zas moc chytří, a Stalin s nimi masově zúrodnil tundru. Protože státní vlastnictví výrobních prostředků je jedno, nedělitelné a všemocné, je i třída jeho spravovatelů jedna, nedělitelná a všemocná. Tím se liší od třídy spravovatelů majetků za kapitalismu, jež se dá připodobnit k ošatce netopýrů snažících se vzletět. Snaha vysvětlit vše, co se stalo v SSSR od třicátých let, patologickou myslí diktátora, je snahou dostat vývoj opět zpátky, do raně revolučních dob, a zopakovat si všechny chyby znovu. Demokratický socialismus je takovou snahou. Demokratický socialismus je vykopávkou z dob, kdy se o praktické aplikaci socialistických ideálů nic nevědělo. Je pokusem o kvadraturu kruhu, jak říká Sviták s oblibou. Sviták demokratický socialismus definuje takto (str.l 1 5): »Antitotalitní oposice nechce nic méně než autentický socialismus, to jest samosprávu výrobních prostředků, kontrolu mocenských elit demokratickým procesem na všech stupních, základní občanské svobody a lidská práva, sebeurčení národů, tedy to vše, co je neslučitelné s vedoucí úlohou kterékoli strany a s privilegovanou vládnoucí třídou.« To zní hrdě, ale chtěl bych vidět důkaz, že v podmínkách, ve kterých je byrokracie jediným a jednotným zaměstnavatelem, domácím pánem, zdrojem informací a držitelem moci nad policií, je tento demokratický proces vůbec možný. Každá politická strana vyjadřuje zájmy své třídy, a to platí i pro Stranu. A kdyby byrokracie nebyla, kdo by pak byl? Hlasovalo by se o tom, zda se má dát faktura do bedny se zbožím nebo poslat poštou? Ještě něco v demokratickém socialismu chybí: Základní právo člověka, právo na svobodnou práci, která je základem pokroku a bez níž se socialismus nemůže pohnout dopředu a bude vždy znovu a znovu degenerovat v diktaturu byrokratů. Jsem přesvědčen, še »samospráva výrobních prostředků«, jak o ní Sviták mluví, by sešněrovala život člověka hůř než feudalismus. Kolektiv by pak člověku mluvil do všeho. Bylo by to StB bez StB. Rudé gardy v Číně se za Kulturní revoluce vyjadřovaly podobně a jejich chování se dá Svitákovými tézemi klidně ospravedlnit. Hordy zdivočelých výrostků tam terorizovaly nejen stranické funkcionáře, kteří si to zasloužili, ale i slušné lidi. Tak nějak by to dopadalo v demokratickém socialismu. Věřím, spolu s Písní práce, že práce je matka pokroku. Dovolte mi tuto staro- módnost. Ne však každá práce. Kůň určitě pracuje víc než Australopithecus, pračlověkem se však nestane. Nemá na to, nedělá tu pravou práci. Pravá práce matka pokroku je totiž práce myslívá, tvůrčí, a nezávislá. Je nezávislá především na autoritě státu, ale i na veřejném mínění a okamžitém názoru většiny. Z toho důvodu je svobodná. Člověk ji dělá s chutí, s ohledem nebo i bez ohledu na peníze. Je motivovaná vnitřní (a samozřejmě i zevní) potřebou. Hluboko v každém z nás je touha po takové práci. Takové právo na práci, nebo lépe: svobodu pracovat, nám ovšem socialismus může dát jen tak načerno, po večerech a pololegálně. Anebo přestane být socialismem. Soudruzi často vykřikují, že oni chápou lidská práva jinak než kapitalisti, že oni k lidským právům také počítají právo na práci. Myslí tím ovšem ne právo na svobodnou práci, ale právo na zaměstnání v socialistickém sektoru, bez možnosti volby a výběru, práci spoutanou feudálními předpisy. Právo na práci je lidským právem. Je to ovšem právo na takovou práci, ve které se člověk realizuje, protože v ní dělá své vlastní rozhodnutí. Myšlení, jak známo, se odehrává v hlavách, pokud tedy vůbec někde. Do hlavy jeden druhému nevidíme, do mysli si nevstupujeme, tam si každý může dělat co chce. Marx kdysi mluvil o kapitalistické anarchii výroby, která je zhoubná a bez níž se miliónové armády proletářů obejdou. Jenže právě tato anarchie je užitečná, protože mění svět. Navíc vzniká v těch uzavřených, neposedných hlavách zcela bez plánu, jak si kdo vzpomene. Kdo poručil dědkovi z Kentucky Fried Chicken’, aby udělal, co udělal? Vládní úředník? Plánovač? Gustáv Husák? Ale ne. Nikoho se neptal, začal. Nebo pan Kloc, když dával dohromady správné hovězí a dresinky a brambory a nakonec mu vyšel potravinový obr McDonald. Toto zkratkové jednání ovšem nemůže v žádném, tedy ani v demokratickém socialismu existovat: Ale bratře Klo- ci, kampak s tím na nás, tobě nestačí karbanátky od chicagské babičky ? My jsme demokrati, ,ale zároveň socialisté, a tak demokraticky vlastníme výrobní prostředky, tedy i masové mlejnky na tvoje hamburgry. Máš to schválené uličním výborem, Socialistickým svazem výrobců hamburgrů a Revolučním hnutím spotřebitelů cholesterolu? Nemáš? Ven! Hlavním rozporem socialismu je rozpor mezi individuálním myšlenkovým procesem každého člověka a snahou vládnoucí třídy postavit výsledky tohoto procesu u většiny lidí mimo zákon. Ani Gorbačov tento rozpor nevyřešil. Na jedné straně útužuje pracovní kázeň dělníků, na druhé straně za demokratizaci považuje to, že přiděluje část své moci (která mu stejně k ničemu nebyla, protože neuřídil ani dodávky česneku na trh) lenním pánům v továrnách. Jinými slovy; vládnoucí třída už nemůže vládnout starým způsobem a snaží se flastrováním, odborně nazývaným reformou, udržet se u moci o něco déle. Ze starověku orientálních despocií se socialismus s jásotem protlačuje do raného středověku feudálních pánů. Země, ve které se člověku zabraňuje svobodně pracovat, se bude navždy pohybovat na okraji dějin. Dát lidem právo na svobodnou práci ovšem znamená, že se 10 REPORTÉR 5/87 [pageend10]vládnoucí třída nebo strana vzdává monopolu na vlastnictví výrobních prostředků. S individuálním vlastnictvím výrobních prostředků by žádný pravověrný marxista, Sviták, a samozřejmě ani Gorbačov, nemohl souhlasit. Byl by to však první krok k revolučnímu přetvoření systému, o kterém už i sovětská vládnoucí třída pochopila, že není zrovna ideálním. Ukážu rozpor mezi mocí a rozumem na případu, který byl onehdy popsán v Mladém světě. Inženýr Eduard Smutný z Tesly Elstroj vyvinul mikropočítač Ondra a v roce 1985 jej vystavil na výstavě Elektronizace a automatizace. Říká o tom: »Vtip byl v tom, že se Ondra nevyrobil přičiněním fabriky ani resortu, ale díky nadšení několika lidí a navíc klasickým hurástylem.« Proč jich Tesla Liberec nevyrobí víc ? »Předně Liberci výroba mikropočítačů nepřísluší, má jiné úkoly. Ondra se tam vyrábí ručně, trochu po domácku, žádnou výrobní linku nemají. Ondra má největší smůlu v tom, že má velké materiálové náklady a malou pracnost. Kdyby výrobce pracnost ještě snížil, tak ukazatel vlastních nákladů se dostane na takovou míru, že si lidé nevydělají. Ideální by bylo, kdyby pracnost Ondry byla desetkrát větší. Už jsem to říkal mockrát a věřil jsem, že se toho někdo chytne. Neměl bych však bojovat, ale tvořit, bojovat by měl výrobce o změnu ukazatelů, za progresivní výrobek, jeho ekonomičnost a cenu.« Je mi jasné, oč jde. Ondra je asi takový kompjútr, který si ve slušné zemi může sestavit ze součástek kterýkoli fanda podle návodu v populárním časopise. Mnozí to tak dělají. Když jsou podnikaví, pokusí se jej prodat, když jsou ještě podnikavější, začnou je vyrábět v garáži, když ještě víc, přenesou si výrobu do najmuté dílny a tak to jde dál. Kdyby inženýr Smutný žil ve slušné zemi, řekl by řediteli své továrny, že když nemá výrobní kapacitu a má tak pitomé výrobní ukazatele, ať se neplete mezi inteligenty, a odebral by se do své garáže. Trh chtivý kompjút- rů by se postaral o jeho seberealizaci. Reálný socialismus se inženýru Smutnému postará nejvýš o žaludeční vřed nebo infarkt. On sám o tom říká: »Jsem optimista. V pondělí si myslím, že ve středu to někomu dojde, že je s tím skutečně zapotřebí pohnout. Ve středu předpokládám, že k tomu dojde v pátek. A pak se to opakuje....« Kdyby inženýr Smutný žil v Gorbačo- vově porevolučním ráji, mohl by mu ředitel, kdyby chtěl, možná výrobu kompjút- ru zařídit. Také by jej ale mohl dát vyvést ze dveří, protože inženýr Smutný se v době, kdy měl ukázněně pracovat, babral s hračičkami. Kdyby inženýr Smutný žil ve Svitáko- vě demokratickém socialismu, museli by to inženýru Smutnému odhlasovat jeho spolupracovníci, nebo snad i celý národ. Co kdyby se jim do toho ale nechtělo, co kdyby tam byl takový šťoura, který by říkal, kompjútry vám vezmou dobrá bydla, co kdyby někdo pravil: »Vida ho, Smutného, ani na Den žen se neumí rozšoupnout, a teď nám tady káže, co máme dělat.« Z uvedeného nám vyplývá důležitost práva na svobodnou práci, skrz kterou člověk sám sebe realizuje a zároveň mění společnost. A také nám z toho vyplývá bezvýchodnost systémů, které si osobují právo na exkluzivní vlastnění výrobních prostředků státem a právo rozhodování o něčem, co v zájmu společnosti má rozhodnout vynálezce, výrobce, a pak přímo spotřebitel, malý já, tím, že si kompjútr inženýra Smutného koupím nebo ne. Pro inženýra Smutného se nyní jeho problém zúžil na hledání držitele moci, který by si počítač vzal na svou odpovědnost: »Když ale na tzv. pultový počítač naší výroby zatím nikdo nemyslel. Kdo na něj měl vlastně myslet ? To nevím.« Pane inženýre, to my tady ve slušné zemi víme. Myslel by na to inženýr Křižík, Nikola Tesla, Thomas Alva Edison, Janeček a Walter, někdo z nesčetných ’’vykořisťovatelů ”. Tato odpovědnost by přece ve slušné zemi patřila zcela logicky a přirozeně vám. Kdo na ten kompjútr v první řadě myslel a dal ho dohromady? Přece vy. Nemluvě o tom, že ve slušné zemi byste se'měl na koho obrátit, kdybyste potřeboval monitor, tiskárnu, disky, programy, prostě všecko, bez čeho se mikro neobejde. Snad se Míša Hovorka nebo Ivan Sviták jednou doví, co věděli už staří Féniča- né, když vynalezli sklo. Který satrapa, který kolektiv kdy myslel na to, kdyby tak někdo objevil sklo ? * * * Ne, přátelé, nevěřím socialistům ani dary nesoucím. O výrobě nechť rozhodují výrobci tak, aby se zalíbili spotřebitelům, holič ať si otevře holičství tam, kde žijí lidé s vlasy, a hostinský ať vaří a nevyplňuje lejstra. Když u něj nebude lidem chutnat, nebude hostinským. A když má někdo nápad, ať si je zaň odpovědný, a s ním ti, kdo jej pochopí. Leč vraťme se k teorii socialismu a jejímu zlepšování. Oba, Gorbačov i Sviták, v mládí investovali námahu a prestyž do socialismu. Gorbačov je teď motivován tím, že vidí, že to k ničemu nebylo, a má před sebou delikátní úkol: dát lidem určité množství práva na vlastní názor a nezávislost, ale jen přesně tolik, aby strana nepřišla o moc už v této generaci, ale aby systém přesto fungoval o něco lip než funguje teď. Ne vždy se taková věc podaří. Politická rozhodnutí mají existenci nezávislou na osobě, která je vydala, a jejich důsledky mohou překvapit. Sviták se nemusí o nic podobného starat a je motivován trochu jinak. Nemůže přece změnit své myšlení jen proto, že kapitalismus funguje lip a on to tady v USA vidí. Ve vědě, i ve společenské, platí tzv. Planckův princip. Max Planck tvrdil, že nové vědecké ideje se neprosazují svými argumenty a důkazy, ale tím, že zastánci starých idejí umírají nebo jdou do penze. Každá generace má svoje ortodoxní názory, které nemůže změnit. T. H. Huxley v minulém století dokonce napsal, že vědci by měli být v den svých šedesátých narozenin uškrceni. Urychlilo by to vědecký pokrok. Takže Sviták zůstane věren svým mladickým ideálům. Socialismus je ovšem slovo plytké. Znám socialistu, který tvrdí, že socialismus je kterýkoli systém, kde se lidé mají rádi. S takovým je těžká polemika. Nevěřím však, že by se Sviták, se svými životními zkušenostmi, pokoušel tímto způsobem uniknout ze světa reálných politických představ do světa snů. Když už by nám, nedej Bože, vládl socialismus Svitákova nebo Gorbačovova typu, kdyby to muselo být, tak ať se tam vždy najde prostor pro inženýry Smutné, pro nezávislé dříče, šílence, kteří jdou proti proudu a které ani závodní výbor ROH nedokáže pochopit. Život potřebuje "osamělé střelce”, jak je Sviták nazývá. Bez nich se nic nepohne. Osamělí střelci jsou nutní nejen ve filozofii, politice a umění, ale i v nejbanálnějších oblastech lidské činnosti - v prodeji pizzy nebo ponožek. Pouze socialismus se s nimi nesnáší. Kdyby se s osamělými střelci snášel, nebyl by to socialismus, ani demokratický ani jiný. V posledních Listech jsem četl plno hlubokomyslných úvah o tom, co dělat, aby se socialismus nažral a zbylo ještě na lidi. Snad se tyto úvahy dají nazvat tvůrčím rozvíjením myšlenek soudruha Gor- bačova. Chybělo v nich však to hlavní — analýza vztahu socialismu, byrokracie a rozumu. h»»8 MIRIAM PALETOVÁ Z KAPSKÉHO MĚSTA Skládám si v hlavé »Rezi a Modche v exilu« a tise se směji. Jsem smích-anice. Gramofon vyhrává oblíbené melodie z Les Pécheurs de Perles. Luciano Pavarotti a Nikolaj Chiaurov překrásně vyzpěvují La more. Moje ruce přitom pletou francouzský copánek z kadeří dcery. Polévka bublá v kuchyni. Je z čerstvých hřibů nasbíraných na úpatí Stolové hory. Mám všechno naplánované, neb jsem žena a bojuji za svá práva, což je v Jižní Africe velká móda. V Baxterově divadle dávají GBS, My estonishing Selg v podání Michaela Atkinsona. Nemohu se dočkat slyšet, co vybrali z díla pana Shawa. A jestli nezapomněli na jeho roli v boji za ženská práva. Pan GBS se narodil v r. l 85 6 v Irsku. Žil dobře, dožil se 94, starý socialista! Náš pan profesor Bernard zde se stará o mladistvý vzhled kosmeticky i jinak. Jeho produkt je drahý a já mám senzitivní vztah k penězům a moje kůže zase k produktům. Proto se postarám o svůj vzhed klinicky vyzkoušeným výrobkem a již se soustřeďuji jen na duševní potravu. Pan Michael Atkinson je zkušený herec, byl členem anglické Královské shakespearovské společnosti. Na scéně je jako doma, fascinuje po dvě hodiny diváky střední vrstvy nejen jako GBS, ale i svou vlastní osobností. GBS měl, jak známo, názory na politiku, náboženství, medicínu, vědu, umění a kdo ví co ještě. Stihl u toho i ženy, které ozářily podzim jeho života. Charlotte, Sarah, Adeline, Mrs. Patric-Campbell. Přitom zůstal věrný své literatuře. Scéna je jednak pracovna, kde GBS psal, obývák, kde asi přemýšlel, a řečnický pulpit, kde to všechno, co pan GBS vymyslel, P.Atkinson říká. Ostrý kužel světla na obličej pana Atkinsona, řečnická pauza a aktuálnost myšlenek GBS na bolavá témata, jako např. náboženství. Tady se NG Kerk rozdělil. Bůh zůstal jeden jedinký. V diváctvu jsou studenti, kteří by rádi věděli, co GBS věděl již tehdy. Stříbrné hlavičky se k sobě kloní, sdělujíce si dojmy. Já všechno pozoruji a přemýšlím, proč ten večer nepřišel ani jeden černý nebo barevný obyvatel. Zřejmě dali přednost muzikálu pana Davida Kramera District Six, který se hraje ve stejném divadle. Představení jsou vyprodaná. Pan David Kramer s nádhernýma ořechovýma očima zpívával dříve »lekker afrikaans« a REPORTÉR 5/87 11 [pageend11]JOŽKA STANĚK NEMYLME SE ! Dynamický generální tajemník bývalé carské říše se na své cestě otevřenosti setkává s odporem ve vlastních řadách, jaký od doby Stalina až k Brežněvovi a jeho dalším dvěma nástupcům s jepicí vládou by nemohl zůstat bez drastických následků pro iniciátory. Tato okolnost svědčí ve prospěch Gorbačova a na Západě si mnoho lidí myslí, že v Sovětském svazu zítra již budou svobodné demokratické volby - a tak co-s americkými raketami přece ? Podívejme se však na věc očima bezpečnosti západní Evropy, tedy očima naší osobní jistoty. Pro normálního smrtelníka je naprosto nepochopitelné, jak žádostivě hledí někteří politikové na Gorbačovův špek. Je jen ke cti premiérky Mrs Thatcherové, že se vyjadřuje naprosto nekompromisně ke Gorbačovovým námluvám a že nenechala Gorbačova na pochybách při její návštěvě Moskvy, jak to myslí. Uvážlivě s ní drží krok francouzský premiér Chirac, zatímco západoněmečtí politici v poslední době poněkud ze svých stanovisek ustupují. President Reagan uvedl prvně v r. 1981 svou myšlenku na silné omezení atomových zbraní. Za určitých předpokladů by měly nukleární zbraně být z arsenálu obou velmocí odstraněny. Generál B. Rogers, který nedávno vzhledem ke svému věku odstoupil z funkce šéfa generálního štábu NATO, prohlásil ve své řeči na rozloučenou: »Považuji tuto otázku politicky za velmi rozumnou, ale podívám-li se na ni z hlediska své funkce, musím přiznat, že jsem při jejím vyhlášení dostal bolení žaludku, kterého jsem se dodneška nezbavil.« Proč vlastně se Sovětský svaz možnosti silného omezení těchto zbraní tak vehementně chopil, když jinak apriorně zavrhuje vše, co Reagan říká. Vzpomeňme si na dobu před Reaganovou nabídkou. Rusové se tehdy domnívali, že svou propagandou a pomocí tzv. mírových hnutí na Západě zastaví nízko létající střely a rozmístění raket Pershing v západní Evropě. Odešli od ženevských jednání, kteréžto gesto mělo dostat Západ na kolena. Ale jejich bouchnutí do stolu se stalo bumerangem, neboť Západ se přesvědčil, jak to vlastně Kreml ve skutečnosti myslí. A tak se Rusové chopili dychtivě Reaganem nabízené růky a začali všemi prostředky hlásat »nulový stav«, který by pracoval výhradně v jejich prospěch. Někteří politicky slepí státníci na Západě uvítali jejich gesto jako spásu světa a hravě zapomněli na Reagana, který je původcem snahy o odzbrojení. Jeden příklad za všechny. Holandský ministr zahraničních věcí, pan Van den Broek, uspěchaně sdělil národu, že v tomto případě (rozuměj naprostého odzbrojení) nebude Holandsko muset umístit americké nukleární střely. Tento pán neoplývá příliš zahranič- ně-politickým bystrozrakém. Je v dobré paměti, že on to byl, kdo se snažil znemožnit politický projev při udělení Eras- movy ceny Václavu Havlovi, a že on to je, kdo chrání (a platí) pomocníka afrických teroristů z ANC Klass de Jongeho na ambasádě v Pretorii. Zamysleme se reálně nad faktem, žě v Evropě již 40 let není válka. Je to fakt, za který vděčíme nukleárním zbraním, ať již americkým, anglickým nebo francouzským. Není to příliš potěšitelná skutečnost, ale s režimem, který má světovládné choutky, je sice nutno jednat v rukavičkách, ale železných. To je jediná řeč, kterou Sovětský svaz chápe a akceptuje. Nebo bychom snad chtěli tancovat, jak Moskva bude pískat? Snad tedy - vůbec žádné odzbrojení? Jistěže ano, již proto, že ekonomický tlak na všechny občany bude nižší. Co tedy zbývá? Vojenské vedení NATO je natolik realistické, aby si uvědomilo, že politické vedení Západu dosáhne uvolnění ve zbrojení a snad částečného odzbrojení vůbec. Doufejmež, že při všech jednáních budou mít vyjednavači před sebou obrovskou sovětskou převahu v konvenčních zbraních. Jaký je stav nukleárních zbraní dnes? Dle údajů NATO dojdeme k následujícímu poměru NATO : Varšavský pakt (VP): NATO VP rakety 1000 - 5000 km 315 555 rakety Anglie a Francie 180 rakety 500 - 1000 km 72 350 rakety 100 - 500 km 100 2300 rakety Francie 50 — nukleární děla 5000 10 000 bomb. let. s nukl. náboji 350 860 bomb. stih, s nukl. střelami 2100 2550 Ke stavu výzbroje Varšavského paktu musíme přidat neznámý počet raket SS- 20, které sjou snadno přemisťovatelné na podvozcích vagonů a nákladních aut. Hledíme-li na uvedenou tabulku, musíme si položit otázku: proč se chce Sovětský svaz téhle převahy vzdát? Odpověď je jasná. Sovětské ekonomii by přišly ušetřené miliardy velmi vhod. Gorbačov to ví a ví také, kde by těchto peněz použil a je si kromě toho vědom, že by mu zůstala těžko přemožitelná síla v konvenčních zbraních. Sice tvrdí, že konvenční zbraně by se staly předmětem jednání ve druhém kole, ale »kdo mu věří, ať tam běží« ! Považuje-li někdo tato slova snad za pesimistická, ať si, prosím, uvědomí následující sutečnosti: dále existuje železná opona - ještě z ní nebyl vyšroubován ani jediný šroub; stále stojí berlínská zeď - ještě z ní nevypadla ani jediná cihla; stále jsou sovětské jednotky v NDR, ČSSR a v Polsku - odešly pouze jednotky za výměnu čerstvých sil; stále Sověti okupují Afganistán - byly staženy pouze jednotky zbraní, které bojovníci za svobodu nemají; stále jsou sovětští poradci činní na Kubě, v Angole a ve Střední Americe. Je snad tohle všechno ve prospěch Západu? Gorbačova čeká ještě daleká cesta k tomu, aby doma překonal pozůstatky minulosti a aby svět přesvědčil o svých dobrých úmyslech. Je to inteligentní protivník. Je dobře, že si přece jen mnozí zodpovědní muži na Západě uvědomují, co se všechno za Gorbačovými nabídkami skrývá. Je ovšem fakt, že nelze jeho snahy odbýt jen mávnutím ruky, ale zatím se nic mnoho, snad vůbec nic, v zahraničním sovětském jednání nestalo. Ne- nechme se proto mýlit řečmi. Jen činy mohou vzájemný vztah změnit k lepšímu. o tom, jak se zhostil .úkolu ve svém muzikálu, napíšu jindy. Inspirovaná duševní potravou jdu druhý den do knihovny a. znovu procítám myšlenky GBS. Tvrdil prý, že udělá-li člověk chybu, platí ji on sám. Je zbytečné tedy druhé odsuzovat. Raději se věnovat vylepšení vlastní osobnosti. Dnes se tomu říká zde psy- cho-cybernetics. Co bude zítra ? Kdo ví? Přeji si jen, abych měla ty rohlíky, když chci, a aby ten druhý měl svůj oblíbený "milipap ". Je sobota 5,25 večer 18.7.1987 a já slyším v Kapském . . . »Kupředu levá« znělka, nato Sluníčko, sluníčko, popojdi maličko . . . vysílání pro zahraničí v české řeči. Tak daleko od domova, slyším dobře. Je mi smutno, ale vybrala jsem si to sama. Jen to, že jsem se narodila, ne. To jsem musela akceptovat. Napřed válka, potom po válce, mužové naší rodiny vždycky řešili politické, náboženské a intelektuální problémy doma, před námi. Zůstal ve mně strašně hlad po vědomostech, hlavně touha vyřešit ty problémy. Konečně jste se, pánové, pohnuli kupředu. Nevím, kolik společného má dnešní Reportér s oním, ve kterém psala taky Claire Sterling, ale to je jedno... Lidi inteligentní by se měli scházet a potlačovat blbost. Psychologové dnešní doby léčí již mrzáky, ale nikdo nevychovává lidi k šťastnému životu. Utekla jsem před těmi, co se posmívali mé víře a brzy se mi asi budou posmívat i tady. DODATEK JINDŘICHA STIKAROVSKÉHO: Svět je nemocen. Což už řekla fůra kapacit. Já to jen opakuji. Má AIDS, má honkongské chřipky a taky blbne. Na AIDS a honkongskou chřipku se vynakládají miliardy, zřizují se instituty a zakládají fundace. Na blbost se však dosud nenašlo nic. Takže jen kvete. A duch pana Marxe s televizním přijímačem na kolenou se usmívá. Blbne se vesele, proto je jeho dílo nesmrtelné... (Johannesburg, 14.srpna 1987) — assis 12 REPORTÉR 5/87 [pageend12]VLADIMÍR VALENTA U NÁS V ALBERTĚ Tu cestu si dobře pamatuji. Když se přijde ke hřbitovu, tak po pravé ruce je takový vyšší, travnatý břeh, na nějž náš profesor vystoupil a měl krátký, dojemný, ale nezapomenutelný projev. Byly to myšlenky, které jsem znal z novin. Nakonec nás profesor vyzval k přísaze. Byl podzim 1937 a přísahat před vchodem do lánského hřbitůvku, kde po pravé straně u zdi byl nedávno pohřben presi- detnt T. G. Masaryk, nebylo pro nikoho z nás obtížné a složité. Odkazem TGM je Československá republika. Kdysi ostrov svobody v rozhárané Evropě, jen o rok později rozervaný dozvukem bouře, z níž před necelými dvaceti roky republika vznikla. Zní to dnes ironicky, ale my jsme byli ta první republikánská generace, která jednou měla převzít otěže státu. Nakonec jsme skončili jako nádeníci, když jsme nechtěli být pohůnky a slouhy těch, co »přišli včas«. Byl to Masaryk, který politicky myslil v historickém kontextu. On dal republice program Tábora a jeho státnické dílo, naše Československá republika, bude, vedle Tábora, trvale stát jako příklad pro budoucnost. A nyní, po půl století s ostnatými dráty na hřebenech svých hraničních hor, trčí ve středu Evropy jako ohyzdná ukázka všeho toho, od čeho chtěl Masaryk naši vlast navždy osvobodit. Nevím, co jsou k tomu platné přísahy. I ten profesor udělal kariéru v komunistickém ministerstvu. Moji spolužáci, až na pár výjimek, sloužili témuž režimu až do penze a nikdy jsem neměl příležitost se někoho z nich zeptat, jestli se na tu přísahu také pamatují. Ba dokonce ani nemám chuť se někoho ptát. Přísaha je něco, co buď tam uvnitř máme nebo nemáme, připomínky mnoho nepomohou. Netušil jsem, kolikrát v životě budu na tuto přísahu vzpomínat. A i když si nemyslím, že jsem kdy něco významného pro republiku udělal, jí děkuji, jakým byla pro mne pevným bodem ve vesmíru, v němž je vše relativní. I dnes je to pro mne stále něco, co mě navždy bude spojovat s tím nejkrásnějším, co se nám v tomto století událo. * * * A ještě jedno výročí TGM : Před sedmdesáti léty, na jaře 1917, přijel Masaryk do rozkládajícího se Ruska, které však ještě mělo naději v demokracii, aby dovytvořil stotisícovou armádu legionářů z bezprávných zajatců v ruských zajateckých táborech. Tenkráte jeho cesta byla před vyvrcholením nadlidského státnického díla. Masaryk tam byl ještě v době, kdy bolševici svým ’’říjnovým” pučem v listopadu 1917 pohřbili onu rodící se demokracii. A zatímco Lenin připravoval v Petrohradě ruskou kapitulaci — vždyť byl dosud dlužen svému dobrodinci německému císaři Vilémovi II. za vlak z Curychu do Sasnitz — Masaryk putoval po Ukrajině od jedné legionářské jednotky ke druhé a povzbuzoval je a dával jim státotvorný program republiky,- která byla jeho snem a neměla v našich dějinách obdobu. Také agitoval v zajateckých lágrech mezi českými a slovenskými vojáky Ra- kousko-Uherska, aby je získal pro účast v boji za republiku a proti tehdejšímu celoevropskému nepříteli - Němcům. I dnes by Masaryk mohl pozměnit jen jméno národa a mohl by opakovat totéž, co tenkrát řekl v zajateckém táboře Dar- nici u Kyjeva: »My německému národu nechceme ublížiti, ale od německého národa žádáme, aby se vzdal nadpráví.« TGM si byl vědom toho, že republika, bude-li utvořena, může existovat v Evropě jedině tehdy, když to bude jeden stát z mnoha rovnoprávných států, ne nějaký přívažek k mocenskému bloku. K čemu ostatně je národu stát, když nemá ani samostatnost? Proto ani tehdy Masaryk nezapomínal to vyjádřit jasně a bez nenávisti, která jinak je pro bojujícího vojáka nezbytnou hnací silou. Cesta Masarykova v Rusku nebyla poznamenána pouze úspěchy. Jakkoli se mu podařilo legie vymanit z podřízenosti ruskému velení a získat pro ně status francouzské armády, muž, s nímž se setkal Masaryk v Moskvě a který jej ukolébal ujištěním, že legie budou moci bez úhony projet Sibiří a kolem světa, aby se dostaly do Francie na západní frontu, lhal a jen čekal na příležitost, aby odcizil československou armádu a nechal ji krvácet za zpotvořenou rudou revoluci. Masaryka bylo nutno se zbavit, nechat ho odjet přes Sibiř do Ameriky - bylo ho třeba obelhat - a pak s pomocí agitátorů - oněch našich slavných rudoarmějců, mezi nimiž vynikal soudruh poslanec Vodička, bolševický agitátor 2. pluku plukovníka Švece - rozložit morálně legie - vyděsit je nemožností cestovního plánu, pomást mnohé sociální demokraty revoluční solidaritou, vyhrožovat internací někde na severu, zmalomyslnět předpovědí, že Německo a Rakousko-Uhersko nakonec zvítězí - a vlákat je do rudých gard, aby bojovaly, to jest policejně terorizovaly ruské obyvatelstvo, které nechtělo nic mít ani s carem ani s bolševiky ani s ruskou demokracií v plenkách. O co tenkrát šlo především, bylo splatit dluh německému císaři, který potřeboval německé zajatce z Ruska dostat znovu na frontu proti Spojencům ve Francii a Belgii. Jejich transportům ze Sibiře stály v cestě legionářské vlaky. A císař Vilém si ovšem také nepřál, aby více jak sto tisíc nadšených československých vojáků za pař měsíců bojovalo proto Němcům na západní frontě. Toho muže, jenž byl hlavou všech agitátorů vyslaných proti legiím a který nedodržel slib daný Masarykovi ve věci svobodného průjezdu legií, tenkrát málokdo znal. Ale on zato nikdy Československu neodpustil, že se mu tenkrát nepovedlo s legiemi to, co se mu podařilo o třicet let později s celou Československou republikou. Ten muž se jmenoval Stalin a dodnes tomu nerozumím, že o oné schůzce mezi Masarykem a Stalinem v Moskvě v březnu roku 1918 se v československé historii nikde nepíše a vše se svádí na Trockého. Vymstilo se to. Jistě bychom bývali byli opatrnější. Historie zrodu republiky a především Masarykovo státnické dílo za I. světové války není uzavřeným tématem. Naopak. Jak obdobná situace byla doma i v exilu v době I. a II. světové války. A jak i dnes vzniká nesoulad mezi domovem a exilem, který těžko chápe nezbytný oportunis- mus doma, jenž může postupovat jen pragmaticky. A jak doma asi mnozí nechápou nekompromisní exilová stanoviska. Masaryk cítil sociálně a viděl v socialismu budoucnost. Ale to mu nebránilo, aby vytvořil národní a státní demokratický program. Dovedl odstranit svůj stranicko- politický postoj od celonárodního zájmu. Když odcházel, neradil se s mnoha politiky. Antonín Švehla, vůdce agrárníků, byl jeden z mála, možná jediný. Šlo o politika, který imponoval Masarykovi a který ani jako vůdce veliké politické strany nikdy nekandidoval do vídeňského parlamentu, protože'by byl musel skládat přísahu věrnosti císaři. A neučinil to ani tehdy, kdy jej k účasti v roce 1917 ra- kousko-uherský císař Karel přímo vyzýval a bylo jasné, že by šlo pouze o formalitu, která by mu umožnila účast na likvidaci zbankrotovaného rakousko-uherského krámu. A bylo by mu to asi zajistilo jistější politické postavení. Zatímco Kramář, Rašín - v r. 1923 zavražděný bolševickým vrahem v Žitné ulici v Praze - a Klofáč s rozsudky trestu smrti seděli ve vězení, jiní politici, mezi nimi i socialisté i agrárníci, statečně kolaborovali ve Vídni. Zvláště sociálně-demo- kratický vůdce Šmeral v tom vynikal. Bylo to právě jednání těchto politiků, které ztěžovalo postavení TGM na Západě. A vídeňská vláda si byla svými socialisty tak jistá, že v roce 1917 povolila cestu jejich delegace do Stockholmu na sjezd Šocialistické internacionály. To byl spolek spolehlivý a Leninovi emisaři tam nenadělali potíže ani Německu ani Ra- kousko-Uhersku. Šmeral, aby se pojistil, si vzal do delegace i plzeňského poslance Habrmana, který patřil k politikům, kteří uposlechli výzvy českých spisovatelů a zaujali pročeskoslovenský postoj. S ním i s jinými se ve Stockholmu tajně sešli zástupci exilu v čele s Prokopem Maxou. Vztah všech vrstev národa k Masarykovi od zrodu legií byl skutečně celonárodní. V legiích byli sedláci, dělníci i lidé z měst a inteligence. Je obdivuhodné sledovat, jakou sebedůvěru Masaryk v sobě nalézal a věřil s jistotou, že jedná jménem celého národa. A s jakým uměním byl schopen stát nad stranami až do konce svého života. Pouze komunisté se ztotožnili se Stalinovou protimasarykovskou záští. Tato zášť trvala i dále, i za smrt Stalinovu, na něhož jeho dosud žijící žáci toho tolik svádějí. Vzpomínám, jak jsem jednou jel v autobuse se zavázanýma rukama pod esen- báckým samopalem z Leopoldova do Prahy v roce 1955. Projížděli jsme jakousi vesnicí v královéhradeckém kraji, když jsem náhle uviděl na vesnické návsi bustu Masarykovu. Dosud stála na svém místě jako jedna z mála, která přetrvala. Kdysi ji tam postavili, za první republiky. Nepochybně agrárníci. O půl roku později, při mé další eskortě, už tam busta nebyla. Stalin nestalin, TGM se likvidoval do posledního pomníčku. Právě jsem četl, že se uvažuje, že se v Praze zase spekuluje, co by se dalo dělat na Letné s tím soklem pod tím odstřeleným Stalinem, co je dnes pod ním krecht na brambory. Prý zase nějaký památník osvobození, to jest, jak nás osvobodili naši dnešní okupanti. Je mi to jedno, stejně se to zase zbourá, až přijde čas. Až přijde čas, snad si někdo vzpomene na Masaryka. Snad se jednou vrátí i na tu náves v té hradecké vesnici. * * * REPORTÉR 5/87 13 [pageend13]S největší pozorností se čekalo v Americe na počátek veřejného vyšetřování Kongresu USA v aféře prodeje zbraní Iránu a převodu financí na pomoc nikaraguj- ským bojovníkům za svobodu. Aniž lidé měli nějaké iluse o pravé podstatě motivu Demokratické strany, proč se vrhli její senátoři a členové Domu representantů do vyšetřování s takovou vervou, ani veřejnost ani senzacechtivý tisk nemohl zachytit nic, co by jasně a totálně zparaly- sovalo Reaganovu vládu. Naopak, s osudovou škodolibostí se nejdříve vynořila milostná aféra vedoucího demokratického presidentského kandidáta Harta (brzo bude o tom televizní film), která na pár týdnů zastínila nepovedené výslechy před společným kongresním výborem, ale několik samolibých senátorů a poslanců toužilo po rychlé slávě. Ale i oni jasně poznávali, že to není ono. Ať se peníze za zbraně pro Irán použily na cokoli, nebyly použity na financování volební propagandy proti kandidátům Demokratické strany na podzim 1986, jak nadsazovaly ty horké hlavy, které toužily po Reaganově skalpu. Nyní, po mnoha týdnech vyšetřování (41 dnů), se mohou demokraté jen obávat, že doma, v USA, se rozhořčení voličů obrátí proti nim a že jejich presidentský kandidát na to za 15 měsíců ošklivě doplatí. Také v zahraničí až dosud nikdo nepochyboval, že možnosti amerického presidenta, přizpůsobit svou pravomoc okolnostem, jsou úměrné postavení, které USA zaujímají ve světě. Že jeho akceschopnost odpovídá odpovědnosti, jakou USA samy na sebe vzaly v trvalém střetávání se s cílevědomou diversní politikou SSSR. Není tomu tak. Vyšetřování prodeje zbraní Iránu a pomoci nikaragujským bojovníkům za svobodu způsobilo prestiži USA nedozírnou škodu především v tom, že poučily všechny národy: Nikde na světě se nelze spolehnout na jakýkoliv slib USA. Ani na to, že USA budou důsledně bránit jakýkoliv svůj i ten nejživotnější zájem, protože použití moci USA nezáleží v realistickém úsudku vlády ve Washingtonu, ale ve stra- nickopolitickém egoistickém čachru za účelem manipulace dalších voleb. Zkrátka navzdory tomu, že to nikdo nechce vyhlásit, společná zahraniční politika obou stran neexistuje a bude dlouho trvat, než se to dá zase dohromady. Pár venkovských kandidátů Demokratické strany, kteří se dostali do zákonodárných sborů USA, protože naslibovali voličům lepší kanalisaci a nové silnice, zvrátilo poměr sil v senátu a sněmovně representantů a zmocnilo se kontroly mezinárodní politiky, že ani F. D. Roosevelt by s nimi dnes nebyl schopen zachránit svět před Hitlerem. Proto s obavami můžeme sledovat poslední měsíce vlády presidenta Reagana a jeho pokus o jednání se Sověty. Jeho posice je oslabena a podle toho bude vypadat americko-sovětská dohoda, jestli k ní vůbec dojde, což by za daných okolností byl asi ten nejlepší výsledek. Kdysi jsem slyšel o tom, že španělský král a císař Karel V. si dal vystrojit fingovaný pohřeb, na který se koukal z okna. Zajisté, mnozí mocní tohoto světa touží poznat, co si o nich budou myslet ti, kteří přijdou po nich. Až oni už budou pouhou historií, jež začíná jejich pohřbem. Karel V. chtěl tu historii doběhnout, ale my ani nevíme, co se dověděl. Když uvažuji nad současnou Irán/con- tra-aférou a jejím vyšetřováním, mám dojem, že president Reagan se vlastně na ten svůj pohřeb dívá. Dovolil, a nemusel to dělat, aby mu vyprali v kongresové prádelně špinavé prádlo, aby pomlouvali jeho nejbližší přátele a spolupracovníky, živé i mrtvé, aby zobraceli do poslední stránky i jeho osobní deník a aby přímo pod jeho oficiálním portrétem byly vyslovovány ty nejostudnější domněnky, nad které může být osobně povznesen, ale které nejsou právě slučitelné s vážností jeho úřadu. Dovolil to a neoháněl se zákonnými opatřeními na ochranu svého úřadu. A ti, kteří si byli předem jisti, že se mu konečně pomstí za úspěchy jeho vlády, toho využili dosyta. Dnes je snad každému jasné, že Reagan, který byl ochoten riskovat a ovlivnit, a snad i trochu napravit to, co kdysi vláda jeho předchůdce pokazila ve strategicky důležitém Iránu, si zaslouží uznání, i když se mu to nepodařilo, jako politik a státník, který nemá v prvé řadě starost, aby si nepokazil reputaci. Jsem si jist, že i nad touto ’’iránskou” chybou Reagan spíše uvažuje, jak by se cítil, kdyby to byl nezkusil. A Kongres USA se zamyslí nad tím, jak to, že se jim nepodařilo presidenta skřípnout. Demokraté jsou otřeseni výsledky, které přineslo přímé vysílání v televizi. Veřejné mínění, které mělo být zpracováno a připraveno pro volební triumf Demokratické strany v příštím roce, naopak přijalo předem nařčeného a odsuzovaného podplukovníka Olivera Northa jako hollywoodskou hvězdu. A co je důležitější: veřejnost pochopila, jak kongresová kuchyně je schopna ukuchtit zákony. Jako ”Bo- landův přídavek” zakazující pomoc nikaragujským bojovníkům za svobodu. Tento zákonný přídavek byl sice dávno zrušen zákonem v opačném smyslu, ale jeho neuposlechnutí by dodnes demokraté chtěli trestat. Snad stojí za připomenutí, že jde o onen zákon, který nikaragujský komunistický president Ortega jel oslavovat do Moskvy, sotva byl ’’Boland” vydán, a udělal tím už v okamžiku vyhlášení demokratům, svým sympatizátorům, celosvětovou ostudu. Mnohokráte jsem si při sledování tohoto vyšetřování iránské aféry říkal, co je mi vlastně do toho. Pere se americké prádlo. My v Kanadě sledujeme s obavami, kam se tu věci řítí. Kanadská ’’pravicová” vláda nenalezla nikdy dost odvahy, aby alespoň gestem souhlasila s presidentem Reaganem a podpořila nikaragujský boj proti sovětské infiltraci. A dělá i jiné věci, které se nám nelíbí. Ovšem nevím, zda jde opravdu o odvahu. Možná, že lidé, kteří nikdy neztratili svobodu, nemají tu představivost, kterou máme my. Kanadští sociální demokraté, NDP, kteří mají, podle současného průzkumu veřejného mínění, vážnou šanci na volební vítězství v příštích federálních volbách, připravují svůj volební program, kde je na prvním místě plán na vystoupení Kanady z Atlantického paktu a zrušení NORAD, severoamerické protiletecké ochrany, obranného paktu Kanady a USA. Proto sledujeme politický vývoj v USA s trvalým zájmem. Světový vývoj, do něhož USA soustavně zasahují, nás poučuje, že pouze silné USA zajišťují demokracii a svobodu na kterémkoli kontinentě. Ale musíme si také uvědomit, že interpretace těchto ideálů musí odpovídat světu, v němž žijeme. V průběhu kongresového vyšetřování se poodhalila mnohá státní tajemství, která v jiných státech se drží pod zámkem 30 let nebo i půl století. A objevila se rovněž i hluboká propast, jež leží mezi oněmi odlišnými interpretacemi ideálů svobody a demokracie. Jedna je sobecká, isolacionistická. Druhá je dynamická a je nadějí naší a Sověty porobených národů. Nevím, zda tyto interpretace jsou majetkem politickým stran. Spíše to má co dělat s inteligencí a prozíravostí politiků. A tak mnou hluboce otřáslo i tvrzení oportunistického republikánského senátora Rudmana, který si přisadil na demokratickou kartu, že americký národ má konštituční právo i na tó, myslet nesprávně. Národy, lid, masy se neřídí konstitucemi. Těmi se řídí jedinci. Jsou-li vůdci, pak musí národy vést v duchu konstitucí nebo proti nim, jak je libo. Ale národy, které nemají pravdu, ošklivě končí. Nejenže přijdou o svou konstituci, ony často přijdou i o kalhoty. * * * Dosud není jasné, jestli je či není Reagan pod kuratelou trojice Howard Baker, Shultz, Weinberger. Nebo zda opravdu vládne. A zatímco v americkém Kongresu perou presidentovi špinavé prádlo, ve světě trvají dvě politické krize, obě na pokraji ozbrojeného konfliktu. Jsou to krize v těchže zemích, jež zapříčinily Reagono- vy potíže. Jak bude vyřešena krize v Perském zálivu, značně záleží na tom, zda se Reaganově vládě podařilo překonat domácí krizi. Snaha obnovit prestiž USA v arabském světě nemůže být jediným vysvětlením, proč se americké loďstvo exponuje v tak nebezpečné oblasti. Kritici aktivity loďstva USA na ochranu kuvajtských tankových lodí pozapomí- nají, že Kuvajt poslal pozvání chránit jejich transporty nafty také SSSR. Sovětské loďstvo je tedy také v Perském zálivu a americká nepřítomnost by znamenala přímé postoupení celé oblasti pod sovětský vliv. Jen kuvajtské zásoby nafty při tempu současné produkce vydrží ještě dalších 200 let. A sovětský hlad, či žízeň po teplovodním přístavu v oblasti Indického oceánu je veliký. Konečně jejich přepadení Afganistanu je vedeno stejným strategickým cílem. Na jih od Afganistanu leží Beludžistan, dnes přináležejfcí Pakistanu, ale mnohá léta předmět pozornosti sovětských tajných služeb. A kdyby Irán nějak zakopl, SSSR je ovšem kdykoli připraven využít příležitosti. Kdyby k tomu došlo, do sovětských rukou by se dostala kontrola nad nejbohatší naftovou oblastí na světě. To je něco, co by pozměnilo poměr světových sil v nedozírném rozsahu. Reaganova vláda má tu ovšem i sobecký zájem: udržení nízkých cen nafty je životním předpokladem prosperujícího amerického průmyslu. Jestliže se v tom směru něco změní, Reagan by jistě rád přenechal takovou starost svému nástupci. Dnešní iránský fanatismus je nám těžko pochopitelný. Jejich snaha ustavit nad arabským světem theokracii jako sociálně spravedlivější vládu, je zaslepuje před skutečným nebezpečím, do něhož vrhají svět. Obracejí svou nenávist vůči USA, protože je správně vidí jako podporovatele arab14 REPORTÉR 5/87 [pageend14]ských států, které se pomalým tempem dostávají k modernímu způsobu života. Íránci jsou slepí vůči nebezpečí, které jim opravdu hrozí. Jednou jim to bude asi osudné. Co znamená náhlá mírová iniciativa předsedy Domu representantů, demokrata Wrighta v případě Nicaraguy, jenž syn- chronisoval svoji akci s přípravou jednání presidentů stredoamerických republik a spoluvytvořil ve Washingtonu americký návrh na mírové uspořádání, jenž se mnoho neliší od přijatého ujednání, jak je navrhla Costarica, není nikomu jasné. Smutnou skutečností je, že se háže přes palubu věc nikaragujských bojovníků za svobodu v pošetilé naději, že komunisté v Nikaragui budou dodržovat ujednání o demokratisaci stredoamerických států. Spíše to jen potvrzuje, jakou škodu na americké prestiži způsobila kongresová vyšetřování. Pravda, komunisté se vzdali podporování svých gueril v stredoamerických republikách, ale tyto komunistické bojůvky už byly, prakticky zredukovány na minimum a ztratily jakýkoli vojenský význam, zatímco nikaragujští bojovníci nabývali na stále větším vojenském významu. Lhůta je dva měsíce, aby se zkoumalo, zda Nikaragua dodrží svůj slib. Takže v říjnu si to povíme . . . * * * U nás v Albertě jsme měli tornado. V pátek, 31. července odpoledne, se to převalilo nad východní okraj Edmonto- nu a zcela bez varování to způsobila strašné škody. Tornado ve tvaru trychtýře je důsledkem srážky dvou studených front, dolní a vrchní, a prostřední horké vrstvy vzduchu. Jak se to mohlo stát, je důsledek neobyčejně teplého a vlhkého vzduchu, jenž pronil neobvykle daleko na sever. Kdykoli se špička trychtýře, který skáče jako káča, dotkne země, vtahuje, nasává do sebe všechno, co tam leží nebo i běží. Na jedné autostrádě to nabíralo jedoucí automobily a odhazovalo je desítky metrů daleko. Rozbouralo to domy. Rozvalovalo je, jako by šlo o hračky. Zabilo to skoro 30 lidí a zranilo stovky obyvatel Edmontonu a okolí. 'Zároveň se přihnalo krupobití a takový vichr, že ledové koule lítaly horizontálně vzduchem, takže jsem viděl v jednu chvíli před sebou prostor jako nalinkovaný bílými čarami. Měli jsme štěstí, a stejně všichni naši známí; tornado proběhlo o několik kilometrů východněji než jsou čtvrti města, v nichž my bydlíme. Taková přírodní katastrofa je tragickým mementem pro všechny, kdo rádi zapomínají, jak křehké jsou hodnoty, na nichž stavíme, a výstrahou, kterak během několika okamžiků může být člověk zbaven nejen zdraví nebo života, ale i všeho, na čem stavěl svou existenci. Najednou tu člověk poznává, že žádné pojištění a velkorysá vládní pomoc mu nevrátí třeba ztracené album rodinných fotografií. My, kteří jsme sem přišli s dvěma kufry, nebo i bez nich, rozumíme rozjitřeným citům postižených. Ale svět je malý. Ještě jsme nepostavili potlučené kytky na záhonu a už zvonil telefon. Přicházely telefony a dotazy přátel ze všech kontinentů, kam zpráva o tornádu došla. Není to pěkné necítit se ztracen ani v tom nejzastrčenějším koutu světa? (Edmonton, 10.srpna 1987) — »as® OTA ULČ JAK TO VLASTNÉ BYLO S TELEVIZNÍM SERIÁLEM "AMERIKA" Zajímavější než program sám byla reakce, a vlastně i předreakce na vysílání. Značné procento ohnivých zatracovatelů, možná že jejich většina, program neviděla, vidět se nenamáhala, své nenamáhání nezastírala, aniž by přitom vyjádřila sebemenší zdrženlivost vynášet definitivní přísné rozsudky ve věci. U nás na universitě pokrokoví vědci spěšně uspořádali meeting protestovat proti údajné cold war hysteria. Kelvin Santiago, profesor sociologie, se obořil na tvůrce oné televizní science fiction, že opomenuli se zabývat sociálními neduhy jako je nezaměstnanost a nedostatek práv pro homosexuály. Charley Forcey, profesor historie, zaujal globálnější hledisko. Program sice také neviděl, jak přiznal, nicméně za nutné potřeboval oznámit, že za nebezpečí války ve světě jsou odpovědny tyto Spojené státy. Od poloviny čtyřicátých let se USA chovají agresivně, kdežto SSSR jen defenzivně. Též tento vědec dějepisec vyjádřil naprosto oprávněnou potřebu Kremlu pro expanze své dosavadní a příští. Tedy že škvár, rozdmýchávající válečnické vášně ku prospěchu ultrapravicových paranoiků. Rozhořčené masy se pustily do protestních pochodů i v zahraničí. V Torontu v bílých róbách s rozžatými svícemi poučné letáky rozdávány. Velmi nepříznivě se před vysíláním vyjádřila i řada soudných li<jí, jako např. Elliot Richardson, bostonský brahmin (tj. to nej- bližší k aristokracii, co v této plebejské zemi máme) a bývalý významný vládní činitel. Zaprotestoval dopisem adresovaným ABC, projekt obvinil, že je xenofo- bický a McCarthyesque. Sponsorující firma Chrysler se polekala a stáhla své reklamy. Napřed něco o genezi seriálu: televizní společnost ABC před časem vysílala několikahodinovou sci-fi »The Day After«, jak že bude svět hrůzně vypadat po atomové spoušti - zaviněné americkou vládou. Ne- řečeno sice naplno, ale dovtípit se mohli i pomalejší myslitelé. Dovtípili se různí bojovníci za mír, program koupili, předpokládám, že byl vysílán i v Československu. A mnozí američtí patrioti se zlobili. Nebylo by tedy zcela ke škodě byznysu (a co jiného než byznys je komerční televize?) udělat něco kompenzačního, z opačného politického konce. I protestní kravál je konec konců reklama, za kterou se zpravidla musí draze platit. S fabulí přišel chytrý vtipný žurnalista Ben Stein. Poradila mu ji vlastně jeho manželka, již napadlo - v kontrastu k oné hrůze světa po atomovém útoku - udělat portrét amerického světa, bez útoku, leč pod sovětskou nadvládou. A jen co se o projektu začalo psát, Sověti okamžitě posloužili s kýženou reklamou. Začali protestovat, hrozili uzavřením ABC-kanceláře v Moskvě. Z bublinky se stala koule s pořádnou třaskavou náloží, publicita poskytnuta, program pozměněn: vyrobit ne tříhodinový kus, ale miniseriál, v závěrečném provedení seškrtaný na čtrnáct a púl hodiny. Investice za víc než 40 milionů dolarů. Vysíláno v polovině února, po večerech týden se to vleklo. Neznám osobu, ať už jakéhokoliv ideologického temperamentu, jíž by se tato Amerika líbila jako drama, jako science fiction. Tempo pomalé, hlemýždí, ve stylu starodávných či i novodávných filmů sovětských nebo indických, vlečeme se jako stranická výroční plenárka. Výrazy dřevěné, leč občas s hezkým, melancholickým pozadím prérie amerického středozápadu. I přece ve fantazii by se tvůrci měli pokusit o dojem oné plausibility - pravděpodobnosti dramatu, předkládaného ke stravě. Strávník ale vztekle odstrčí talíř, když se mu na něj servíruje hovadina, hrubka, bota. Tak tady se např. dozvídáme, že Mandžurie je součástí Sovětského svazu. Číňané že by jim byli odevzdali toto své průmyslové centrum? Hlavní hrdina Devin Milford je z venkovské Nebrasky, ale zvolen byl do kongresu ve vzdáleném, zcela jinačím státu Massachusetts. Hollywoodské představy o importované formě sovětských koncentráků, to tedy rovněž radost. Též hollywoodské sladácké zápletky za každým rohem a zejména téměř v každé posteli. I sovětský komandant, plukovník KGB Andrei Denisov má milenku polodisidentku Mariel Hemingway- ovou, další, aspoň už třetí vnučku, co se teď uplatňuje ve filmu, i tato se nápadně podobá svému slavnému dědečkovi. Fabule tato: Je rok 1998, deset let již okupace USA Sovětským svazem, ten má k asistenci jednotky OSN. O pádu nezávislosti se dozvídáme jen nepřímo a toliko zvíme, že pád to byl mírový, nekrvavý, země se nebránila. »Tohle jsme nečekali, že to bude tak snadné,« zhodnotil sovětský funkcionář. A teď se po letech někdejší kongresman Milford - a též kandidát v posledních prezidentských volbách r. 1988 - vrací po několikaletém převý- chovném pobytu v divném gulagu domů na venkov. Na venkově se potulují, bídně živoří, z měst vyvržené, politicky podezřelé živly. Když tedy exil, proč nevyvézt na Aljašku, tu naši velikou, rovněž hodně zmrzlou Sibiř? A vůbec, proč propouštět nebezpečné nepřátele systému mimo dohled na zdravý rurální vzduch? »Sovětská léčba v takových případech je přece dobře známá: dvě unce olova do týla;« poznamenal Harrison E. Salisbury, veterán žurnalista (a první tehdy novinář, co se v Moskvě dozvěděl o Stalinově smrti). Doma Milford ženu nenachází. Odcizila se mu jako se i odcizila vlasti, stala se z ní militantní kolaborantka, funkcionárka (hollywoodské mistry zřejmě nikdo nepoučil o účinnosti rodinných kádrových skvrn). Sestru nachází, ta zas musí REPORTÉR 5/87 15 [pageend15]poskytovat své tělo místnímu, velmi nevlídnému majorovi komandantovi (jako by i on si nemohl sehnat kádrově neposkvrněnou spolupelešnici). Milford (v mimořádně dřevěném podání Křis Kristoffersona) civí skoro katato- nicky, téměř nic neřekne, ale divák se nemůže nedovtípit, že toto je hrdina (»a cross between John Kennedy and Che Guevara« - Kristoffersonova to sebecha- rakteristika), bude usilovat o svobodu a též o nalezení synů, jež kolaborantská matka ukrývá na neznámé adrese. Víc o ději neřeknu, až tedy na to, že pochmurné masy se začnou vzpamatovávat a znovu o svobodu usilovat Zda si ji vyusilují se ale nedovíme. Souhlasím s kritiky, kteří snad bez výjimky se shodli na jedné jediné, skutečně sympatické postavě tohoto veleseriálu: kágébácký plukovník Denisov. Jen on a nikdo jiný se zdá mít ponětí, co se děje ve světě. Nikterak se neraduje ze své role vítěze nad demokracií. »Vy jste si svou svobodu prohráli ještě dřív, než my jsme sem přišli,« utrousil zasmušile tento sovětský poradce. Co když si profit zkříží cestu s principy? Režisér, řada výrobců, se dali slyšet, že se jim do tohoto projektu vlastně nechtělo, že jim politicky nevyhovoval. Kristofferson je přece známý peacenick, neúprosný kritik patrně všech amerických vládních počinů,, nepřítel podpory nika- raguánským antikomunistům, atd. V době vysílání seriálu neseděl před obrazovkou, ale před Gorbačovem na třídenním světovém mírovém jamboree v Moskvě. Nu, a původně odmítnutou roli přece jen vzal. Jedna z hereček-kraviček navrhovala ještě pokrokovější vylepšení scénáře, aby to totiž dopadlo fifty-fifty, kritika jak americké tak sovětské vlády, pěkně na půl. To se ale dalo dost obtížně uskutečnit: je tu přece jen jeden okupant a jedna okupovaná země, a ne že by si to po týdnech třeba střídali. Prožili jsme fázi televizních ideologických střetů. Ozvala se Organizace spojených národů, dokonce si k formulaci svých rozhořčení najala právníka Teda So- rensena, někdejšího tiskového tajemníka presidenta Kennedyho. Do televizních studií se odebrali k debatám sovětští emisaři protestovat proti programu, zdůrazňovat mírumilovné úmysly a vždy jen mírumilovné počínáni své země. »Jed do vztahů, rozdmýchávání proťisovětské vášně, hysterie!«, prohlásil Gennadi I. Gerasimov, mluvčí sovětského ministerstva zahraničních věcí. Ignoroval námitku o nutnosti rozlišovat dokumentární záznam a science fiction, rozlišovat firmy státní a firmy komerční soukromé v demokratickém státě, kde cenzura neexistuje, a jestli se Moskva cítí dotčena tímto jedním programem, jak bychom se měli cítit my? Co třeba pravdivost sovětského programu o Herbertu Hooverovi, že on ve dvacátých letech se vůbec nesnažil odstraňovat hladomor v mladé zemi Sovětů, ale naopak, hladomor že tam zaváděl, prosazoval; někdejší sekretář Forrestal že pokračovatelem nacistů; program »Babi Jar : Lekce dějin« o Americe jako pokračovatelce nacistických zvrhlostí (vysíláno v záři 1986, zrovna poté, co dohodnuta mírová schůzka v Reykjaviku). Příkladů bychom mohli dodat dlouhou řadu: nedávné sovětské reportáže o CIA, jež zorganizovala onen masakr v Jones- townu (ale bez poznamenání, že šílenec multivrah Jones svůj nikoliv nepatrný majetek odkázal sovětské vládě); CIA že též v laboratořích vyrobila virus AIDS k zničení všeho obyvatelstva černé střední Afriky; tajný útok s biologickými zbraněmi již byl učiněn na Kubu, obětí 344 000; též program o tom, jak žlutým deštěm americká vláda úmyslně ničí i vlastní zemi. Gerasimov zdůraznil, že sovětská televize jakož i všechny ostatní jejich sdělovací prostředky jsou přísně objektivní, a to i ve svém zpravodajství o Americe, kdežto tato Amerika - rozdmýchávání vášně, hysterie . . . »Ale vždyť je to fikce, posluchači přece nejsou tak hloupí, aby to jako fikci nebrali!«, namítl kdosi. Ňikdo nenamítl, že sovětské počínání v Afghánistánu a podivné uplatňování lidských práv doma škodí reputaci země daleko víc. »Ale i když je to fikce, přeci je to příliš blízko časově,« mínil Gerasimov. »Takže kdyby se to jako mělo odehrát o deset let později, tak to byste nic nenamítali ? « »Ovšem že namítali,« nedal se nomenklaturní pracovník. Chtěl jsem slyšet: v tomto televizním entertainment přece Sověti nemusí Ameriku dobývat, země se rozložila, preventivně se vzdala. Což byste se, soudruhu, zlobil, kdybychom se nebránili? Však tenhle program není o sovětské síle, ale o americké slabosti! — A nikoho ovšem nenapadlo přinést s sebou kopii Programu KSSS, přijatého na sjezdu před necelým rokem, kde programem komunistů je onen historický, nevyhnutelný konflikt a neméně nevyhnutelná porážka nás kapitalistů imperialistů, umírajících a zahnivají- cích. Z Washingtonu se do debaty přidala Jeanne Kirkpatricková, bývalá šéfdelegát- ka USA u OSN, a vyjádřila to nejdůležitější, o co v seriálu šlo a co též vyvolalo takovou odezvu a pohnulo žlučí lidem s velmi rozlišným politickým temperamentem: ona ochota předem se vzdát, nic neriskovat, takový ten náš morbus bohe- micus, jenže ve značně větším, celokonti- nentálním provedení. »Kde jste byli, když bylo třeba zemi bránit? Co by kdo bránil, když se mu pořádně nezaplatí!«, krutou diagnózu vyslovil realistický normalizátor. »Co z nás bude - druhé Československo? Polsko?«, ozve se na obrazovce jeden hlas. »Třeba Albánie,« míní druhý hlas. Ztrátu vůle svobodného občana něco udělat pro zachování této svobody bych rád pokládal za fantazii, ale nedaří se mi to. Zejména proto, že jsem si přečetl a, snad i pochopil vynikající knihu právě na toto téma. How Democracies Perish v angličtině, čili „Jak demokracie zahynou" po našem. Originál ale francouzský, autorem je Jean-François Revel, známý publicista. Vyslovuje kruté pravdy: »Naše demokratická civilizace je ta první v dějinách, jež obviňuje sebe samu za to, že jiná moc se ji snaží zničit. Neje- nomže demokracie sebe obviňují z hříchů nespáchaných, ale ony si už zvykly posuzovat sebe podle tak vysokých, nedosažitelných ideálů, s tím výsledkem, že vynesen vždy musí být odsuzující rozsudek.« Tak tady to máte, podumejte si. Nějaký vtipálek navrhl, že Moskva by měla seriál Amerika koupit. Pro legraci. Třeba koupí, a třeba ne jen pro legraci. Ale stále mi nešlo do hlavy, že sympatický Ben Stein by byl autorem této záležitosti, v níž není vyřčeno jediné poctivě kritické slovo na sovětskou adresu. Politická message je vlastně dost padoušská, byť hloupě zpracovaná. Vysvětlení pak poskytnuto tímto Steinem v mém oblíbeném měsíčníku The American Spectator (květen 1987), jak to tedy vlastně bylo: Ano, po onom všem vzrušení s programem »The Day After« Stein v předvečer Orwellova roku 1984 se zmínil o užitečnosti, ba potřebě, udělat program o tom, jak by USA vypadaly pod sovětskou nadvládou. Mogulové společnosti ABC přikývli, že ať dá své nápady na papír a pošle. Poslal, nápad přijat, ale autor nepřipuštěn k tvorbě. Výsledkem zpotvořenina k nepoznání, a proto Stein pokládal za nutné veřejnosti oznámit, co on napsal a co se pak natáčelo - nebe a dudy, kontrast mezi inteligentním skeptikem a konjunk- turalistickými, údajně pokrokovými šejdíři producenty, toho dnes značně převládajícího typu. Stein dodal toto: V rudé Americe se píše rok 2002, ústava a občanské záruky již zcela zlikvidovány. Sovětská mírová armáda uplatňuje právo zatknout kohokoliv. Walter Mondale, poslední president, popraven v r. 1990, když došlo k okupaci. Dvanáct milionů osob zmizelo v masových hrobech v utažské poušti a lousian- ských močálech. Dalších dvacet milionů uskladněno v „Táborech dobrovolného pracovního nasazení" - gulagy to rozprostřené od mississipské delty na jihu až po hanebnou tundru střední Aljašky. New York City již neexistuje, zničeno atomově, názorný to příklad, jak by byl dopadl zbytek země, kdyby se nadále bránil uzavření smlouvy o věčném míru a přátelství mezi USA a SSSR. Americký vládní systém předělán, na každém ministerstvu sedí a na veškerou činnost hledí vše kontrolující sovětští poradci. Ministerstvo přátelství má na starost celkové fungování okupace, tedy i pronásledování a likvidaci těch, jimž se okupace nezalíbila. Ministerstvo rovnosti se stará, aby životní úroveň lidu byla progresivně stále mizernější. Nová třída země - funkcionáři strany WFPA (Workers and Farmers Party of America) - si rozebírá majetky bohatých. Ministerstvo spojů zaručuje naprostou izolaci obyvatelstva. Ministerstvo ochrany životního prostředí nařídilo pokácení všech krásných hvozdů mohutných redwoods v Kalifornii a Oregonu a jejich odvoz do SSSR jako součást reparací za někdejší provokaci USA nemínit se okamžité vzdát Sovětskému svazu a tak tuto mírovou zemi donutit k nákladnému zbrojení. Ve Washingtonu Bílý dům a Kongress zlikvidovány, ministerstva zřízena v podobě vojenských baráků. V jednom z nich - v Oddělení statistických odhadů na Odboru obilovin na ministerstvu rovnosti - úřaduje Franklin Delano Paglin, hlavní postava dramatu. Rodicě neviděl od roku 1990. Výbor pro mír a spravedlnost ho vyrozuměl o jejich převýchovném přesídlení, bez udání adresy. Zásluhou byrokratického šlendriánu Paglin unikne převý- chovnému údělu, na jeho místě je zastřelen někdo jinačí, Paglin se udrží, ba i vstoupí do strany. Story prima pěkně věrohodně pokračuje. V hrozně horkém, vlhkém letním Washingtonu klimatizace nefunguje, zakázána jako buržoázni někdejší nástroj privile16 REPORTÉR 5/87 [pageend16]govaných vrstev, takto se distancujících od prostých, pracujících, potících se mas. Deodoranty rovněž zakázány. Paglin chce žít, přežít, nikdy se nedostat do kobek ministerstva přátelství. Seznámí se a zamiluje se do Mary Margaret Cruzové, jejíž tělesný půvab zcela nezaniká v neforemné uniformě. Jenže schválení práva na citový vztah, na romantické pouto, si zájemce musí napřed opatřit na ministerstvu rodinného života - jehož hlavním účelem je postupné zlikvidovat jakékoliv citové, romantické vztahy v zemi, aby tím spíš, efektivněji a radostněji se lid mohl soustředit na plnění úkolů tak, jak je zformulovala strana WFPA. Milenka Mary je též milenkou ministra rovnosti, jménem Raymond Chow - a od něho přes ní se Paglin dozvídá věci dosud mu neznámé: že až na onen exemplární nukleární výmaz New Yorku se země vzdala bez boje; že vysocí vládní funkcionáři a mnohé, národem obdivované osobnosti už před anschlussem spolupracovali s KGB na cíli stvořit tuto novou rudou Ameriku. Story se komplikuje zatčeními, mnohými utrpeními, Paglin prchá, ještě přežívá - a též se dodatečně dozvídá, že jeho, nyní na neznámém místě převychovávaný otec byl jedním z hlavních činitelů, co kdysi tolik usiloval o prosazení a uskutečnění nynější radostné reality. ***** Takže není divu, že v dnešním politickém klimatu amerických sdělovacích prostředků, včetně těch hollywoodských, se Steinův scénář musel odhodit a natáčel se pak paskvil, v němž nejsympatičtější postavou je kágébácký guvernér. mbb TOMÁŠ NOVOTNÝ ROZPRÁVKY S VAŠKEM Českoslovenští komunističtí vládci oznámili, že uvolní dosavadní omezení soukromého podnikání a že jednotlivcům povolí, aby si otevřeli malé restaurace, hostince a obchody, sdělila nedávno z Vídně agentura Reuter a dodala, že se jedná o značný odklon od dosavadní politiky. Neříkal kdysi Havlíček, že s jedinou ze škály lidských svobod, která mu bude poskytnuta, si pak už všechny ostatní vydobude sám ? Ovšem, já vím, to byl Havlíček, navíc tenkrát samozřejmě nemohl tušit, že jednou u nás dojdeme do takových konců, že si v soukromém hokynářství či v privátní nálevně budeme připadat nikoli jako Hbáni, nýbrž přímo bouřlivě objímáni svobodou. Přesto však mám dojem, že princip je stále týž, za Havlíčka i teď: podej svobodě kterýkoli prst se sebe- ůpornějším úmyslem nezadat si víc, stejně se nakonec neubráníš tomu, aby se postupně nezmocnila celé ruky. (Což ovšem platí i ve zpětném směru — jakmile se přišlápne jedna svoboda, vždycky nutno očekávat, že časem půjde k ledu svodoba jako taková.) Kecám tady, Vašku, kecám, a ani jsem se nezeptal, co si o tom myslíš ty - vzpomněl jsem si na svého debatního kumpána a ohlédl se po něm. Jenže v křesle, kde obvykle sedává, totiž tehává,po něm zbyl jen důlek. Že by se mu příčilo poslouchat takové věci? Inu — první by rozhodně nebyl. Ani poslední. Ale já přece taky nemám rád, když se některá slova berou soustavně a opakovaně nadarmo, Vašku - oslovil jsem nepřítomně psisko, potulující se zřejmě kdesi v hloubi domu. Svoboda, ta především mi zní falešně při nejrůznějších příležitostech. A taky to, že se jí nikdy a za žádných okolností nevzdáme a vždy budeme vytrvale usilovat o to, aby byla našim národům opět vrácena. Už skoro padesát let se nevzdáváme a kam jsme dospěli s touto naší rétorickou nepoddajností? A ono vytrvalé úsilí? Co by se bývalo mělo, kdyby se bývalo dělo něco dočista jiného, než se ve skutečnosti stalo. Co jenom knížek už bylo (a bude) napsáno v tomto teoretizu- jícim stylu způsobem vždy přísně podmi- hovacím. "Chtěl bych" neznamená nic, "chci" dokáže mnohé - hodné zhruba takhle nějak promluvil kdysi kdosi moudrý, nevím teď přesně kdo, ale na tom tak dalece pezáleží. A co se toho navracení ztracené svobody týče ? Copak je to klíč nebo peněženka, které si při troše štěstí může člověk vyzvednout ve Ztrátách a nálezech, kam je odevzdal poctivý nálezce ? Není poctivých nálezců svobody, existují jen ti, kteří si ji dokážou vydobýt. Anebo znovuvydobýt, což je v konečných důsledcích vlastně jedno a totéž. Vydobýt si svobodu však není totéž jako o ní mluvit. Ani totéž jako po ní toužit. Upovídanou touhou po svobodě můžeme možná - ovšem stejně jenom na nějaký čas - namlouvat sami sobě, že pro své osvobození něco děláme, odhodlání začít něco skutečně dělat nám však řečnická svalnatost nemůže v žádném případě nahradit, stejně jako nedokáže zastřít naši potenciální neschopnost odhodlat se. Ale, Vašku, bacha, nepleť se - znovu jsem se obrátil k prázdnému křeslu, neboť zvíře bylo dosud nezvěstné. Já nejsem žádnej pesimista, aby sis myslel. Právě naopak. Kdesi jsem nedávno četl - a byla to soudobá česká myšlenka, korespondující se současným stavem věcí vezdejších - že trocha pesimismu a částečná skepse jsou prý zdravé. Zavrhnout názor, který mně osobně nesedí, je jednoduché, nikoli však poučné, mnohem zajímavější je, když se člověk pokusí vžít do zastánce takového názoru. / pokusil jsem se přehlédnout svět očima trochu pesimistického částečného skeptika, a hle: kolik věcí rázem zmizelo, totiž nezmizelo, ale navěky vrostly do země, poněvadž se s nimi stejně nedá pohnout; kolik problémů přestalo existovat, totiž nepřestalo, ale staly se bezpředmětnými, poněvadž se stejně nedají vyřešit; kolik nadějí se vypařilo, totiž nevypařilo, ale ukázaly se být planými, poněvadž se stejně nevyplní. Chtě nechtě jsem musel uznat, že pesimismus a skepse vskutku zdravé jsou, protože s jejich pomocí je člověku všechno předem jasné a 'nic ho nerozhází, takže duch se nikterak nesouží a tělo, až na nějaké to mávnutí rukou nad vším a všemi, není rovněž huntováno. Pročež tedy v zdravém těle zdravý duch, chudák Tyrš by se sice asi divil, ono by jich však bylo zřejmě víc, co by se divili. Ale nešť, hlavně ať jsme tlustý aspoh na tři prsty! No dobře, předpokládejme, že z prstu si to ten Reuter nevycucal, vrátil jsem se v myšlenkách k agenturnímu sdělení. A přestože lze očekávat, že mezi tím per huba oznámením a praktickým provedením uplyne ještě drahný čas, kolikpak asi našich Udí v první fázi zatouží stát se soukromými podnikateli? Jak peprný bude daňový systém, jakými fígly budou oplývat cenové předpisy, jak plynulé budou dodávky zboží a surovin, co právní uspořádání toho všeho ? Já osobně bych se tedy jedním z prvních soukromníků u nás doma rozhodně nikdy nestal, jenomže já se určitě nestanu ani jedním z druhých, třetích či čtvrtých, což ovšem není způsobeno ani strachem z neznáma, ani obavami ze svízelná, nýbrž totálním nedostatkem buněk pro něco takového. (Navíc se mi zdá, že by mě to ani moc nebavilo, ale to vlastně plyne z předchozího.) Znám však doma šikovné Hdi, kteří mají nejen podnikatelskou kuráž a patřičný fortel, ale především dodnes nezničenou chuť k tomu, aby začali na svém. A po svém. A čím víc jich začne, tím lip, pochopitelně, už jen z toho prostého důvodu, že žádné nabízené svobody se člověk nemá zříkat, ať už k té nabídce vedlo cokoli. A tím spíš je třeba po ní chhapnout, byia-H neupřímná a pouze vynucená okolnostmi. Aby nemohla být zapomenuta. Nebo odvolána. Pro nedostatek zájmu třeba. Ale to jsem do té budoucnosti zabředl zatím asi trochu příliš hluboko, uvědomil jsem si, načež jsem se zvedl a šel postavit na kafe. Nic proti budoucnosti, naopak, dost často mě velice mrzí, jakou popelku umat/anou, chudinku opovrhovanou z ní dokážeme dělat a jak ji zanedbáváme ve srovnání s naší skvostnou a skvělou a zářivou a jedinečnou a ovšemže taky nedotknutelnou (čímž pro přítomné ponaučeni mnohdy zhola nepoužitelnou) minulostí. . . Kráčeje zadumám předsíní do kuchyně byl jsem z přemítání náhle vyrušen nezvyklým (a pro mě, téměř absolutního kynologického laika, zároveň nepochopitelnými) úkazem - z pootevřených dveří koupelny proti mně vyšel Vašek a v tlamě si nesl už poněkud okousané toaletní mýdlo. V první chvíli jsme se oba zarazili, hledíce překvapeně jeden na druhého, pak však ve mně zvítězil pán tvorstva a já se začal rozčilovat. Co člověka dokáže dohřát víc než právě to, co se vymyká jeho chápání, že ano ? Tohle takhle přece nikdy nebylo, neznám nic takového, v životě jsem neslyšel proč a taky nevím o tom, že by to tak mohlo být, tudíž to tak být nemůže. A je to všechno jenom volovina, blbost, nesmysl. Možná taky komedie, podfuk, vejmysl. Anebo rovnou zvrhlost, nechutnost, pfujtajbl. Zkrátka: kam to ten svět jenom spěje ? Spustil jsem na Vaška obdobně: » Vrána se sejrem v zobáku, no prosím, klasika, proč ne? Straka s prstenem, to je zase tradice. / cvičenýho šimpanze, kterej kouří doutník a pije skotskou, snesu, dokonce jsem kdysi viděl i srnky, který si náramně pochutnávaly na vajglech od cigaret bez filtru i s filtrem... Ale psa, kterej žere mejdlo, to teda nechápu. Napiješ se vody a budeš škytat bubliny, bubioune. Totiž blboune. Dej to sem!« REPORTÉR 5/87 17 [pageend17]Vašek začal couvat, po očku mě sledoval, ale mejdlo z huby ani slyšet. Samozřejmě, že jediný moudrý (sapiens) tvor této planety měl nakonec navrch: mýdlo prostě zvířeti vypáčil ze zubů, položil je v koupelně zpátky na vanu, dveře koupelny pečlivě zavřel a šel si udělat to kafe. Pes ho následoval, byv k tomu vyzván. Mlčky jsme počkali, až káva dopřeka- pa la a já poté uchopil konvici způsobem natolik šikovným, že jsem si popálil prsty. Au, cuklo mi rukou a cuknutí vyšplíchlo trochu kávy na linoleum. Vašek to všechno pozorně sledoval, pak se přišoural ke kávové loužičce a přičichl k ni. Zjevně mu nevoněla, protože od ní okamžitě odstoupil. Potom vzhlédl na mě, ale vůbec nezačal štěkat, že nechápe, cože si to vařím za nechutnosti, a ať to svinstvo koukám okamžitě vylejt, výraz jeho očí říkal pouze: No, já bych to sice nepil, to je fakt, ale když tobě to tak chutná, proč si to zbytečně rozlejváš po podlaze ? Vždyť je to škoda. Došel jsem do koupelny pro hadr, setřel z linolea tu kalužinku, vrátil hadr zpátky a dveře koupelny jsem za sebou tentokrát zavřít zapomněl... No jo, ale o čem já to vlastně předtím... Nevíš, Vašku ?, zeptal jsem se, když jsme se pak spokojeně uvelebili v obýváku, on nad svým mýdlem, já nad svou kávou. A jo, už vím, vzpomněl jsem si po chvíli. Minulost versus budoucnost. Ço s tím ? Místo toho, abychom se - tak nebo onak - věčně jen zabývali něčím, co jsme tenkrát beztak nemohli ovlivnit, neměli bychom se už zas konečně zaměřit na to, co můžeme ovHvhovat, na čem se můžeme podílet, oč můžeme usilovat právě nyní? Mluvit o dnešku pouze s neustálým vzdycháním po včerejšku a před- včerejšku mi připadá stejně bezútěšné a především bezvýchodné, jako si donekonečna předčítat něčí nekrolog, zatímco přistupuje-H se k dnešku s myšlenkou na zítřek a pozítřek, v tom vidím dítě. Dítě, které jsme se rozhodli vychovávat a vychovat co nejlíp. No ovšem, vždycky se to nepovede (dítě samo za to může málokdy), ale kolik lidí se do toho přesto poušti? Nebo je většině z nás četba nekrologů milejší než výchova dětí? To snad přeje jen ne, tomu nevěřím. Měli bychom si však - v první řadě my exulanti - vždycky nejdřív zvážit smysluplnost svého počínání, oslovil jsem Vaška, který s labužnicky přivřenýma očima soustředěně o hry zával svou mýdlovou lahůdku. Kupříkladu v Sydney nějací pánové nedávno ustavili Prozatímní vládu Československé republiky v exilu (kolikátou už?), jejíž oprávněnost existence zdůvodňují přímou návazností na Ústavu ČSR z roku 1920. Což o to, po stránce reprezentace to vzali hezky od podlahy: hlavičkovým vládním papírem disponují, ba i razítky patřičně kulatými, všechna ministerská křesla řádně obsadili, svého presidenta Jeho Excelencí nazývají, jak se sluší a patří, dokonce i dva metály hned vymysleli a (vlastnoručně?) vyrobili, jimiž kromě sebe dekorovali např. taky Ronniho Reagana a Maggie Thatchero- vou. Psací stroj s českou či slovenskou klávesnicí sice tito vládci postrádají, ale to je nakonec maličkost - stačí jmenovat zvláštního ministra pro dopisování čárek, háčků a kroužků - a vyřízeno! A já vím, Vašku, je mi jasný, co chceš namítnout: jen ať si ti páni bratři hrajou, vždyť co maj taky v tý penzi furt dělat? Tak docela s tím sice nesouhlasím, protože si říkám, že by si místo vládnuti mohli zrovna tak dobře koupit elektrickej vláček, mastit mariáš nebo si třeba pořídit psa, Vašku, ale prosím, respektujme veškeré libůstky i slabůstky. Jenomže - představ si, že by se jejich »vládní materiály« čirou náhodou (vládním přičiněním zaručeně sotva) dostaly do rukou lidem doma. Těm, kteří v exilu velice často spatřují zlatonosnou řeku lidských i odborných kvalit, jež se v pravý čas vlije do domácího řečiště, aby je patřičným způsobem oživila. Co by si pomysleli? Co jiného by si mohli pomyslet, než že... Ale dost možná, že na druhé straně by jim to v lecčem prospělo, třeba by začali spoléhat mnohem víc jen sami na sebe. Neboť oni se koneckonců obejdou i bez nás, když na to přijde, zatímco my bez nich... Já osobně však nemám vůbec rád takovéhle dělení, mnohem bližší a srozumitelnější je mi pojem po světě dočasně roztroušeného národa, a proto si myslím, že i my bychom si měli klást ony stěžejní otázky, které si začínají klást doma: Kdo nás povede, až tohle zajde na skrčeninu ? Komu dát důvěru, když jsme tak šíleně zchudlí, co se politických osobností týče? Nedomnívám se, že na takovéhle otázky je zatím ještě příliš brzy, stejně jako nejsem přesvědčen o tom, že exil by na ně mohl znát odpovědi přesvědčivější těch, jež napadají lidi doma. Přesto mi však připadá, že hledání takovýchto odpovědí jest činností nesrovnatelně záslužnější a užitečnější než pídění se po tom, co měl kdy kdo udělat a proč to neudělal, a co by se bývalo bylo mohlo stát, kdyby to by! býval udělal. Nalil jsem si nový vrchovatý hrnek. Nohavica už přej zas nesmí veřejně zpívat a Foglar už zase může veřejně vycházet, no chápeš to, Vašku?, vzpomněl jsem si na nejčerstvější zprávy z domova. Ale Vašek se ani nesnažil nic chápat. Předníma tlapkama si přidržoval už docela malé mýdlo a hryzal a hryzal a hryzal. Zadíval jsem se mu na čumák, neobjevím-H tam aspoň malou bublinku, ale nic jsem neviděl. (Brisbane, 7. srpna 1987) bbbb Dovětek redakce: Těsně před uzávěrkou tohoto čísla jsme dostali do redakce dva rozsáhlejší dopisy z Čech, informující nás o současné hospodářské situaci. V jednom dopise nás informují naši čtenáři o rapidně se zhoršující situaci se zásobováním v letních měsících a sdělují i šířící se »tajné informace z nejvyšších míst«, že po Gorbačovově návštěvě v Praze se vývoz spotřebního zboží a potravin do SSSR musel ztrojnásobit, aby se částečně zlepšila situace vnitřního trhu v SSSR. Druhý dopis potvrzuje úvahu Tomáše Novotného, že nikdo nechce soukromé hospody. Neboť takový nešťastník si všechno, ale úplně všechno musí opatřit sám - ze státních (komunálních) dodávek nedostane nic. Musí si jít pro svou hospodu či vinárnu denně nakoupit housky, chleba, vejce, zeleninu do krámu - beze slevy, musí na všechno vystát frontu a na vaření či obsluhu hostů mu nezbude čas. To je tedy perestrojka a zákon o soukromém hospodaření v praxi. hhhk 18 REPORTÉR 5/87 [pageend18]FRANTIŠEK SCHWARZENBERG MASARYK A NAŠE STÁTNOST Ve své připravované knize ČESKÝ ŠLECHTIC vypráví František Schwarzenberg o svých setkáních s TGM — jako chlapec, jako jinoch při svatováclavském millenniu 1929 a konečně o své účasti na pohřbu právě před 50 léty. O svých dojmech a pocitech při pohřbu prezidenta Masaryka. A při té příležitosti vzpomíná, jak na Wilsonově nádraží zahlédl zvláštní vagon, do něhož nastupovali lovci s puškami. Nenastupovali však do vlaku, který doprovázel TGM na jeho poslední cestě do Lán. František Schwarzenberg se ptal, kdože to je a kam jedou ti lovci. A dozvěděl se, že to jsou páni z lesní správy a že odjíždějí střílet jeleny na Slovensko ... „V té souvislosti si vzpomínám na střetnutí prezidenta Masaryka s prvním ministerským předsedou Antonínem Švehlou," píše František Schwarzenberg v knize ČESKÝ ŠLECHTIC, kterou vydá v roce 1988 curyšský POLYGON. Švehla byl pragmatik a když přinesl Masarykovi k podpisu jmenování nějakých lidí do funkcí, Masaryk se bránil, že to jsou lidé korupční a do takových funkcí že nepatří. „Když chcete mít klid a pokoj," vysvětloval Švehla, „musíte nechat každého vola přijít ke korytu!" Prezident Masaryk tedy jmenování podepsal, ale dodal: „Ale prosím vás, hlídejte je, aby aspoň nemlaskali!" * * * Přinášíme text přednášky, proslovené na masarykovském symposiu SVU roku 1980 v Interlakenu. Když v Praze připravovali v edici PETLICE vydání masarykovského sborníku, ještě než měli text přednášky v ruce, byli editoři na pochybách: „Přece nemůžeme dát do knihy o TGM článek od Schwarzenberga ..." Pak si přednášku přečetli a vydali ji v samizdatu. Tato epizoda sama o sobě svědčí o zmätenosti a poplete- nosti myslí, narušovaných dlouhodobou propagandou a falšováním dějin. Nebudu mluvit pouze o Masarykovi samém, ale také o zrodu toho, co pro nás pamětníky je navždy poznamenáno jeho jménem. Mám ovšem na mysli onu republiku, které s jistou dávkou nostalgie říkáme »Masarykovo Československo«. Mnozí lidé dnes hledají odpovědi na pomyslné otázky, co by se bylo stalo, kdyby... kdyby byly ve skutek vešly návrhy Kroměřížského sněmu; kdyby bylo došlo ke korunovaci v Praze; kdyby císař František Josef byl zemřel dříve a jeho následník, arcivévoda František Ferdinand, byl přetvořil říši ve federaci států či národů; kdyby se říše byla přebudovala dle říjnového diplomu císaře Karla. Kdyby bylo došlo k tomu, oč usilovali Kramář a Štefánik a o čem zprvu mluvil též Masaryk, a svobodné Československo by se bylo stalo konštituční monarchií; kdyby nástupnické státy byly utvořily federaci, jak o ní uvažoval Masaryk; kdyby, kdyby... To by nás zavedlo příliš daleko. Musili bychom se zabývat např. otázkami politické prozíravosti, musili bychom sledovat názory našich austroslávů a tím bychom se dostali až k otázce, proč a do jaké míry byl Masaryk svého času austrofi- lem či proč spatřoval v Rakousku hráz proti německé expanzi. Vzpomeňme jenom namátkou jeho výroků: »Naši se často nad těmi sympatiemi k Rakousku pozastavovali; ale: nebyli Francouzové a všichni ostatní v té své politice tak dlouho potvrzováni a utvrzováni - riámi? Kdo u nás, počínajíc vlastně původním názorem Palackého, hlásal austrofilství a myšlenku, že Rakousko je záchranou před Německem ? ...« V souvislosti s Palackým jsem si často kladl otázku, až kam by bylo přípustno vystopovat obdobu mezi Palackým a Masarykem, pokud se týče vývoje jejich postoje k Rakouské říši. Všichni známe často citovaný úryvek z Palackého listu do Frankfurtu, dle kterého: » ... kdyby Rakouska nebylo, musili bychom je nově založiti.« Jistě tehdy doufal Palacký v možnost přetvoření Rakouska v národnostně spravedlivou říši. Teprve v době, kdy tuto naději ztrácel, řekl: »Byli jsme před Rakouskem a budeme i po něm.« Stejně byly doby, kdy také Masaryk spatřoval zájem Čechů a Slováků v zachování a přebudování Rakouské říše. Sám na to vzpomíná ve ’’Světové revoluci”: »Austrofilství, jak jsem ukazoval, bylo ve všech spojeneckých a neutrálních zemích velmi silné; vítězství nad ním nebylo snadné a rychlé - vždyť sami jsme téměř všichni tak dlouho nutnost Rakouska před celým světem dokazovali a ji hájili.« Zdá se, že v té době, na kterou zde vzpomíná Masaryk - stejně jako kdysi Palacký - ještě doufal v možnost reformování říše způsobem, který by on považoval za spravedlivý a žádoucí. Ale na samém začátku války Masaryk již nedoufal v možnost spravedlivého přebudování říše, a proto se rozhodl k činnosti revoluční, o které ovšem u Palackého nemohlo být řeči. Přesto je snad možno mluvit o obdobě ve vývoji jejich uvažování. Připomeňme si ostatně, že v ’’Hovorech” Masaryk v jiné souvislosti říká: » ... mým politickým učitelem byl Palacký.« Nechci však mluvit o Masarykově austrofilství, ale o Masarykovi a státnosti naší. Nechci se pouštět do pomyslných dohadů o tom, co by bylo bývalo, kdyby..., či co by nás bylo lépe uchránilo před německou a ruskou expanzí. Zůstanu u toho, co se stalo. Rád bych vycházel z doslovu zákona, dle kterého se Tomáš G. Masaryk zasloužil o stát. Na první pohled by se snad zdálo, že výklad zákona tak krátkého nemůže být obtížným. A přesto se hned naskýtá otázka: o jaký stát, o který stát se to Masaryk vlastně zasloužil ? Zasloužil se pouze o zcela nový politický útvar, který neměl nic společného s pradávným státem Koruny svatováclavské, či zasloužil se o stát, ve kterém pokračovala ústavněprávní identita tisíciletého státu, který trval i nadále v Československé republice, tedy o stát ’’staronový”, jak sám říkal ? Klade se tedy otázka právní a politické kontinuity českého státu. U Masaryka samotného - chcete-li - mohla by otázka znít v jiné obdobě: byl Masaryk pouze revolucionářem a zakladatelem zcela nového státního útvaru, či byl Masaryk obnovitelem samostatnosti dávno stávajícího, nepřetržitě po právu existujícího státu a současně spolutvůrcem nového státu ? Tyto otázky jsou složité a já se pouze pokusím načrtnout několik úvah, které by nám mohly pomáhat při hledání správných odpovědí. Pobídkou k výběru tohoto námětu byla pro mne, mimo jiné, vzpomínka zcela osobní, dnes již více než půl století stará. Myslím, že jsem již jediným pamětníkem, který u příležitosti svatováclavského millennia roku 1929 na vlastní oči viděl, jak si prezident Masaryk za doprovodu biskupa Antonína Podlahy v dostavěném vele- chrámu sv. Víta prohlížel korunovační klenoty a svatováclavskou korunu, která pro naše předky vždy byla a pro nás stále je posvátným symbolem naší nezadatelné státnosti. Proto chci mluvit o Masarykovi a právní kontinuitě českého státu. Státní tajemník Henry Kissinger kdysi projevil názor, že vlastně všechny středoevropské režimy, vzniklé po první světové válce, postrádají legitimity. Pokud by byly vznikly pouze revolucí, neudivoval by nás tento výrok z úst velikého obdivovatele kancléře Metternicha. Vznikla-li však naše republika spíše převratem, pak tento úsudek není na místě a udivoval by i z úst samotného Metternicha. Myslím, že se Kissinger mýlil. Jsem přesvědčen, že naše republika legitimity nepostrádala. Snad bychom se nejlépe dostali k jádru věci pokusem ujasnit si běžné, ale v našich myslích často nepřesně vymezené pojmy, jako je stát, státnost, revoluce, převrat, a zjistit, jak tyto pojmy lze aplikovat na naše dějiny a několika málo citáty doložit, co k tomu říká Masaryk. Stát Připomeňme si nejprve, že ’’stát” v dnešním slova smyslu není organizační společenskou strukturou trvalou či neměnnou. Používáme-li vžitého slova ’’stát”, soustřeďujeme svou pozornost především na faktickou skutečnost bez ohledu na hlediska právní. Říkáme, že existuje stát, kdykoli určité území a jeho obyvatelstvo je účinně ovládáno jakoukoli vládou. Naprostá svrchovanost bývá dnes označována za charakteristický příznak státu. V minulosti pojem státu obsahoval v sobě sice samostatnost, ale jen jistou míru - byť ne plnost - svrchovanosti, což logicky připouštělo zapojení do vyšší struktury. Novodobý pojem neomezené, naprosté svrchovanosti státu, pojem tzv. absolutní suverenity, je neslučitelný s tradičním myšlením křesťanským. Dle křesťanské tradice je každá lidská svrchovanost pojmově omezena zákonem Božím. V závorce budiž řečeno, že novodobý pojem neomezené svrchovanosti významně připravil cestu dnešnímu totalitnímu státu s jeho neúctou k základním lidským právům jednotlivce, rodiny, etnické menšiny či odlišné názorové skupiny, byť i tato skupina tvořila většinu obyvatelstva. Jistě neudivuje, že Masaryk omezuje všemoc svrchovaného státu takto: REPORTÉR 5/87 19 [pageend19]»Ani ten nejlepší parlament není k tomu, aby odhlasoval, co je pravda, právo a mravnost; o pravdě, o základních zásadách politiky, práva a mravnosti se nemůže hlasovat podle většiny.« (H) Zřejmé je, že Masaryk uznával meze státní moci, dané mravním řádem, vymykajícím se lidské zvůli. Státnost Nemluvíme však pouze o státu. Mluvíváme také o státnosti. Slova ’’státnost” je často užíváno, v nejrůznějším kontextu. Promluvím o různých variantách, kdy je v běžné mluvě užíváno slova ’’státnost” s důrazem, kladeným vždy na jiný shluk skutečností a představ. Připomeňme si, co ten který význam tohoto výrazu znamená pro státnost naši a co k tomu říká Masaryk. Někdy mluvíváme o ’’státnosti” jako o postoji občanstva ke státu, pod jehož pravomocí žije. Masaryk se rozhodně staví kladně ke státu jako společenskému zřízení a žádá od občanstva pozitivní postoj, založený na aktivní spoluúčasti. Jindy je užíváno slova ’’státnost” s ohledem na danou skupinu lidí ve smyslu jejich schopnosti vlastní stát vytvořit a udržet, jejich schopnosti sobě vládnout, prostě jejich státotvornosti. Masaryk v tomto ohledu žádných pochybností nikdy neměl a zde snad ani není zapotřebí mnoha citátů, protože celé jeho životní dílo o tom vydává dostatečné svědectví. Jistě postačí onen dobře známý výrok z "Hovorů”: » ... dokonce jsme si namlouvali, že už samostatnými být nemůžeme. Tož to zas ne, s tím názorem jsem se nikdy smířit nemohl.« Většinou se slovu ’’státnost” rozumí tak, že určitá skupina lidí na daném území svůj stát opravdu má, anebo by svůj stát mít měla. Mluví se tedy o skutečné existenci vlastního státu, nebo o nároku na vlastní stát. Někdy mluvíme o ’’státnosti”, když stát, vybavený všemi charakteristickými znaky svrchovanosti, existuje de iure i de facto. V československém případě vlastní stát v plnosti těchto příznaků stával od roku 1918. Byl však značný rozdíl mezi situací českou a slovenskou. U národa slovenského je jasno, že o takto chápané státnosti lze mluvit až po roce 1918, ne- hledíme-li snad k časům dávno minulým. Český stát naopak trval od dob přemyslovských. Klade se ovšem otázka, zda tento český stát kdy po právu zanikl, a pokud zanikl, tedy také kdy zanikl. Zanikl ve století sedmnáctém, osmnáctém, devatenáctém, či až ve století dvacátém samotným převratem ? Každé české dítě, snad i dítě vyrůstající v exilu, ví, že tento český stát existoval ve své plnosti až do Bílé hory. Kdokoli se však jen trochu obíral historií, ví, že Bílá hora neznamenala konec samostatnosti českého státu. Josef Pekař zdůrazňuje: » ... že Bílá hora nechtěla vyvrátit samostatnost českého státu, aniž vědomě zakládat nějaké Rakousko. Bílá hora byla soubojem mezi českými králi - žádný z nich nebyl, pravda, Čech -, vítězem mohl být pouze jeden z nich, český král... Vítězi nemohlo vstoupit v mysl brát v pochybu státní osobnost koruny české.« (Josef Pekař, "Bílá hora”. Snad bývá někdy přehlíženo, že státní samostatnost byla potvrzena Obnoveným zřízením zemským z roku 1627 a že bez jakékoli pochyby existovala ještě mnohem déle. Vždyť teprve tereziánské, josefínské a pozdější reformy, zrušení stavovského sněmu atd. začaly odbourávat charakteristické příznaky samostatného státu, sdruženého s jinými samostatnými státy zprvu jedině personální unií, jedině osobou společného panovníka. Některé příznaky státní samostatnosti však i dle práva pozitivního přetrvaly doby absolutistického centralismu až do časů poměrně nedávných - tak jen příkladmo české zřízení lenní. Císař Ferdinand V. byl ještě v Praze korunován. Po celou dobu vlády císaře Františka Josefa byla vždy znovu a znovu řeč o českém vyrovnání, které by dle císařova přání mělo být protějškem vyrovnání uherského. Mělo dojít k pražské korunovaci a korunovační přísaze, stvrzující historické státní právo Koruny svatováclavské. Mělo-li historické právo být korunovační přísahou ’’stvrzeno” a nikoli nově zřízeno, muselo po právu patrně ještě existovat. K tomu všemu sice pro německý a maďarský odpor nedošlo, ale ať se dělo co se dělo, obhájci státního práva považovali všechno centralistické úsilí vídeňských vlád za protiprávní a tvrdili, že český stát de iure existuje stále. Proto zavrhovali Prosincovou ústavu, proto vstupovali na Říšskou radu pouze se státoprávním ohražením atp. Rozhodně nelze tvrdit, že by zánik samostatného státu v rámci podunajského soustátí byl kdy býval uznán za právně platnou hotovou skutečnost. Státní právo Koruny svatováclavské jistě bylo protiprávně omezováno, ale promlčeno dozajista nebylo nikdy. O to se hlučně a jednoznačně postarali česko- i německojazyční zastánci českého státního práva na poli historickém, právnickém i politickém. Masaryk nepatřil k přísným zastáncům státního práva a vytýkal jim, že podléhají příliš historizujícímu právnímu názoru německému a nehledí dosti na současné myšlenkové proudy západní, především francouzské. Přesto však ve ’’Světové revoluci” píše: »Vycházel jsem z historického práva Českých zemí, podle něhož nám patřila úplná restituce našeho státu; někdy jsem i dovozoval, že náš stát de iure ještě existuje...« Zapamatujme si dobře, že sám Masaryk - byť jen ”někdy” - dovozoval, »že náš stát de iure ještě existuje«. Jisté je, že dle názoru mnoha vůdčích českých osobností, mezi nimiž byl též Masaryk, český stát až do převratu de iure existoval. Bude nás tedy zajímat, zda převratem zanikl, či zda moc zákonodárná, vládní a výkonná zcela legitimně přešly na Národní shromáždění a na československou vládu. O tom později. Slova "státnost” používáme ještě v jiném smyslu, když mluvíme o pouhém nároku na vlastní stát, aniž by stát de facto ve své plnosti nebo i vůbec existoval. Takový nesplněný nárok, taková "státnost” může se opírat o různé zásady. Může se opírat o zásadu práva historického. Tento nesplněný nárok se však též může opírat o novodobou, přirozeno- právní zásadu práva na sebeurčení. Diskuse o státnosti či o nároku na vlastní stát je značně ztížena právě střetnutím se těchto dvou zmíněných zásad. Značná obtíž spočívá též v tom, že zastánci práva historického, tradicionalisté a legitimisté většinou pochybují o existenci státotvorného, revolučního práva na sebeurčení, kdežto revolucionáři a zastánci přirozenoprávní zásady sebeurčení často nevědí, co si počít s právem historickým a s požadavkem právní kontinuity. Víme, co v československém případu znamenalo střetnutí těchto dvou zásad, zásady práva historického a zásady práva na sebeurčení. Historické právo nám dávalo právo na celé území Českého království v historických hranicích bez ohledu na to, že jino- jazyční obyvatelé pohraničního území nechtěli žít pod vládou Prahy. Současně by historické právo samo zakazovalo Slovákům a podkarpatským Rusínům odpojit se od Koruny svatoštěpánské a rozhodnout se pro státní soužití s národem českým. Naopak zase přirozenoprávní zásada by Čechům, Slovákům a podkarpatským Rusínům dávala právo na sebeurčení, ale současně by žádala, aby Němci v historických zemích usídlení směli sami o svém osudu rozhodovat. V době zahraničního odboje i při určování nových hranic na mírové konferenci bylo použito obou zásad: historického práva v západní části republiky a přirozeného práva v její východní části. Až příliš trapně vzpomínáme, jak se nám později toto měření dvojím loktem zle vyplácelo. Masaryk si byl ovšem plně vědom rozdílu i rozporu mezi těmito dvěma zásadami. Připomeňme si vzpomínku z ’’Hovorů”, kde Masaryk vypráví o době, kdy přišel do Prahy: » ... v našich rozpravách jsem zastával názor, že my, Češi, musíme hledět politicky se spojit se Slováky. Ti druzí, jako Rezek, Goll a právníci Ott a Randa, citovali proti mně Riegra, že otázka Slovenska je causa finita; český stát, to jsou de iure jen historické země Čechy, Morava a Slezsko — Slovenska se zříkali. Proto jsem byl proti tomu výlučnému historismu. Co vlastně je právo historické ? Copak je právo závislé na čase a na tom, zda bylo či nebylo skutečně prováděno? Není právo prostě právem, bez ohledu na to, zda kdy platilo nebo neplatilo? Nemohlo by se Rakousko a Maďaři proti nám dovolávat práva historického? Neodmítal jsem nikdy právo takzvané historické, ale slučoval jsem je s právem přirozeným... podle historického státního práva bychom museli Slovensko nechat Maďarům.« Za války Masaryk uplatňoval nároky oba. Sám to vyjádřil takto: »Můj politický program byl sloučením českých tužeb, jak byly formulovány programem státoprávním, historickým a přirozenoprávním; myslil jsem stále na připojení Slovenska - byl jsem svým původem Slovák a Moravan.« A jinde: »Časem naše propaganda šířila znalost a uznání našeho historického státního práva; politikové radikálnější a radikální strany uznávali naše právo přirozené, uznávali naši revoluci.« Masaryk prostě využíval takticky obou zásad dle vhodnosti okamžiku. Sám přitom doufal, jak z některých jeho výroků vyplývá, v možnost syntézy obou vzájemně se vylučujících zásad. Snad se této naděje nikdy nevzdal. Zbývá tedy pro vznik Československa alternativa: kontinuita či revoluce. Revoluce, převrat a legitimita vzniku republiky Je ovšem mnoho různých způsobů, jak definovat pojem ’’revoluce”. V obecné mluvě míníme obvykle násilné vzepření se proti právoplatnému, legitimnímu veřejnému řádu za účelem nastolení nového, jiného režimu, který by nebyl pokračo20 REPORTÉR 5/87 [pageend20]vatelem dřívějšího veřejného zřízení. Máme tedy na mysli násilné přervání právní kontinuity. Slova ’’převrat” používáme spíše tam, kde tato kontinuita byla zachována a pouze forma vládní byla změněna způsobem ůstavně-právně bezvadným, či aspoň přijatelným — tedy způsobem úplně či alespoň z větší části legitimním. Připomeňme si, že vzepření se proti nelegitimnímu, bezprávím a násilím vnucenému veřejnému řádu, neříkáme ’’revoluce”, nýbrž ’’povstání”. Proto např. mluvíme o Slovenském národním povstání z r. 1944 a o Pražském povstání z r. 1945. Řekněme si hned zkraje, za jakých okolností Masaryk považoval revoluci za mravně ospravedlněnou. Stačí jeden úryvek ze ’’Světové revoluce”: » ... revoluce je oprávněna jako nutná obrana; a její nutnost nastává, když všecky jiné prostředky jsou vyčerpány. O revoluci platí, co platí o válce: obrana je mravně dovolena... Ale demokracie neznamená revoluci v permanenci... lidé musí přejít ke klidné a stálé práci, a to se mnohým daří nesnadno.« Ostatně v ’’Hovorech” vzpomíná Masaryk na dávné spory: »Mně ten radikalism těch hochů byl proti mysli... Tenkráte jsem proti nim napsal slovo, že revoluce je šosáctvím.« Později arci svoji vlastní činnost ani on ani kdo jiný za šosáctví nepovažoval. Přihlédněme nyní, jak se ’’revoluce” a ’’převrat” prolínají při vzniku republiky. Někdy slýcháme, že republika vznikla revolucí a jindy zas, že vznikla převratem. Do jisté míry je obojí pravdou. V zahraničí probíhala akce revoluční a doma byl proveden převrat. Proto jsme také v prvých dnech po převratu vlastně měli vlády dvě: Národní výbor v Praze a Národní radu venku, spojenci již za vládu uznanou. Mohou tedy se vznikem republiky být spojeni jak zastánci revoluce per se, tak i legitimisté, kterým záleží na zachování právní a politické kontinuity. Setkávám se tu s dvěma názory: revo- lucionářským a legitimistickým. Na první pohled by se zdálo, že dle jednoho názoru je každá revoluce vítána, dle druhého, že každá revoluce je zavrženíhodná. Toto zdání však klame. Nejkovanější revolucionáři odsuzují přísně každou vzpouru proti režimu, nastolenému jejich vlastní revolucí. A zase skálopevní legitimisté a tradicionalisté vždy uznávali božským i lidským řádem dané právo, vzepřít se proti vrchnosti, která by znásilňovala práva poddaných. Za takové znásilňování by bylo třeba považovat např. upírání práva na vlastní jazyk, vlastní kulturu a svéráz. Snad nejtěžším prohřešením by bylo vědomé popírání existence samotného státu. K obojímu u nás docházelo. Ty různé prohřešky Vídně je možno si zpřítomnit poukazem na mluvu symbolů Českého království. Heraldickou změnou za války, když z císařského znaku zmizel český lev, Vídeň dala najevo, že již neuznává České království za samostatnou složku podunajského soustátí, ale za pouhou správní provincii. Podobných a politicky jistě významnějších zákroků bylo mnoho, ale i tento je dosti výmluvný. Za takového stavu věcí by ani legitimisté nemohli přehlížet, že se Vídeň těžce prohřešovala proti existenci samotného státu. Nemohli by ani přehlížet, do jaké míry Budapešť potlačovala nejzákladnější práva Slováků a podkarpatských Rusínů na kulturní, národnostní a samosprávnou svébytnost. Mohl by tedy i legitimista dojít k názoru, že vznik republiky pouhou revolucí by byl mravně oprávněn, pokud by byl přesvědčen, že nastávala jiná možnost nápravy. Pro legitimistu však tohoto závěru zapotřebí není, protože se může opírat o fakt převratu, kterým ústavněprávní kontinuita porušena nebyla. Zdá se mi, že převažuje skutečnost převratu. Myslím, že nelze dosti zdůraznit význam toho, že to byl právě den 28. října, který byl určen za státní svátek a také to, že tehdejší událost je všeobecně nazývána převratem a nikoli revolucí. Tak tomu také říkal Masaryk. Vždyť se vnucuje řada jiných možných dat, která by vyjadřovala vysloveně revoluční ráz zahraničního odboje a naznačovala by přetrvání právní kontinuity mezi starým českým státem a novou republikou. Myslím zde na různé události, kdy spojenecké vlády začaly jednat s Národní radou, s Masarykem, Benešem a Štefánikem jako s oprávněnými představiteli československých zájmů a kdy je konečně uznaly za prozatímní vládu. (Budiž jasno: Národní rada byla orgánem odboje zahraničního, kdežto Národní výbor odboje domácího.) A přece žádné z těchto dat nebylo zvoleno za státní svátek, ba ani Masarykovo washingtonské prohlášení samostatnosti ze dne 18. října, vydané Zatímní vládou, které ovšem nenavazovalo na dosavadní veřejné zřízení a bylo tedy činem typicky revolučním. My však slavíme jako státní svátek den převratu na půdě domácí, den 28. října, a nikoli den prohlášení neodvislosti, jako to např. činí Američané. Připomeňme si tedy ve vší stručnosti, co se vlastně tehdy stalo. Od samého nastoupení vlády snažil se poslední český král, císař Karel, o brzké ukončení války. Po mnohých jiných neúspěšných pokusech nabídlo Rakousko-Uhersko přijmout za podklad mírového jednání oněch známých 14 bodů Wilsonových. V těch arci nebyl vysloven požadavek československé samostatnosti - a pokud se v nich obrážela zásada sebeurčení, pak by uplatnění Wilsonových 14 bodů bylo ovšem pro nás znamenalo ztrátu tzv. Sudet. Požadavek československé samostatnosti byl formulován až později. Americká odpověď na rakousko-uherskou nabídku vyzněla v ten smysl, že dřívějších 14 bodů již za podklad mírového jednání nestačí. Mezi jinými požadavky bylo stanoveno, že o příštím osudu Čechů a Slováků již nebude rozhodovat Vídeň či Budapešť, ale pouze Češi a Slováci sami. Rakousko-Uhersko prostřednictvím zahraničního ministra Andrássyho tyto nové podmínky přijalo - a to je pro legitimitu vzniku republiky ze všeho nejdůležitější. Chceme-li to tak říci, propustil císař Karel tímto činem Čechy a Slováky ze svazku mocnářství a přiznal jim právo rozhodnout o vlastním osudu - ať už ve spojení s jinými národy rozpadávajícího se soustátí, či v úplně neodvislém státu. Byla to zpráva o tomto rakousko-uherském přijetí Wilsonových nových podmínek, která dne 28. října vyvolala v Praze onen v dějinách snad ojedinělý, nekrvavý a spořádaný převrat. O co šlo? Dr. Rašín a Dr. Soukup to vyjádřili takto: »To bylo poslední slovo Rakousko- Uherska a konec říše Habsburků.« V tém- že světle se tato událost jeví snad každému legitimistovi, protože císař, dosavadní nositel suverenity, přijal podmínky, které zřejmě ruší platnost Pragmatické sankce i všech ostatních zákonů a opatření, sdružujících dřívější složky mocnářství a podřizujících naše národy Vídni a Budapešti. V závorce budiž řečeno, že pro legitimistu každé císařské slovo platí. Vždyť snad jedině nacisté se dovolávali údajné neplatnosti slova, daného z nutnosti vojenského neúspěchu: legitimista považuje slovo císaře či krále za závazné, i když bylo vyvoláno vojenskou porážkou. Dle starého názvosloví bychom řekli, že se Čechy s Moravou a Slezskem opět staly svobodným volebním královstvím, kde národní obec má právo rozhodnout o budoucnosti státu, jako se kdysi stávalo např. volbou Jiřího z Poděbrad či volbou krále Ferdinanda po smrti posledního Jagellonce u Moháče. Za starých časů tuto národní obec představoval stavovský sněm. V době rozšíření politického národa na všechen lid, v době věobecného práva hlasovacího a přijaté zásady suverenity lidu národní obec ovšem představují poslanci. Slovákům a podkarpatským Rusínům byla nyní dána možnost uplatnění práva sebeurčení, což učinili Martinskou deklarací a přičleněním se Podkarpatské Rusi. Proto také dr. Kramář v prvém zasedání Národního shromáždění dne 14. listopadu prohlásil sesazení císaře Karla a vznik republiky, což bylo aklamací schváleno. Podle názoru legitimistů toto usnesení je důkazem, že do té doby trůn patrně existoval a právoplatným držitelem suverenity byl český a uherský král, císař Karel, protože by jinak nebylo zapotřebí usnesením Národního shromáždění císaře Karla trůnu zbavovat. Podle téhož legiti- mistického nazírání by Národní shromáždění mělo právo k takovému rozhodnutí po císařově přijetí Wilsonových rozšířených podmínek, ale nikoli před tím. Masaryk se ovšem zabýval otázkou legalizace vzniku republiky. Spatřoval ji v celém shluku pojmů a událostí: v právu historickém (vzhledem k zemím historickým), v právu přirozeném (s ohledem na Slovensko a Podkarpatskou Rus), v mezinárodním uznání Národní rady jako prozatímní vlády, ve vojenské účasti v boji proti ústředním mocnostem a konečně v projevu domova. Dodává arci, že »skutečnost se neřídila posavadní teorií a zvyky«. Myslím, že nekladl zvláštní důraz na ústavněprávně nezávadnou revoluci státní moci na novou vládu. Jak jsem již řekl, tuším, že Masaryk se v tom poněkud lišil od některých příslušníků domácího odboje, např. Rašína a Kramáře, na slovo vzatých právníků. Ti - tak se mi zdá - měli větší pochopení pro legitimitu, chápanou ve starém slova smyslu, odvozeném od slova lex (zákon) a ne v nyní často propagovaném smyslu, dle kterého, bez ohledu na platné právo a platný zákon či ústavu, vláda je považována za legitimní, pokud se opírá o vůli většiny lidu. Při této interpretaci slova ’’legitimní vláda” mě vždycky zaráží, kam se ztratilo slovo ”lex”, od kterého jsou odvozeny výrazy ’’legitimní” a "legitimita”. Různí badatelé, zabývající se otázkou data vzniku nového státu, vybírají si ten či onen den dle jeho údajné důležitosti. Masaryk pro svou osobu považoval den 15. října za den vzniku státu, tedy den, který měl charakter revoluční a kladl hlavní důraz na mezinárodní uznání. Masaryk však akceptoval den 28. října za státní svátek, arci z jiných důvodů, než z ohledu na ústavněprávní přechod suverenity od dosavadního jejího nositele na nový režim, ač tuším, že právě na tom dosti záleželo představitelům Národního výboru, i když v Ženevě schválili všechny REPORTÉR 5/87 21 [pageend21]zahraniční akce Národní rady a Zatímní vlády. Přes podobné nejasnosti myslím, že události k nám mluví jasné á potvrzují, jak převažující byl v obecném názoru význam převratu, provedeného až po rakouské kapitulaci. Ač snad Masaryk sám nepřipisoval právní kontinuitě stejnou důležitost jako někteří příslušníci domácího odboje, přece používal výrazu ”náš staronový stát” a tím - snad bezděky - dával najevo, že i dle jeho mínění starý český stát ve své totožnosti pokračoval v novém zřízení. Jsou ovšem lidé, kteří si tropí šprýmy z toho, že prý k převratu v Praze a k Martinskému prohlášení došlo až s císařským povolením. Milovníkům práva není jasno, co by v tom mělo být opovrženíhodného. Vždyť není sporu o tom, že císař Karel byl českým a uherským králem a že tedy zmíněný sled událostí je důkazem legitimního vzniku republiky. Bez této legitimity bychom vypadali jako třeba Rhodesie, která se vzbouřila proti svému právoplatnému panovníku a dnes vidíme, jak veliké jsou obtíže při snaze o nápravu této ilegální rebelie. U nás suverenita posledního krále přešla na nyní svrchovaný lid způsobem, který odpovídá právu - a za to, tuším, není třeba se stydět. Právě naopak. Jedno je jisté: náš nárok na vlastní stát je naprosto nezadatelný. Snad těchto několik poznámek a úvah nám pomůže při interpretaci zákona, dle kterého se Tomáš G. Masaryk zasloužil o stát - o stát "staronový”. Místo závěru mi budiž dovolen zcela osobní dovětek. Ve "’Světové revoluci” v souvislosti s ůstavněprávní problematikou vzniku republiky Masaryk jistě správně píše: »Tyto otázky nebyly u rfás ještě právnicky náležitě rozebrány. Státověda a teoretikové konstitučního práva najdou při studiu vzniku a vývoje našeho státu nejeden zajímavý a zarážející problém...« To je jistě pravda. O činnosti zahraničního i domácího odboje bylo napsáno velmi mnoho. Veliká je také literatura o bojích legií, o sibiřské anabázi atd. Poměrně málo však bylo napsáno o právnických aspektech vzniku republiky. Snad toho doba ani nežádala. Tuším, že většina lidí se spokojovala s novou politickou situací a přijímala ji jako danou skutečnost s větší či menší dávkou uspokojení. Otázkou právní kontinuity českého státu si patrně málo lidí lámalo hlavu. Já osobně však vyrůstal v prostředí, které si soustavně kladlo právě tuto otázku legitimity vzniku republiky. Myslím na tu část české šlechty, ve které žila vzpomínka tehdy ještě nedávných sporů o české státní právo a o nedělitelnost území Koruny svatováclavské, prostě: tradice našich předků. Jejich potomci chtěli mít jasno, aby mohli určit svůj postoj k novému režimu, který je mravně a hmotně poškozoval více, než kteroukoli jinou skupinu občanů. Události nedávno minulé i současné doby, doufám, dostatečně ukázaly, k jakým závěrům dospěli lidé, jejichž úsudek byl pro naši generaci směrodatný: že totiž svému státu v jeho nové podobě dlužíme tutéž věrnost, kterou naši předkové prokazovali Koruně svatováclavské, ssbb ®®®®® K 50. výročí úmrtí TGM promluví v Cury- chu v Lavaterhausu v neděli 20. září v 17 hodin prof. JAN MILIC LOCHMAN. Vzpomínkový večer pořádají společně Husův sbor a Čs. beseda Svatopluk Čech. a JÁN MLYNÁRIK TRAGÉDIA FILOZOFA A CYNIZMUS BOLŠEVIZMU Hlavným nervom komunizmu je nenávisť. V súčasnej reálnosocialistickej podobe je jeho neodlučiteľným atribútom aj pomsta. Až za hrob. Až do siedmeho kolena. Nedávno nám opäť predviedli eštébáci, kryjúci sa príznačnými pseudonymami Markovský a Nadrybský v krajskom denníku Průboj. V rozsiahlom článku sa zaoberali dobrovoľnou smrťou filozofa Ľubomíra Sochora, ktorý umrel v novembri minulého roku v Paríži. V zmysle policajných praktík nepriniesli nič nové. Opakovali známe klíše, obraty, a samozrejme zabsolutnené Dykovo ”Opustíš-li mne ... ”, ktoré tak radi užívajú voči ľuďom, ktorých vyhnali do cudziny. V tomto prípade sme však svedkami výnimočného cynizmu. Už pri predstavení osobnosti, o ktorej je reč, sa vraví, že "vyštudoval vďaka socialistickej spoločnosti”. Akoby nemal rodičov, čo ho vychovali a podporovali na štúdiách, akoby aj on sám neprispel k tomu, aby dosiahol grádus doktora filozofie. Socialistická spoločnosť tu vystupuje ako deus ex machina v antickej tragédii: ona rieši všetko, rozhoduje, určuje, riadi, zaštiťuje atď., človek so svojou snahou, túžbou, svojim okolím je iba jej objektom. Koľkokrát sme už počuli od otrlých aparátnikov a ich intelektuálnych poskokov: “Robotnícka trieda ťa nechala vyštudovať a ty su ju zradil”? Zradou sa tu chápe, pravdaže, odmietnutie okupácie Československa, ktorá sa v orwe- lovskom jazyku vydáva za "internacionálnu pomoc”. Ten kto slúžil a slúži okupantovi a rezignoval na svoj um a cit, vzdal sa vlastnej osobnosti, ten zrejme robotnícku triedu, lepšie povedané mocenský aparát komunistického režimu nezradil, ten je verný syn. Avšak v tom prípade ide o zradu vzdelanca na sebe samom. Ľubomír Sochor uveril v ideály socializmu, prijal najmä tú ich časť, kde sa hovorí o sociálnej spravodlivosti, rovnosti medzi ľuďmi, o lepšie usporiadanej spoločnosti. Sú to ideály staré, ako vari ľudsvto samo. Lenže sa čoskoro, ako celá jeho generácia, presvedčil, že v mene týchto ideálov bol nastolený najbrutálnejší spoločenský systém, ktorý nebol garantom, ale výsmechom humanistickej etiky. Nepochybne vtedy, v rokoch 1955-56, v čase odhalenia sta- linizmu, Sochor prežíval svoju prvú hlbokú krízu. Nerezignoval, odvrátil sa postupne od falošných prorokov a hľadal pramene toho socializmu, ktorý bol preň zmyslom života. Preto sa priklonil k talianskym socialistom a Gram- schi sa preň stáva predmetom hlbokého skúmania no aj jeho prekladov do češtiny. Hľadal oporu u tých predstaviteľov sociálnej demokracie, napríklad aj u Kautského, ktorých boľševici zosmiešňovali práve pre ich humanizmus a inú cestu reformy spoločnosti. Odtiaľ viedla Sochorova cesta k Ernstovi Fischerovi, napokon aj k Žigmundovi Freudovi a predstaviteľom frankfurtskej filozofickej školy, reprezentovaných Marcusom. Pochopil a snažil sa presvedčiť aj iných, že sú aj iné školy, iné cesty k reforme a náprave, než je iba sovietsky marxizmus v jeho boľševickom deformovaní. Tento hlboko premýšlajúci intelektuál, jeden z najpoprednejších predstaviteľov socialistickej teórie v Československu sa plne zapojil do hnutia, ktoré pripravilo podmienky Pražskej jari. Vtedy mu opäť vznikla nádej, že myšlienky nápravy, obrody spoločnosti sa presadia. Preto píše do Literárok, je spolutvorcom časopisu Plamen, napokon odtiaľ viedla aj cesta k aktívnej politike, zúčasňuje sa vysočanského zjazdu KSC. Avšak vtedy prežíva svoju druhú krízu, poznamenanú stratou ideálov: sovietsky imperializmus definitívne odhodil masku aj vo vzťahu k Československu a pošliapal nádeje obrody. Z tejto krízy sa nevymanil do konca svojho života. Tu pramení aj jedna z hlavných príčin jeho konečného rozhodnutia. K tomu sa pridali aj hmotné a iné starosti. Eštébáci, čo písali o ňom v Prúboji, cynicky vyzdvihujú, že Sochora zo strany ”iba vyškrtli” a nevylúčili, ako vtedy vraj aj za menšie chyby povylučovali mnohých. Mal byť teda šťastný, že mu zakázali pedagogickú činnosť a mohol pracovať iba na podradnom pracovisku, v dokumentácii? Mal sa nečinne prizerať devastácii československej kultúry a prenasledovaniu svojich kolegov? Napokon v polovici 70. rokov zvolil emigráciu. Pristúpil na osud vyhnanca, keď už doma žiť nevládal. Poznal som ho dobre. Bol to veľmi citlivý človek, zaťažený putami domova. Preto sa snažil ešte navštíviť domov, preto viac než iní ťažšie niesol bremeno emigrácie. Eštébáci si vymysleli akúsi operáciu "Filozof”, podľa ktorej vraj Ľubomír Sochor mal plniť istú úlohu v tajných službách. Ide o čistý výmysel, naviac ak sa poukazuje na to, že sa k Sochorovi vraj "přitočil" historik Karel Bartošek, žijúci tiež v Paríži a títo, predtým vraj tak rozdielni ľudia, sa stali priateľmi. Vrátane Zdenka Mlynára. Samozrejme ide o výmysel: boli priatelia dávno, už z čias svojich štúdií, často sa stýkali, diskutovali, spoločne sa podieľali na príprave čsl. obrody. A takisto je aj výmysel, že o Sochora napokon prestali mať záujem. Jeho prácu si vo Francúzsku vysoko vážili, bola predmetom záujmu intelektuálov. Pochybujem, že keby Ľubomír Sochor neprežil dve ťažké kríze a sklamania s boľševizmu, keby ho napokon tento boľševizmus z vlasti nevyhnal, sotva by dobrovoľne ukončil svoj život. Eštébáci by si radšej Dykovo zaklínadlo mali preložiť: "Vyženu-li tě, zahyneš!” Predstavitelia "reálneho socializmu" so svojimi poskokmi by radšej nad touto osobnou tragédiou mali mlčať. Lebo prispeli k nej nemalou mierou. Ich cynizmus a neúcta k ľudskej bytosti ich viedla ešte k tomu, aby sa z tejto tragédie pokúsili získať politický kapitál. Aby sa o tom rozsiahle, "múdro” rozpisovali. Keby sa radšej zamysleli nad tým, koľko ľudských tragédií už od roku 1948 pripravili, zavinili! Napokon sa museli vypomstiť už mrtvému českému intelektuálovi, filozofovi Sochorovi. »sss 22 REPORTÉR 5/87 [pageend22]ZBYNĚK ČEŘOVSKÝ SOUDRUH NÁMĚSTEK Když jsem se s ním poprvé sešel, byl už ve vazbě přes tři roky a na obzoru se mu rýsovala další aféra. Soudili ho na krajském soudu celý měsíc a zdálo se, že to byla práce zbytečná. Ve hře bylo dalších dvacet milionů. Ale to byl případ na další pokračování. Příroda jako by se komunistům u příležitosti 10. výročí okupace revanšovala. Mnozí si pamatují na téměř jarní počasí v období mezi vánočními svátky a Novým rokem 1978 a 1979. Ze 14 stupňů odpoledne klesla v silvestrovské noci teplota pod minus 20 stupňů a zavinila celostátní katastrofu. Jako obvykle byl režim na všechno připraven, ale když to přišlo, zase se ukázalo, že jenom hubou. Připraven nebyl nikdo na nic a výsledky byly katastrofální. Právě zde začal příběh našeho soudruha náměstka. Ten náhlý zlom počasí ochromil celé komunistické hospodářství. Zastavila se doprava, těžba uhlí, na Labi a na Dunaji zamrzly lodě, zastavila se řada elektráren pro nedostatek uhlí. Celé národní hospodářství přešlo na nouzový stav. V továrnách se nepracovalo, ve školách neučilo, nejezdily vlaky ani autobusy. Vázlo zásobování, netekla voda, plynu bylo jen tak tak. Počasí odhalilo celý systém v jeho nahotě a ukázalo na jeho slabiny. Řada objektů v horách i v nížinách je obhospodařována Československým svazem tělesné výchovy, který pro spravování těchto zařízení má tzv. Oblastní správy. Jedna z nich sídlí v Semilech a spravuje hotely, restaurace a další tělovýchovná zařízení v Krkonoších a Jizerských horách. Patří mezi ně npř. Luční bouda, ale i skokanský můstek na Harrachově. Ten se tehdy teprve stavěl. A o něm bude také řeč. A když tehdy došlo k té katastrofální situaci a elektrárny vypínaly proud, takže se nejen netopilo, ale také, a to hlavně, nemrazilo, protože mrazu bylo i tak dost, přestaly fungovat i lanovky a další zařízení a pro horské hotely a restaurace to znamenalo hotovou katastrofu. Smluvně zajištěné návštěvy byly odřeknuty a tím také došlo ke zničení značného množství předem zajištěných potravisn. Na Luční boudě zmrzlo vedoucímu hotelu 100 q brambor a další ztráty zaznamenal tím, že ubytovací a stravovací kapacita nebyla využita a personál je placen také podle výsledku tržby. A ta byla nulová. Netopilo se, nesvítilo se, lanovky nejezdily, silnice byly nesjízdné. Zima v nížinách byla stejná jako na horách, tak proč by se tam někdo harcoval. Když pan vedoucí zkalkuloval svou situaci, byl ohromen. Ztráty jen na potravinách činily přes 50 000 Kčs. Rozhodl se, že s tím musí něco udělat. Šlo nakonec i o jeho peníze, protože tržba nebyla, zaměstnanci v práci a hosté v nedohlednu. Navíc nikdo nevěděl, jak dlouho bude tahle situace trvat. A tak se rozhodl zajet za soudruhem náměstkem, který v té době zastával funkci statutárního ředitele. Jmenoval se - dejme tomu Hejduk. Když mu vedoucí vyložil všechny potíže, měl pro něho pochopení. Požádal ho, aby mu všechny ztráty vyčíslil a poslal návrh na odpis. On že s tím něco jako ze známosti udělá. Ale musí mlčet jako hrob a nikomu ani slovo. Mezitím nastala obleva a situace se pomalu začala normalizovat. V polovině února přijela na Luční boudu více jak stočlenná výprava z NDR. Náklady na pětidenní pobyt zaplatil vedoucí zájezdu v hotovosti. Činila přes 150 000 Kčs. Soudruh náměstek převzal od vedoucího celý obnos, částku 152 000 upravil na 102 000 Kčs a zbytek peněz vrátil vedoucímu chaty. Ten mu z nich zase vrátil 10 000 Kčs jako odměnu. Soudruh náměstek, protože byl povoláním ekonom, provedl příslušnou opravu v dokladech a čekal. A ono se nic nestalo. Začal se tím intenzivně zaobírat a objevil slabinu v systému účetnictví. Na tom založil svůj plán. Vedoucí tělovýchovných zařízení mu od té doby předávali složenky i s hotovými penězi a on jim vracel potvrzené ústřižky, znějící na odevzdanou částku. Se všimným. Když nějaký vedoucí váhal, přijel pro peníze a složenku osobně řidič soudruha náměstka. Ten pak opravil v dokladech příslušné částky a aby si celou administrativu usnadnil, zřídil si v bance svoje konto. Pak už to šlo jako na másle. Státní peníze docházely přímo na jeho účet a on z nich předisponovával příslušné částky podniku, kterému řediteloval. Divil se, jak to pěkně probíhalo, aniž by se někdo o něco zajímal. Svou činnost velice zvelebil. Koupil od svého podniku garáže a ty potom pronajal. Když vyinkasoval vysoké nájemné, garáže s vysokým výdělkem prodal svému podniku zpět. Udělal to tak i s pozemkem. Osobní konto utěšeně vzrůstalo, soudružky v účtárně byly často potěšeny malými pozornostmi soudruha náměstka, který si to mohl dovolit. Vždyť jim vlastně dával dárky, koupené za státní peníze. Všem se to líbilo a všichni byli spokojeni. Velká příležitost nastala pro soudruha náměstka stavbou velkého můstku v Harrachově, určeného pro lety na lyžích. Rozpočtová částka byla stamilionová a z toho koukal pěkný příjem. Investor byl vlastní podnik - Správa tělovýchovných zařízení -, stavitel Ingstav Brno, závod Hradec Králové. A peníze se jen točily. Přišel si na své investor i stavitel. Nejvíce ovšem náš soudruh náměstek. Ale ani v Hradci na tom nebyli tak škodní. Ředitel závodu dostal dokonce Řád práce! Nic se nedělo, všechno probíhalo jako dřív, národní hospodářství se pomalu vzpamatovávalo z deseti ran egyptských, které ho postihly, a konto v semilské bance, znějící na jméno Hejduk, se zaokrouhlovalo na půlmiliónové, později na milionové číslo. Zdánlivě se nedělo nic, ale to si mysleli jen ti, kteří tyto velkorysé podvody podnikali. V celém tomto systému se objevila trhlina. Tu představoval vedoucí Luční boudy, jemuž se po delší době celá transakce rozležela v hlavě a svěřil se s ní svému zeti, který byl soudcem. Ten mu samozřejmě poradil, aby peníze ihned vrátil a oznámil to policii, což tento výtečník po určité době udělal. A tak zatímco náš náměstek pokračoval ve shromaždbvání majetku podle hesla, kdo neokrádá stát, okrádá svoji rodinu, spadla klec. Jedné noci si pro něho přijeli a začli mu klást nepříjemné otázky. Pak ho nechali odpočinout několik dní ve vazbě hradecké věznice a soudruhovi náměstkovi povolily nervy. Požádal, aby ho neprodleně navštívil pan jilemnický prokurátor, že udělá spontánní výpověď. To už sice věděl z trestního kodexu, že přiznání je ulehčující okolnost, ale zase nevěděl, že je to zaručený trest. Později toho velice litoval. A když jim to všechno hezky pověděl a do případu se zamotalo mnoho dalších lidi, potřebovala Bezpečnost k ověření jeho spontánní výpovědi doklady. A tak došlo k události, při níž náš soudruh náměstek začal otloukat hlavu o státní zařízeni, zvané věznice. Ono se totiž zjistilo, že žádné doklady nejsou. Ony totiž byly uloženy na chodbě v neuzavřené skříni a soudruh domovník si z nich bral pravidelně papíry, aby měl čím zatopit pod kotlem. A tak dostal soudruh náměstek další ránu. Jeho přiznání bylo sice polehčující, ale zato věrohodné, a trest deseti let naplňoval druhou část tohoto hesla - zaručený trest. A když soud dokazoval jeho vinu, musel se vždy spokojit s konstatováním "dle výpovědi obžalovaného". Když mi soudruh náměstek ve vězení ukazoval svůj obsáhlý spis a revizní zprávu, čítající přes 600 listů, byl jsem ohromen neuvěřitelnými příhodami. Měli mu prokázat 72 Kčs při nějaké služební cestě do Brna, o které se údajně obohatil. Snad ano, snad ne. Při milionovém kontě v bance se mi to zdálo nelogické. Ale Bezpečnost poslala do Brna tři pracovníky, kteří to měli ověřit. Cesta trvala 3 dny a stálo to maličkost. Přes 1200 Kčs. Zisk byl jednoznačný: 1200 — 72 = 1128 Kčs. Tento rozdíl zaplatil opět stát. Když jsem si pak vypočítával, kolik stálo jeho zatčení, všechny ty výslechy, služební cesty, čtyřročni bezplatné vězení, soud a obhajoba, zdálo se mi, že se náklady na úkor státu zdvojnásobily. Sešel jsem se s takovou praxí ještě jednou, kdy náklady na odhaleni, obviněni a odsouzení vinníka byly vyšší než jím způsobená škoda. Ale protože to platí stát a pro Bezpečnost žádná částka není dost vysoká, nikdo si s podobnými problémy nedělá starosti. Vždyť to nakonec zaplatí daňoví poplatníci. A tak když nakonec se celý případ soudruha náměstka zdál již úplně jasný a on se těšil, že by mohl za rok jít domů, přišla nečekaná rána. Najednou se zjistilo, že v investiční činnosti a proplácení faktur za práce n.p. Ingstav Brno, závod Hradec Králové, jsou mezery, které by potřebovaly objasnit. Práce byly sice vyfakturovány, proplaceny, ale nikdy nebyly provedeny. A hovořilo se o dalších dvaceti milionech Kčs. A tak se začalo znovu. Předchozí rozsudek se zrušil, bylo zahájeno nové vyšetřování, aby mu mohl být uložen souhrnný trest. Snad mu později ještě pět let přidali. Možná také, protože v tom byl zapleten i nositel Řádu práce, se celá věc "kopla do autu". Možná, že soudruh náměstek ještě sedí, možná že už zase někde náméstkuje nebo řediteluje. V reálném socialismu je všechno možné. Možná, že mu pomohl také zasloužilý sportovec Antonín Himl. Vždyť on byl vlastně jeho přímý šéf. Je také možné, že mu náš statutární ředitel posílal určité procento na jeho osobní konto. Do Švýcarska asi ne, tam mu ukládají jen valuty. Na to má jiné zasloužilé sportovce. Kdož ví. Když se jedná o tolik potřebné valuty, musí jít ideologie stranou. bbbh REPORTÉR 5/87 23 [pageend23]ANTONÍN MĚŠŤAN O BERTHOLDU BRECHTOVI TROCHU JINAK Českým čtenářům není nutné Brechta, jednoho z nejvýznamnějších dramatiků našeho století, nějak podrobněji představovat. V komunistických — a často i v západoevropských — státech se ustálilo mínění, podle něhož Brecht byl komunistický umělec, věrný občan DDR (zemřel 1956 ve východním Berlíně). Podívejme se na Brechtův životopis podrobněji. Především byl pokřtěn Eugen Berthold, místo Eugen si však říkal Berthold. Ačkoli byl z evangelické rodiny, dali mu jeho rodiče, pocházející ze Schwarzwal du, jako druhé křestní jméno Berthold podle četných příslušníků katolického rodu vévodů z Zähringen. A Berthold se jmenoval také legendární mnich, jehož socha stojí před radnicí ve Freibur- gu: tento bohabojný mnich prý vynalezl střelný prach. Brecht začal umělecky tvořit za první světové války, a to jako nadšený přívrženec německého císaře a jeho válečného úsilí. K narozeninám Viléma II. napsal v lednu 1915 oslavnou báseh, nazvanou prostě »Der Kaiser« (Císař). Ke konci války nadšení vyprchalo. Militaristická múza mladičkého autora se dnes nepřipomíná, ačkoli tyto texty vycházely tiskem v novinách jeho rodiště Augsburgu a v nedalekém Mnichově. Po celý život se Brecht obdivoval krásnému pohlaví — byl třikrát ženat a počet jeho přítelkyň se dá těžko stanovit. S matkou svého prvního syna Franka se Brecht neoženil, takže syn nenesl jeho příjmení. A pod příjmením matky padl jako voják wehrmachtu v Rusku. Další děti už měly Brechtovo příjmení — zato však různé matky. V lednu 1922 je už Brecht v Berlíně a spolupracuje s kabaretem »Wilde Bühne«. A tam se poprvé setkává s Čechy, neboť spoluzakladatelem tohoto revuálního divadla byl v roce 1921 známý český komik a kabaretní umělec Emil Artur Longen. V r.1925 začal v Berlíně spolupracovat se skupinou autorů, k níž patřil i Pražan Egon Ervin Kisch. 1927 začal dramatizovat Haškova »Dobrého vojáka Švejka« — dílo, k němuž se neustále vracel. Poprvé se nakrátko dostal do Prahy koncem února 1933, to prchal před Hitlerem po jeho uchvácení moci. S Maxem Brodem se však nesetkal v Praze, nýbrž v červnu 1935 na mezinárodním sjezdu spisovatelů v Paříži. V březnu 1937 chystal založení mezinárodního sdružení divadelníků a jako jednoho z členů navrhl E. F. Buriana. V létech 1937/38 udržoval on i jeho manželka Helena Weigelová čilé styky s E. F. Burianem a jeho pražským divadlem. V Praze, v Malíkově německém exilovém nakladatelství, se tiskly také Brechtovy sebrané spisy — část vysázených, dosud však ne- tištěných textů se dostala nacistům do rukou po obsazení Prahy 15. března 1939. Po atentátu na Heydricha v r. 1942 — to už byl Brecht v Americe — chystal film o této události. A v roce 1944, v době, kdy měl ve Spojených státech potíže jako Němec bez státního občanství, se obrátil na československý konsulát v San Franciscu se žádostí, aby mu byl vystaven československý pas. Zřejmě přitom působil příklad československého občana Thomase Manna — Brecht ho sice nesnášel, ale československý pas mu záviděl. Konsul Bohuš Beneš, synovec presidenta Beneše, však Brechtovi pas nevystavil. I ve Spojených státech se Brecht stýkal s některými Čechy a začal opět pracovat na dramatizaci Švejka — tentokrát na díle »Švejk za druhé světové války«. Do Prahy se opět nakrátko dostal v říjnu 1948 na cestě ze Salzburgu do Berlína. Při této příležitosti navštívil E. F. Buriana v jeho divadle. Burian byl po desetiletí pod Brech- tovým vlivem — kupodivu se však zatím nikdo neodhodlal napsat práci o této zajímavé otázce. Hitlera viděl Brecht poprvé v červnu 1923 v Mnichově. Šel se podívat na jeho schůzi v cirkusu »Krone«. Na jedné straně na něho nacionalistický demagog působil odpudivě, na druhé straně však obdivoval jeho teatrální jistotu, režisérskou dovednost a schopnost získat si přízeň obecenstva. Brecht ovšem nikdy nebyl nacista — naopak, sympatizoval od konce první světové války s krajní levicí. A přece v říjnu 1928 odpověděl v časopisecké anketě, že jeho nejsilnější zážitek čtenářský byla četba bible. Ostatně — přesto, že pohrdal kapitalisty, byl ochoten ke kompromisům, šlo-li o materiální zisk. Ne všechny Brechtovy názory na umění se dnes propagují, neboť často neodpovídají onomu klišé, které se o něm ve vý- choevropských zemích postupně vytvořilo. Od začátku 30. let byl obdivovatelem díla Franze Kafky, zato sovětský režisér Tairov, který tak nadchl Voskovce a Wericha, se mu nezamlouval. Jeho moskevskou inscenaci »Žebrácké opery« ostře kritizoval. Zato se velmi zajímal o Sergěje Tretjakova, který se později stal obětí Stalinova teroru. Naprosto nesouhlasil s marxistickým teoretikem a kritikem Georgern Lukácsem — a právě ten pak pronesl v srpnu 1956 ve východním Berlíně nad Brechtovou rakví pohřební řeč a pochválil ho za správný marxistický postoj. To ovšem Lukács ještě netušil, že o dva měsíce později bude v Budapešti zatčen a nařčen z nemarxistického postoje, protože se mezitím stal členem vlády Imre Nagye za maďarského protiso- větského povstání. Když v roce 1936 vyšla proslulá kniha André Gida »Návrat ze Sovětského svazu«, která ostře kritizovala Stalinův sílící teror, Brecht se knihou velmi podrobně zabýval. Zdaleka nebyl přesvědčen, že Gide shromáždil v knize jen tzv. protisovět- ské pomluvy. Po zatčení Sergěje Tretjakova v Moskvě začátkem roku 1938 téměř ustaly Brechtovy styky se Sovětským svazem. V srpnu téhož roku označil Luká- csovy názory na realismus za úplnou pitomost. A v září roku 1938 se ostře vyjádřil o právě zemřelém divadelníkovi Konstantinu Stanislavském. Když se v lednu 1939 Brecht dověděl, že byl zatčen sovětský spisovatel Michail Kolcov, který bojoval ve Španělsku, prohlásil: »Pro marxisty mimo Sovětský svaz teď vznikla asi taková situace, jaká byla mezi Marxem a německými sociálními demokraty.« V prosince 1939 odstře odsoudil vpád Rudé armády do Finska. A právě Finsko si v dubnu 1940 vybral jako místo svého exilu; v této zemi strávil pak rok. V Helsinkách prohlásil, že se nepovažuje za proletárskeho umělce, nýbrž za buržoaz- ního spisovatele, který hájí věc proletariátu. Nikdy také nevstoupil do komunistické strany. Když se na jaře 1941 zdálo, že válka může Brechta dostihnout i ve Finsku, postaral se za pomoci amerických přátel o americké vízum. V květnu 1941 odjel přes Moskvu do Vladivostoku a odtud americkou lodí do USA. Proč dal přednost exilu v Americe před exilem v Moskvě, nikdy nevysvětlil. I v Americe se Brecht zabýval studiem marxistické literatury — někdy však o ní vyjadřoval podivné názory. Četl Lenina a chtěl o něm napsat hru — a zároveň se vyjádřil, že Lenin byl především stranický aparátčík. Četl Trockého knihu o Leninovi z r. 1924, která na něho udělala hluboký dojem a ovlivnila jeho názory na zakladatele sovětského státu. Sovětské filmy, které se za války v Americe promítaly, ostře kritizoval pro slabou úroveň. Když skončila v Evropě válka, Brecht nijak nespěchal s návratem. S nedůvěrou pozoroval zejména vývoj v tehdejší ruské okupační zóně Německa. Do Evropy odletěl až v říjnu 1946. V Paříži se setkal s Annou Seghersovou a rovnou jí řekl, že se bude snažit mít vždy útočiště mimo Německo. Do vých. Berlína přesídlil po dvouletém pobytu v Curychu v r.1949. O kulturním životě ve vých. Berlíně se vyjádřil, že je tam cítit „smrdutý dech provincie”. Protože třetí Brechtova manželka pocházela z Vídně, byl jí po válce znovu vystaven rakouský pas. A s pomocí rakouských přátel jej dostal i Brecht. Své rakouské občanství se snažil utajit před východoněmeckými úřady, ale nakonec se to přecejen dověděly. Rakouského pasu Brecht používal k nerušenému cestování po západoněmeckých zemích. Už v r. 1951 měl potíže s vedením východoněmecké komunistické strany. Opera »Lukullus« vyvolala nelibost u některých funkcionářů a musel ji přepracovat. Situace dospěla tak daleko, že v červenci 1952 začal uvažovat o emigraci do Číny. V roce 1953 však Brecht „vyrovnal krok” a po Stalinové smrti napsal nadšený článek o mrtvém diktátorovi. Když 17. června 1953 povstali dělníci proti komun- nistické vládě ve vých. Berlíně, napsal ješ- té téhož dne dost problematické prohlášení, které však končilo ujištěním, že stojí na straně vlády. 21. června vyšla v oficiálním orgánu strany »Neues Deutschland« jen poslední věta z Brechtova prohlášení. To ho rozzlobilo a v červenci uveřejnil v »Berliner Zeitung« dvě satirické básně, namířené proti institucím, které v NDR prováděly cenzuru. V roce 1954 se situace zase uklidnila a Brecht byl vyznamenán Stalinovou cenou. Když v roce 1956 dostal do ruky materiály 20. sjezdu sovětských komunistů, opravil své mínění o Stalinovi z r.1953 a prohlásil, že likvidovat stalinismus se může podařit jen tehdy, zmobilizuje-li strana gigantickým způsobem moudrost mas. Dne 14. srpna 1956 Brecht ve východ. Berlíně náhle zemřel a kolem jeho osoby se začala vytvářet legenda, která má ukázat proslulého dramatika jako komunistického umělce po celou dobu jeho činnosti. Jeho dílo skutečně patří k vrcholům dramatické tvorby našeho století. To však neznamená, že bychom měli nekriticky přijímat legendu notně upraveného životopisu tohoto umělce. Na významu jeho díla nemůže přece pravda o jeho životě nic změnit. ■■■■ 24 REPORTÉR 5/87 [pageend24]DAGMAR VANĚČKOVÁ KOMUNISMUS = ELEKTRIFIKACE +VLÁDA SOVĚTŮ Dodnes drží Československo evropský primát v plýtvání elektrickou energií, ve spotřebě proudu na výrobní jednotku. Pořád víc kilowattů a megawattů vyžaduje zastaralý těžký a strojírenský průmysl, chemie i nemoderní spotřebiče v domácnostech, a pro ně se musí stavět stále nové vodní i atomové elektrárny. Pod nedohlednými hladinami vodních nádrží mizejí nenávratně vesnice s kostely i hřbitovy, pole, louky, lesy. V místech mezi Horní Planou a Želnavou, kde kdysi Vltava, spíš ještě zurčivý potůček než řeka, vytvářela na cestě šumavskými lúkami své pověstné meandry, kterým se říkalo srdce Vltavy, není dnes nic než voda. Lipenskému jezeru právě tak jako Orlické přehradě padla za oběť nejedna malebná víska. Píše o tom ve svých Prolukách i Bohumil Hrabal: jeho pamětník a vypravěč Haňťa roní slzy, když vzpomene na utopenou Holovoušť, svou rodnou ves, zaplavenou Slapským jezerem. Nejde však toliko o nostalgické ozvěny minulosti, ale o podstatu vážného ekologického problému, jímž je překotná výstavba gigantických vodních děl, zdůvodňovaná falešnou argumentací o vyšší spotřebě energie v době, kdy vysplělé země se spíše snaží jít cestou energetických úspor a zároveň i eliminace surových zásahů do přírodních poměrů. Nedávno získal Velkou cenu letošního Ekofilmu v Ostravě-Porubě sovětský film Přehrada. Akademik-biolog v něm vede spor s hlavním inženýrem, stavitelem přehrad, a přesvědčuje ho o tom, že velké vodní přehrady a elektrárny jsou vlastně ekologickými nádory na naší planetě, nepřinášejí nic kromě ztrát, škod a mravního narušování lidí. Přehrazení hlavního toku řeky se podle něho podobá podvázání cév živého orgamismu: během několika let řeka odumře jak nad horní tak pod dolní zdrží, proto by se měly stavět malé elektrárny na postranních ramenech a přítocích, přimlouvá se ruský akademik. Vy- čísluje rovněž ztráty zaviněné budováním přehrad: v Sovětském svazu bylo zatopeno čtrnáct milionů hektarů poříčních luhů, na nichž se dřív pěstovala tráva nejlepší jakosti. Nádrže, kanály a jiná vodní díla zhltla sto milionů hektarů kvalitini zemědělské půdy, včetně černozemě, na ploše velké jako Francie. Jen v Povolží zmizelo šedesát pět měst, jediná Rybin- ská nádrž pohltila tři města a 740 vsí s půl milionem hektarů orné půdy. Podle ruského akademika je dnešní způsob budování vodních elektráren na Sibiři ekologickou hanebností, pouhou primitivní gigantománií, protože mnoho elektráren a turbin jede naprázdno, neví se kam s elektřinou, budují se zbytečné výrobní provozy, aby se energie nějak využila. I současné budování soustavy vodních děl Gabčíkovo - Nagymáros je dokonalým příkladem zmíněné gigantománie. Zcela v jejím duchu se funkcionáři i žurnalisté dál zalykají nadšením nad rozměry, výkony a rekordy této stavby a jejího budoucího provozu, čímž ovšem jen nechtěně přiznávají všechny letité mindráky a komplexy neúspěšného hospodářského systému. Podle bratislaské Pravdy se zemní práce takového rozsahu ve střední Evropě dosud neuskutečnily: celkový pohyb zemin obsáhne 235 milionů kubických metrů. Čtyřikrát širší než Suezský kanál bude prý nové dunajské koryto mezi Bratislavou a madárským Gyoerem, zdůrazňuje halasně ve vší své pošetilosti pražská Tribuna. A kolotoč světových, evropských a jiných rekordů pokračuje. Zemědělské noviny z letošního 26. května hrdě oznamují, že jde o největší betonáž v historii československého stavebnictví: skoro půldruhého milionu kubických metrů betonu obdrží gabčíkov- ská stavba v době, kdy strany zelených a občanské iniciativy ve vyspělých státech ostře protestují proti dalšímu obetonová- vání přírody ve velkých plochách ať už výstavbou dálnic či přehrad. Šestnáct metrů nad úrovní okolního terénu potečou dunajské vody v novém korytě, tak vysoko, jako v žádném energetickém kanále na světě, přičemž energetické kanály s průtokem nad 2000 kubických metrů jsou prý ve světě výjimkou — informuje zpravodaj Zemědělských novin, aniž by čtenáře poučil, proč tomu tak je a že jen v Československu se jede dál ve vyjetých kolejích znásilňování přírody ve velkém. Nová mysl, dostupná poměrné úzkému okruhu čtenářů, otiskla před časem překlad článku z madárského časopisu Társadalmi szemle, který nepokrytě konstatuje, že všechny změny, především v ekologii řeky, nelze spolehlivě předpovědět a že v polovině sedmdesátých let, kdy padlo rozhodnutí o stavbě, nevystupovala ochrana životního prostředí s takovou naléhavostí do popředí, jako dnes. Maďarský autor uvádí zajímavý fakt o vůbec prvním zákonu o ochraně životního prostředí a účinných opatřeních na základě vědeckých studií, přijatých už v roce 1969 ve Spojených státech, a teprve o několik let později i v Japonsku. Negativní vlivy soustavy vodních děl Gabčíkovo - Nagymaros na okolní krajinu přiznává ve vší opatrnosti a s veškterým alibismem i slovenský akademik Daubner. Letos v červnu informoval v bratislavské Pravdě o tom, že bylo nutné vymezit studijní plochy, na nichž se budou dlouhodobě sledovat změny v živé i neživé přírodě po skončení výstavby. Takto prý bude možné dodatečně napravovat nepatřičné vlivy. S křížkem po funuse, když už přehrada, kanál i elektrárna budou stát, se budou muset vědci snažit zmírňovat zlo, napáchané realizací velkoprojek- tu, jehož původ sahá až do stalinské éry padesátých let a který se odvážili uskutečnit teprve novodobí Stalinovi dědici. Jak vypadala podunajská krajina, její vodní poměry, zemědělství, lesnictví a vůbec životní prostředí před výstavbou děl Gabčíkovo - Nagymáros, o tom má referovat společná publikace slovenské a madárská akademie věd, která by měla vyjít v roce 1990, tedy v čase, když už má být spuštěn první blok gabčíkovské elektrárny. Publikace prý poslouží vědcům jako podklad pro sledování a hodnocení nastalých a pokračujících změn, a má být zároveň zdrojem informací pro příští generace o tom, jak to kdysi v Podunají vypadalo. S jakými pocity a v jakém životním prostředí budou dílo dnešních »hrdých« budovatelů posuzovat jejich potomci, je zřejmě z hlediska dnešní politiky, vědy a žurnalistiky v Československu věc podřadná a méně zajímavá. (Vídeň, srpen 1987) — Haas PAVEL STEIGER O EKUMENISMU Z HLEDISKA BIBLE "Ekumenický" znamená teologicky: směřující k celosvětové křesťanské jednotě mezi všemi vyznáními. Avšak biblický Bůh po lidské jednotě v otázkách náboženství netouží. Náboženská jednota ekumenická nebo universální způsobuje pouze společenské katastrofy. Bible učí pravý opak toho, co učí všechna náboženství a humanismus. Z hlediska bible je náboženství subjektivní úsilí dosáhnout Boha dobrými skutky. A protože cest k Bohu zdola nahoru může být tolik, kolik je subjektivních jedinců, zaručené každé formální a osobní náboženství je mylné. Bible potvrzuje, že člověku se zdá cesta správná, ale nakonec přivede do záhuby. Není to náš subjekt, ale Boží objekt, který si nás namlouvá shora dolů. A protože Bůh je jen jeden, je jen jedna Boží cesta k nám, která musí být pravdivá — a proto jít proti proudu všech náboženství. Biblická víra tedy není náboženství, protože je to jedna cesta Boží milosti, zatímco všechna náboženství jsou cesty lidských skutků. Bůh v bibli říká, že nemůžeme být spaseni skutky, abychom se ne- vychloubali. Když se náboženství spojí, zekumeni- zují, to už nepracuje Bůh, ale humanistický člověk, subjektivně upřen na sebe. Lidé si nesčetněkrát troufli zabezpečit svou budoucnost. Jejich sjednocovací úsilí však vždy skončilo zmatkem. Nejstarším příkladem je budování města Bábelu a jeho věže. Lidé se rozhodli na pláni v zemi Sinearu, že se tam usadí, a řekli si jednotně, že si postaví město a věž — což byla astrologická hvězdárna. Tak si prý učiní jméno, budou si navzájem ve svém humanistickém výkonu gratulovat a navíc nebudou rozptýleni po celé zemi, přestože jim Bůh dal příkaz k rozptýlení. Jak reagoval Bůh?! »Hle, jsou jeden lid a všichni mají jednu řeč. A toto je teprve začátek jejich díla. Pak nebudou chtít ustoupit od ničeho, co si usmyslí provést.« Bůh jim zmátl řeč a rozptýlil je po celé zemi. Později, za semitského patriarchy Pelega, Bůh rozčlenil zemi na kontinenty. Všechna jednohlasná rozhodnutí věští hrůzu. Bůh nás rozdělil rasově, jazykově a geograficky, protože věděl, že nejnebezpečnější je jednotný dav hříšníků. Ten, jak bible a historie učí, provede, co si usmysli. Osamocení hříšníci jsou přístupnější k Božímu spasení. Příklad Bábelu se opakuje i v duchovní oblasti. Sjednocená náboženství se musí podobat Bábelu a nevyhnutelně jsou totalitní, ať už si říkají ekumenická nebo universální. Od takového totalitního náboženství je jen krok k pravému nebo levému totalitnímu státu z hlediska nikoliv doktríny, ale vládní struktury. Všechny svaté války mají kořeny v ekumenismu a universalismu křesťanství, islámu, budhis- mu... Země, kde vládla jednotná totalitní církev, jsou dnes buď levými totalitami — Rusko, Polsko, Československo, Madársko, Rumunsko, Bulharsko, Jugoslávie, Řecko, křesťanští Arabové —, nebo jsou historicky fašistické a mafiózní — Itálie, Španělsko, částečně i Francie, vč. celé zmatené Latinské Ameriky. V zemích, kde církevní jednota padla, kde zodpovědnost k Bohu byla vložena REPORTÉR 5/87 25 [pageend25]na osobní rozhodnutí jednotlivce, kde to za něj neudělala sjednocená strana, tam se biblický princip přenesl i do praktického života. Umění, věda, průmysl, hygiena a kolonizační úsilí začaly vzkvétat právě tam. Dnes se z celé zeměkoule stává jedna velká vesnice. Letadla nás přepravují z místa na místo, téměř na celém světě se dohovoříme anglicky, televize sjednocuje naše názory a kulturu, ekonomie vzájemně souvisejí a prorůstají se. Hlasy za bratrství světa se ozývají odevšad a tak, slovy fyzika, naše znalosti nás sbližují, čímž vzrůstá naše duchovní entropie. Daniel prorokoval, že ke konci znalosti vzrostou a cestovat se bude sem a tam... V tomto světě bude neustále vzrůstat tlak na sjednocení křesťanů i všech náboženství. V minulém roce např. se v Itálii pod patronací universálnosti kouřila indiánská dýmka míru, modlilo islámsky, hebrejsky, křesťansky, budhistický, prostě slavila se družba.... Bůh zobrazuje v bibli věrnou viru milosti nevěstou, nevěrnou víru osobních skutků prostitutkou. Kniha zjevení učí, že před příchodem Krista bude na světě jednotné, ekumenicko-universální náboženství - nevěstka zpitá krví Ježíšových svědků, což z dnešního hlediska mohou být v jednotě zekumenizovani křesťané se všemi náboženstvími a okultismy celého světa. Tato problematika je podrobně vysvětlena v knize »Zápas o duši«. Bible nám dává naději, že spaseni můžeme být jen jednotlivě, Ježíšovou zastupující smrtí, sjednoceni pouze Jeho a nikoliv naší očistou. Žádná lidmi vymyšlená humanistická organizace, ať se nazývá jakkoliv, nás nikdy neočistí. (Jakarta, Indonésie) — «aas PŘEMEK KOCIÁN MEDITACE Přejela mě koloběžka Mládí se rozprchlo obláčkoví tě Do všech světových stran Politických i nepolitických Zůstaly jen přírodní krásy - divy Na stará kolena se člověk diví Že mladá vína - ženy Podporují žaludeční šťávy A poletují ze srdce do srdce Postele - vodních bazénů jako vážky Soudu - podplaceného zlatými kalichy nestoudných pastičkářů Pecny - vždy využitých vnadů Zletilých i nezletikých věnečků Z prvosenek a kominíčků cudných i necudných Poddaných a poddávajících se nepřetržitě Po nekonečných palcích měřítka světa Asi mě nepřejela koloběžka mládí Tragédie bezzubého psa Obdrživšího kost starého vola. Cleveland, červen 1987 JULIUS EFFENBERGER RECENZE NEUBITÁ GENERACE Helena Kosková Je česká slavistka, žijící od roku 1965 ve Švédsku. 0 současné české próze píše do exilových kulturních časopisů (Svědectví, Reportér, Obrys). V nyní předložené knize čtenáři dosvědčuje, kolik mentálního bohatství ztratil, jestliže zapomněl čist novou českou literaturu. To zapomnění ovšem může mít mnoho důvodů: zklamání, nedůvěra, vůle věnovat se jen konzumu materiálních hodnot, strach být příliš trýzněn památkou na ztracený domov, potřeba poznávat literaturu cizího jazyka, nedostupnost neoficiální literatury atd. Kosková ale dává čtenáři chuť poznat všechna díla, o kterých píše, osobně. Vedle objektivně katalogující »České literatury 1785 — 1985« Antonína Měšťana je to druhá důležitá příručka k české literární tvorbě, vycházející letos v uznaně nejdůležitějším nakladatelství českých knih vůbec, v to- rontském »68 Publishers«. V knize Heleny Koskové, dopsané v prosinci 1984, jde o českou (hlavně románovou) prózu šedesátých let, stručně o její kořeny a - podrobněji - o její pokračováni. Jako kvinte- sence knihy před očima čtenáře vyvstává poznání, že tato generace naprosto není ztracená, že její vitalita, při všem zármutku a pesimismu, září vitalitou. Literatura, o které se jedná, začla v Praze vycházet od počátku šedesátých let díly Bohumila Hrabala; Josefa Škvo- reckého, Milana Kundery. Jejich stopami dnes jdou - stále podle Koskové - Zdena Salivarová, Jaroslav Vejvoda, Eda Krise- ová, Jiří Gruša, Karol Sidon. Kosková nachází předchůdce této literatury v Haškově Švejkovi a v Kafkové Josefu K.: v tradici směšnosti a v tradici odcizení. Stálo by jistě za důkladnou studii, do jaké míry si česká literatura může doopravdy přivlastňovat tyto dvě, zvlášť ale Kafkovu tradici. Rozhodující rozdíl mezi Kafkovým a Haškovým dílem je, jak Kosková v jiné souvislosti na str. 14 ukazuje, že pro pochopení »Švejka« je nutno znát historický podtext první světové války. Vědomosti mimotextových faktů u Kafky nutné nejsou, naopak spíše ruší a svádějí k povrchnímu pochopení. Jestli se nová česká literatura pod tímto velmi kvalifikativním zřetelem přibližuje více té či oné tradici, dnes snad ještě nemůže být rozhodnuto. Sporné je též, obstojí-li Haškův »Švejk«, přes vší svou proslulost, jako »vrcholné prozaické dílo meziválečné avantgardy« (str. 17), vedle např. díla Vladislava Vančury. »Hledání ztracené generace« popisuje podrobně díla již jmenovaných soudobých autorů jakož i knihy Alexandra Klimenta, Ivana Klímy, Karla Pecky, experimentálních spisovatelů Věry Linhartové a Ivana Vyskočila a dvou spisovatelů, kteří si svými prvotinami umožnili vstup do literárních dějin, svými pozdějšími pracemi ale, ve snaze být i v »normalizaci« publikováni, tak na sebe pohněvali literární kritiky, že přes jejich význam se v Torontu vyšlý »Slovník českých spisovatelů« (ke své škodě) o nich ani nezmiňuje: Ladislav Fuks (jeho »Spalovač mrtvol« z roku 1967 právě vychází v německém překladu) a Vladimír Páral. Ještě více než o knihách jedná studie Heleny Koskové o (autobiografických nebo fiktivních) osudech, které se za literárními díly schovávají nebo které jimi jsou odhalovány. S láskou a zájmem se v tomto panoptiku nové české literatury hovoří o Hrabalově zaměstnanci sběrny starého papíru (z »Příliš hlučné samoty«), o Sidonově uprchlíku z obejmutí matky a manželky (ze »Snu o mně«), o Páralově profesionálně fungujícím materialistovi (z »Veletrhu splněných přání«), o Kli- mentových postavách, často jen náhodou donucených »přestat plnit životní funkce s přesností stroje a na chvíli žít« (str.264) a o mnohých jiných. Kosková promíchává popisy obsahu se svými literárními úvahami a úryvky z textů. Není nutné, aby čtenářům byly linguistické výrazy jako např. métonymie běžné. Autorka jich používá zřídka a soustřeďuje se na obsahový a formální význam děl. S oblibou posuzuje literaturu podle toho, jestli spisovatel užívá „zkratkového" stylu. Skoro v každé kapitole se s tímto pojmem častěji setkáváme. Zkratka ale nutně patří ke každé vyvinutější literatuře. Možná, že ne k socialistickému nebo jinému totalitárnímu realismu, ale ty nemusí být brány za měřítko. Na jednom místě Kosková "ve zkratce" dokonce propůjčuje přímo obsahový význam: »Klíma se naučil umění náznaku, zkratky, která dává prostým milostným příběhům (sc. »Milenci na jednu noc«) hlubší podtexty ... « (str. 278). Zkratka sama o sobě ovšem ještě pražádný podtext nedává. V opačném případě by prázdnota mnohého uměleckého díla byla velmi smysluplná. Což se samozřejmě českému čtenáři, zvyklému bystře hledat mezi řádky a vyplňovat autorem chtěné nebo přehlédnuté mezery svou vlastní bujnou fantazií, někdy může zdát. To však není měřítko literární, nýbrž spíše sociálně-psycholo- gické. Také humor těžko může být jiný než zkratkový (viz oproti tomu např. str. 307), protože právě ze skoku, vykonaného čtenářem nebo posluchačem z jedné, naznačené myšlenky na druhou, nevyslovenou, vzniká jakýsi elektrický zkrat, který se tělesně projevuje jako křeč bránice, čemu se eufemisticky říká „smích". Jasně a důkladně jsou v »Hledání ztracené generace« vypracována stálá charakteristika, topoi nové české literatury. Jednostranný, povrchní realismus pro většinu českých autorů, o kterých je v knize řeč, neexistuje. Převládá prolínání reality a fantazie. Lež a zazáření pravdy ve společnosti nebo uvnitř psychy, vnějšek a vnitřek dohromady teprve tvoří realitu spisovatelem zachyceného života. České literární ovzduší se skládá jak z cynismů a paradoxů sociálních a politických realit, tak i ze snů a podvědomí. Jiří Gruša a Karol Sidon to svými díly modelově dosvědčují. Svět, jak se jeví českým literátům, je roztrhaný, nesvárený nějakou ideologií, držen je dohromady, aby se nerozpadl, často jen pocitem nemohoucnosti a smíchem nad všeobecnou marností a žalostí. Hrabal, Fuks a Páral, pod velením českých cenzorů, se pokusili o něco jiného: o optimistický pohled na řádný socialismus (kterému stěží sami věřili) - a zavalili směšností nejen sebe, ale, a to je horší, i některá svá díla. Těžištěm a plodným rušitelem české nové literatury je také »zklamání jazyka jako komunikačního prostředku« (str. 10). Státně organizovaná lež (na Západě 26 REPORTÉR 5/87 [pageend26]- ještě ! ? - ne stejně vědomě prožitá) odcizila jazyk, slova od původních významů: to je zážitek, který použivatele řeči pronásleduje do nejintimnějšího soukromí, kde též nenalézá sílu cokoliv říci ne- ironicky a vede ho do stavu stálé lehké schizofrénie a nemožnosti si připustit sebe sama. Za jeden z důvodů pro ztroskotání východoevropského pokusu najít nový, social istický modus spolusoužiti, považují někteří čeští spisovatelé (podle knihy Koskové) zřejmě přeceněnou racionalitu. Surrealismus, absurdita, paradoxy například slovních hříček u Ivana Vyskočila, nebo subjektivních prostorů, které se skrývají za možnostmi jazykového vyjádření u Věry Linhartové, jsou tedy plodem vlastně věrného obrazu skutečnosti. Československá situace představuje podle Václava Havla (citovaného na str. 48) »vypouklé zrcadlo celé moderní civilizace«. V Československu vládne od sedmdesátých let »socialismus s konzumní tváří«, píše Helena Kosková (str. 40). Umělý svět frází a přirozený svět, totalitárnost společnosti a hlas vlastního, individuálního svědomí se dostávají do rozporu. To jistě nejsou problémy jen místně české. Světový úspěch Milana Kundery, který snad nejjasněji zachycuje ironický český pohled, svědčí o široké platnosti této optiky. Někdy, u jiných, ovšem snaha o velikost a důležitost rozřeďuje velkými slovy jakýkoliv obsah. Tak například u Heleny Koskové samotné, když na straně 81 píše: »Ve svém stáří a své samotě nachází (Hrabal) konečně silu hledat kořeny svého já, své vlastní lidskosti, smyslu vlastního života a života vůbec.« (Str.81) To by mohlo být řečeno polovičním množstvím slov, křehčeji a důrazněji. Autorka chtěla ukázat českou prózu generace šedesátých let ve světovém kontextu (str. 8). Na to ovšem, vedle povedeného, důkladného popisu nejdůležitějších děl, sotva zbývalo místo, kromě řídkých narážek, nejčastěji na lonesca a Becketta, pak na Hamingwaye a Salingera ve spojení se Škvoreckým, na Anatola France ve spojení s Kunderou, na »nouveau roman« s Věrou Linhartovou, na Michela Butora s Vladimírem Páralem. Umístění české prózy ve světové literatuře by proto měla platit další, v tomto směru konkrétnější, na toto téma koncentrovaná studie. Kde by nešlo více méně jen o citováni jmen, nýbrž o zachycení esence světových literárních proudů. Je to jistě také znak literatury existující navzdory státní přesile, že se domáhá světového významu, že její protagonisté, čeští „disidenti", jsou označeni, zase dosti silným výrazem, za »reprezentanty a obhájce evropského kulturního dědictví«, v němž je pro ně hledáno zakotvení. Zdá se, že Kosková takové zakotvení čas od času hledá též v náboženství (viz např. str. 10, 34, 44 aj.). Což jí (naštěstí) neza- braňuje se obrátit proti každé pokrytecké prudérii (např. na str. 248 ve spojení se »Soukromou vichřicí« Vladimíra Párala). Nejdůležitější ale je zakotvení v současnosti, a takové vyzařuje například věta o hlavní postavě z Páralova »Veletrhu splněných přáni«: »Je nutno efektivně fungovat, aby nebyl čas žít.« (Str. 245) Koho, v takzvaném civilizovaném světě, se taková výpověď nedotkne? Netřeba připomínat, že hrůzy, které Karel Pecka zažil v deseti letech, které strávil spolu se zástupci elity národa v lágrech mezi 1949 a 1959, jsou myslitelné, v obdobné formě, »v poklidných kancelářích, školách, v mírových pokojích domů s volitelným druhem osvětlení a výběrem pokrmu (Karel Pecka: »Motáky nezvěstnému«, cit. str. 295). V české literatuře je svět často obydlen zvířaty (Gruša), blázny (Kriseová), živočichy, lidmi z bezvládného masa (Sidon), invalidními důchodci (Bondy), žáky pomocných škol (Vyskočil). Lidské povahy projevují své temné stránky (Fuks), svoji nenormálnost. Duševní choroba slouží jako jediná obrana proti šílenství světa (Kriseová). Naproti tomu stojí melancholická poezie všednosti u Hrabala, Vejvo- dy, Klimenta. Je k podivení, kolik optimistické vitality tyto vlastně poničené světy českých spisovatelů vyzařují. Jistě také díky jejich nezničitelnému humoru. Je možno považovat právě tuto souhru mezi trudnomyslností, záhy se měnící ve výbuch jasné, skoro naivní, ale neocenitelné síly, za originální příspěvek české literatury k uměleckému obrazu člověka? (Jak se takové náladové změny konkrétně projevují, lze'si shlédnout při zápasech československých hokejistů.) Helena Kosková napsala vítanou knihu o současných českých spisovatelích a jejich pohledu na svět, bez ohledu na jejich nynější místo působení, v emigraci nebo doma. Jistě by si čtenář mohl přát několik doplňků, ale o nich tu má padnout zmínka jen ve smyslu přání pro příště a ne jako kritika již tak objemného díla: Několik (více) slov například o Ludvíku Vaculíkovi, Ludvíku Aškenázim, o Vladimíru Škutinovi. Kniha ukrývá vlastně skicu dějin českého duševního rozvoje od čtyřicátých let do dneška. Čtenář by se proto rád podíval na grafický přehled o vzniku, vydání a překladu knih a o současném politickém vývoji. Také vzájemné vlivy mezi literaturou a filmem, na které se vztahuje několik zmínek (např. str. 65, 74, 219, 223, 238, 254 aj.) by stály za podrobnější průzkum. Nejenomže čeští prozaici spolupracovali s filmovými režiséry (Hrabal, Škvorecký), ale i jejich styl a formy jejich prózy stály pod vlivem filmové tvorby (Hrabal, Fuks, Páral, Vyskočil). Kosková vidí českou literaturu posledních 25 let jako významnou »součást středoevropské kulturní tradice« (str. 354), inspirovanou středoevropskou židovskou literaturou. Literatura se tu jeví jako spor s rozpadajícím se světem, kde jedinec, »sám a celý«, na sebe bere boj proti konformitě, omezenosti, společnému šílenství. Jeho zbrani je podvědomí historických souvislostí, rozbíjení časových a geografických hranic, a kontakt se všemi, kteří jsou podobného smýšlení a cítění. 000 (Helena Kosková, HLEDÁNÍ ZTRACENÉ GENERACE. 180. publikace nakladatelství Sixty-Eight Publishers v Torontu, leden 1987. Str. 368, cena $12.75) JULIUS EFFENBERGER NA FESTIVALU V MONTREALU Film režiséra Julia Effenbergera z Cury- chu »V jenom vlaku«, natočený ve fran- couzsko-švýcarské koprodukci (originální titul »D’un seul trait«) byl vybrán pro Mezinárodní filmový festival krátkých filmů v kanadském Montrealu od 21. srpna do 1. září. vš PŘEMEK KOCIÁN MAX BROD A PRAHA Vídeňské úvahy (nejen nad výstavou Maxe Broda) od Jindřicha Liona v Reportéru č. 4/87 mé vybídly ke skromnému pokračování o Maxu Brodoví. Mimochodem: mezi židovské, německy píšící autory je nutno zařadit jméno dr. Weisla, historika, který napsal »Pověst o smrti Kozinově na šibenici«, »Chodové a český král« a několik dalších studií, do češtiny přeložených Františkem Teplým. Dr. Weisl psal hlavně do norimberským a mnichovských časopisů, aby obeznámil německé čtenáře s chrabrými Chody. Max Brod jezdíval rád na Domažlicko (vedl jsem s ním o tom korespondenci), ale Prahu miloval z celého srdce. Redakce novin »Aufbau« přinesla po smrti Maxe Broda zajímavý článek o spisovateli z Prahy, který před německou okupací opustil republiku a usadil se v Tel Avivu, kde žil v pronajatém bytě na třetím poschodí, přeplněném knihami. Každý den ráno (po pražském způsobu) chodil do kavárny na snídani, třikrát týdně navštěvoval divadlo HABIMAH a zbytek času věnoval psaní románů, básní, dramat, monografií, filosofických a historických studií a hudebních kritik. Max Brod se narodil r. 1884 v Praze a zemřel 20. prosince 1968 v Tel Avivu. Dva dny po úmrtí mého otce, který těžce nesl obsazení republiky Sovětským svazem. Neuspíšila tato okolnost také smrt našeho spisovatele ? Literární svět se rozchází v počtu knih napsaných Maxem Brodem. Někde čteme 60, jinde 64, ba dokonce 65. V roce 1907 vyšla první sbírka jeho lyrických básní »Weg des Verliebten«. Roku 1910 vydal dvě sbírky »Tagebuch in Versen« a »Die »Hoehe des Gefuehls«. Roku 1917 napsal »Das gelobte Land« a »Das Buch der Liebe« roku 1921. »Neue Gedichte« se objevily v roce 1949. Z jeho her uvádím »Abschied von der Jugend« (1912), »Eine Koenigin Esther« (1917), »Die Faelscher« (1920) a »Lord Byron kommt aus der Mode« (1929). Z jeho nejznámějších románů to jsou; »Arnold Beer. Das Schicksal eines Juden« (1912), ve kterém hlavní postavou je Franz Kafka, Brodův přítel. Dále »Tycho Brahes Weg zu Gott« (1916) a »Reubeni, Fuerst der Juden« (1925). Roku 1948 dokončil historickou trilogii »Ein Kampf um die Wahrheit«. Psychologický román »Annerl« (1937) a »Die Frau, nach der man sich sehnt« (1927). H. Heineho biografii vydal v r. 1934, Kafkovu v r. 1937. Autobiografii »Streitbares Leben« r. 1960. V pozdním věku dále napsal »Der Meister« (1952), studii Christ, Mira (1958) a »Die Rosenkoralle« , pražský román v roce 1961. (Výňatek z »The Oxford Companion to German Literature, second Edition, Henry B. Garland 1986, Oxford University, New York Press). (Str. 116.) Biografie Franze Kafky bylo vydáno přes sto tisíc. Patnáct Brodových knih bylo přeloženo do hebrejštiny. Kafkova biografie byla dokonce dvakrát přeložena do japonštiny a jeho knihy »Heidentum«, »Christentum« a »Judentum« byly v Americe přeloženy do angličtiny, jakož i »The Redemption of Tycho Brahe« — původně »Tycho Brahes Weg zu Gott«. V úvodu této knihy Stefan Zweig napsal: » ... Max Brod, narozený v Praze r. 1884, začal svoji ostře stoupající dráhu a deset let později ve stínu stejných domů, ve REPORTÉR 5/87 27 [pageend27]stínu stejného pokoření...« Osobně si myslím, že Max Brod by sám neužil slov »pokoření - ponížení« ve spojení s Prahou, kterou zbožňoval (tak, jak byla). Dále Stefan Zweig píše, jak bylo mladému Brodoví krásně, když mu mohl ukázat Prahu. Mluvil o českých skladatelích, Smetanovi, Janáčkovi..., ale nikdy nemluvil o sobě... Byl-li tázán na svá dílá, ohnivě mluvil o zcela neznámém Franzi Kafkovi jako mistru moderní prózy a psychologie... Otázal-li se někdo na jeho poezii, mluvil o Franzi Werfelovi, kterého pokládal za největšího básníka své doby. Ve stáří se člověk obyčejně vrací více domů, přemýšlí o svém mládí. Proto i jeho poslední dílo byl pražský román. Max Brod byl členem Československé společnosti pro vědy a umění a zůstává jejím čestným členem. Jako pražský žid psal německy. Náš slavný Mácha psal původně také německy - a vlastně, byla jich celá řada. Vadí snad někomu, že my, exulanti, roztroušeni po celém světě, píšeme též v různých jazycích ? Naše srclce bolí po domově zrovna tak, jako bolelo Brodovo srdce po Praze. PRONÁSLEDOVANÍ VLASTENCI Knihu o persekuci čs. národních socialistů v létech 1897 až 1980 sice vydává JOŽKA PEJSKAŘ k 90. výročí založení strany národně sociální, ale to je jen titulní strana a tiráž knihy »Pronásledovaní vlastenci«. Ve skutečnosti dostáváme do ruky svědectví a dokument o boji statečnosti a čestnosti proti zločincům, ať již nosili na klopě hakenkrajc nebo srp a kladivo. Stále častěji se můžeme dočítat v exilových časopisech pochyby o české povaze, o charakteru českého národa obecně i o statečnosti českého člověka jako takového. Občas se někdo zmůže na obranu poukazem na čs. legie a na vojáky zahraničního i domácího odboje za druhé světové války. Svou nesmírně závažnou, pravdivou a věcnou knihou »Pronásledovaní vlastenci« vystupuje Jožka Pejskař na obranu české povahy a národního charakteru s nejpádnějším důkazem, jaký lze vůbec předložit na stůl národní historie. Vypráví o životních osudech pronásledovaných Čechů, kteří se nebáli postavit proti zločincům, vrahům a perverzním fanatikům. Už čtyři desítiletí se vtlouká lidem v Československu do hlav lež o českých dějinách. Jsou dokonce i jedinci (naštěstí jich není v pátnactimilionovém státě mnoho), kteří dodnes věří, že zeměkouli roztočil Karel Marx a Hitlera porazil Julda Fulda. Zamlčování skutečností zmátlo mnoho pojmů v hlavách dnešních mladých lidí nejen v tamzemsku. V tomto čísle v rubrice »Dopisy« otiskujeme povzdech čtenáře z Prahy, že jeho dvacetiletý syn neměl tušení o existenci Tomáše Bati — myslel si, že »Baťa« je jen firemní značka jako Adidas. A tak i o občanské statečnosti a čistotě charakteru leckdo soudil jen z oficielní propagandy. Jožka Pejskař sestavil z dokumentů, článků, materiálů a svědectví knihu o lidech, kteří se nebáli. Kteří byli čestní. A kteří byli právě pro svou statečnost a čestnost pronásledováni a vražděni - začíná dobou konce rakousko-uherské monarchie. Druhá část přináší doklady o perzekuci za II. světové války. Tato epocha už byla povětšině zachycena dost podrobně. (Tady očekáváme už jen svědectví nejzasvěcenější - o domácím odboji z pera jejího čelného představitele prof. Vladimíra Krajiny!) Proto správně věnuje Jožka Pejskař nejvíce pozornosti komunistické perzekuci - a je to svědectví otřesné; vražda za vraždou, zločin za zločinem, co komunisté spáchali v létech 1948 až 1980. A jak proti nim stála statečnost a čest. Mnohé kapitoly jsou zvlášť nyní s odstupem desítiletí o to objevnější a závažnější. Bude-li se Jožkovi Pejskařovi vytýkat, že »Pronásledovaní vlastenci« nehodnotí a historicky neřadí osudy pronásledovaných, pak to bude omyl a křivda. Jožka Pejskař není historik. Ani jím nechce být. Jožka Pejskař je žurnalista. Srovnal materiál, články a svědectví. A o to víc je jeho kniha působivější. Když vydal F. J. Vo- hryzka-Konopa svůj »Venkov v temnu«, vrhla se na něho kritika, že tam chybí to a tamhleto a že český venkov dále bude čekat na svého historika. Přitom pro každého »nezemědělského« čtenáře je Vo- hryzkova kniha objevem. O tom, co česká vesnice musela po komunistickém puči v únoru 1948 vytrpět, neměla většina městských lidí v Československu ani potuchy. Stejně tak Pejskařovo svědectví o pronásledovaných otevírá zalepené obálky z historie českého vlastenectví - ať se třeba komu toto slovo líbí nebo nelíbí. VLADIMÍR ŠKUTINA (Knihu o 278 stranách »Pronásledovaní vlastenci« lze objednat - s objednávkou zašlete šek na USD 12.50 - na adrese: Josef Pejskar, 330 N. Stage Coach Lane, Fallbrook CA 92028, USA.) PROČ KAREL ČAPEK NEDOSTAL NOBELOVU CENU Od založení Nobelovy ceny v roce 1901 bylo napsáno už nespočet prací o této instituci - a ještě víc o zákulisí každoročního udělování ceny, zvláště v oblasti literatury. Nikoho neudivuje, že rozruch způsobovalo a způsobuje zejména udělování ceny autorům tzv. velkých literatur, čímž se ovšem myslí literatury psané v jazycích, kterými mluví velký počet lidí. Nás nejvíce zajímá, proč Nobelovu cenu za literaturu dostal jako první český autor teprve Jaroslav Seifert. Trochu světla do této velmi temné oblasti vnesla kniha Kjella Espmarka, člena Švédské akademie. Práce vyšla v r. 1986 zároveň švédsky a francouzský (ve francouzské verzi pod názvem »Le Prix Nobel. Histoire intérieure d’une consécration littéraire«, Balland Paříž, 334 stran). Protože o laureátech rozhoduje právě Švédská akademie, dá se předpokládat, že autor ví, o čem píše. V úvodu ostatně prohlašuje, že měl možnost seznámit se s dosud tajnými částmi archivu Nobelovy ceny. Komise Švédské akademie, která určuje nositele Nobelovy ceny za literaturu, stojí před nesnadným úkolem v případě, že má posoudit vhodnost spisovatelů píšících v málo znáných jazycích. A k těm patří také slovanské jazyky, tudíž i čeština. Od začátku musela proto v takovém případě příslušná komise spoléhat na do- brozdání odborných poradců. Takže nakonec záleželo na tom, zda dotyčný odborník některého kandidáta doporučí či nikoli. V letech 1921 až 1948 byl poradcem pro slovanské literatury švédský profesor slavistiky Lars Anton Natanael Karlgren. Karel Čapek se dostal do seznamu kandidátů na Nobelovu cenu v roce 1935 a členové komise se klonili k závěru, že by měl cenu dostat. A tehdy zasáhl Karlgren. Jako odborník prohlásil, že se u Čapka projevuje nedostatek solidnosti, že mu chybí filozofická reflexe a že to, co píše, postrádá pevný základ. Čapek prý zklamal naděje do něho vkládané, i když je nutné uznat, že má bohatou obrazotvornost. Komise se nakonec dala ovlivnit Karlgrenem. Pídíme-li se po zprávách o profesoru Karlgrenovi, který Čapkovi cenu nedopřál, zjistíme, že žil v letech 1882 až 1973. První manželka byla Ruska a ruská literatura ho také především zajímala. Zabýval se rovněž polskou literaturou. Z jihoslo- vanské oblasti se zajímal především o genitiv plurálu v srbštině, o jeho zájmu o českou literaturu se mi nepodařilo zjistit nic. Postupně začalo ve Švédské akademii vítězit stanovisko, že není možné spoléhat se na dobrozdání jediné osoby. Švédská akademie se proto začala dotazovat v různých zemích, u různých institucí a různých odborníků. A tak jsem dostal 22. listopadu 1979 výzvu od Švédské akademie, zprostředkovanou filozofickou fakultou univerzity ve Freiburgu, abych navrhl kandidáta Nobelovy ceny za literaturu pro rok 1980. Dne 26. listopadu 1979 jsem odpověděl do Stockholmu dopisem, v němž jsem navrhl Jaroslava Seiferta a připojil jsem odůvodnění. Zřejmě bylo podobných návrhů ve stejné době - i později - tolik, že náš básník pak cenu v roce 1984 skutečně dostal. Podle Kjella Espmarka zapůsobilo zřejmě mínění světoznámého vědce Romana Jakobsona, podle něhož byl Jaroslav Seifert v té době největším žijícím básníkem na celém světě. Škoda, že se Švédská akademie nezačala ptát podobným způsobem na mínění odborníků z různých zemí už v roce 1935 ! ANTONÍN MĚŠŤAN PRIMA VISTA Počet emigrantů prý činí na 14% obyvatelstva Švýcarska, Což je dost, a to se k obyvatelstvu obvykle nepočítají turisté, a vůbec lidé pendlující, kterých je ve Švýcarsku také pěkná řádka, asi více než kde jinde. Letos, od 10. do 17. května, se ve švýcarském Luganu sešel už 50. kongres světového PENu. Organizace, která si za místo svého sjezdu v roce 1938 zvolila Prahu, díky Karlu Čapkovi a díky tomu, že si světoví spisovatelé, anebo lépe spisovatelé světa sdružujícího se v PENu, přáli vyjádřit svou podporu Československu proti Hitlerovi, — PEN byl totiž také na seznamu organizací, které za Hitlera přišly v Německu ke zrušení. O tom, zda existuje dosud Československý PEN, je možno se dohadovat. I když tedy PEN v Československu za Husáka ke zrušení nepřišel. Jenže od smrti Adolfa Hoffmeistra už jaksi nevyvíjí žádnou aktivitu. Byla to ostatně aktivita, i za Gottwalda, Zápotockého a Novotného, dosti pofidérní, dávala však vědět, že v Praze jsou dosud lidé, kteří o PENu přinejmenším vědí. Adolf Hoffmeister ostatně sepsal o svém zájezdu na sjezd PENu v Tokiu roku 1957 (tehdy XXIX.) celou knihu (A. Hoffmeister: Made in Japan, Čs. spisovatel 1958). Celkem na 281 stran. Byl to arciť PEN, kde jste ještě mohli potkat Johna Steinbecka, Alberta Mora- viu či John Dos Passose, případně Geor- gese Mathieu. Ta dnešní literatura už má jiná jména, někdy dost možná ke škodě věci samé, ale 28 REPORTÉR 5/87 [pageend28]přijel Alexander Maximov a zasloužil se přinejmenším o to, že byl ze sjezdové tribuny přednesen asi nejhodnotnější projev sjezdu vůbec. Zarážející ovšem byla neúčast - a to totální - Cechů a Slováků. Nebýt toho, že mezi členy byl Američan Jan Beneš a Američanka Agnes Jargová, živých Čechů a Slováků by na sjezdu jako takových nebylo. - A to prosím nikoli, že by snad jak ti z tamzemska, tak ti z exilu nebyli pozváni. Takže to asi bude tím, že na sjezd jezdí spisovatelé ”za své”. Zřejmě to těm exilovým za to nestálo a domácím se asi zas nedostalo devizového příslibu. Dostavili se dokonce pozorovatelé ze Sovětského svazu, a dokonce zatleskali Alexandru Maximovovi na projev, který delegát NDR označil jako impertinentní. Z exilových Rusů dojel i Indexem vydávaný Zinověv. Neúčast Čechoslováků byla ostudnější při jednání Výboru pro spisovatele ve vězení (roku 1967 v Arnheimu se tento výbor zabýval třeba právě Janem Benešem, tehdy ještě nikoli Američanem). Jediné zprávy o spisovatelích (řečeno s Havlíčkem, kteří sedí v díře neb psali proti Víře) se tudíž omezily na zprávy z tisku. Až ostudně dost málo, řekli bychom. Ostatně by se asi neocitli v nejlepší společnosti, letošní sjezd dal k dispozici rezoluci dožadující se osvobození Jihoafričana Mande- ly. Podle názoru delegáta Puerto Rica není to totiž terorista, ale spisovatel, nýbrž dotyčný delegát četl jeho texty. Delegace NDR silně protestovala proti nedostatku demokracie v Jižní Koreji, kde se má sjezd konat roku 1988, ale ačkoli tuhle debatu levičáci táhli po tři dny, nakonec se přece jen hlasovalo - a to pro Jižní Koreu. Největší zásluhu na tom měl zřejmě delegát Vietnamu, pochopitelně z exilu, protože také ve Vietnamu přišel PEN ke zrušení; Tran Thanh Hiep, který sdělil shromáždění přibližné toto, a zřejmě nejzřetelněji na adresu Američanek, které si během diskuse zopakovaly své mládí ’’vietnamských protestantů”: Před dvaceti lety jste, všecko to, co slyšíme na adresu Jižní Koreje, říkaly na adresu Jižního Vietnamu. A situace v Severním Vietnamu vás nezajímala, tak jako vás zřejmě nezajímá situace v Severní Koreji. Jste vůbec schopni přijmout nějaké poučení. Nebo jste se situací demokratických svobod v dnešním Vietnamu spokojeny ? ” Jinak se sešli exiloví Madáři, Poláci, Bulhaři se svými domácími protějšky, kromě Československa totiž delegace celého ”lido-demo” své devizové přísliby dostaly. Přijeli, exiloví Lotyši, Estonci a Li- tevci, a Lotyši dokonce připravili jeden z nejkrásnějších seminářů sjezdu, věnovaný Lotyšsku a jeho literaturě a poezii. Inu, zřejmě jim to za to stálo. Nakonec, při projednávání závěrečného plena, jméno Československa a čs. PENu, přecejen zaznělo z tribuny. Když sekretář PENu Alexander Blokh vyjádřil naději, že k znovuvzkříšení činnosti pražského PENu dojde, jakmile se v Praze uvolní pro jeho činnost nějaká volná místnost (nedostatek prostoru je totiž pražská vládní námitka) věnoval Američan Jan Beneš Mezinárodnímu PENu a pro potřeby pražské pobočky svůj dům v Praze, majetek občana USA. Takže PEN v Praze už střechu nad hlavou má. Pokud jde o pražské členy, tedy se ví jen o dvou. Jiří Mucha, podle velice fundovaného svědectví z Kongresu USA agent StB, a jeho přítelkyně Marta Kadlečíková. Dům má rovněž sloužit jako sídlo pro překladatele a zájemce o českou literaturu z ciziny, kteří by si přáli v Praze nějaký čas žít. Příští sjezd PENu se schází, jak řečeno, v Seulu, a to ještě před olympiádou. Dáme se překvapit, kolik Čechoslováků se tam objeví. M. C. SNĚHURCE JE PADESÁT V roce 1937, tedy před půl stoletím, vytvořil hollywoodský zázrak jménem Walt Disney první celovečerní barevnou gro- resku »Sněhurka a sedm trpaslíků«. Do roka se filmyozletél po celém světě a přisel také do Československa v seru Mnichova. Ve filmových ateliérech jazykoví machři skoro rutinované přehodili dialog do češtiny, a tak se z trpaslíka Doca stal rázem Prófa, ze Sneezy Kejchal, ze Sleepy Dřímal, z Happy Štístko, z Bashful Styd- lín, z Grumpy Rejpal a z Dopey, miláčka Sněhurky, Šmudla. Refrén »Whistle while you work« se pozměnil na »Při práci si hvízdej« a »Heigh-Ho - it’s off to work we go« se notovalo na slova »Hej-hou, do práce s veselou«. Děti i dospělí po celém světě byli uchváceni milými zvířátky v lese - od jelenů a laní a roztomilých zajíčků a ptáčků až k těm malým veverkám, kterým se v Americe říká Chipmunk, ale které v Evropě neexistují. Diváci byli přesvědčeni, že si je všechny Walt Disney jen vymyslel, aniž by mohli tušit, že se americké lesní pustiny zvířenou jen hemží. A smáli se Smudlovi, když si ráno před odchodem do práce chodil pro Snéhurčin polibek dvakrát. Jaký měly děti strach ze zlé královny a jejího svalnatého lovce, kterému rozkázala přinést na talíři Sněhurčino srdce. Před koncem jsme potom všichni svorně plakali s trpaslíky klečícími okolo Sněhurčiny skleněné rakve, než z dáli přijížděl k jejímu oživení na bílém koni krásný princ, o jehož příchodu »jednoho dne« byla Sněhurka od samého počátku skálopevně přesvědčena. Zlé jazyky v Americe sice tvrdí, že by pohádka měla být v knihovnách přemístěna z dětského oddělení do oddělení pro dospělé, protože má nádech k pornografii tím, že Sněhurka de facto s trpaslíky bydlela. Ale to je jen pro zasmání. Film byl veliký pokrok proti dřívějším groteskám, jako byl Mickey Mouse nebo Pepek námořník, neboť kresliči zachytili technicky dokonalé perspektivní dojmy - když třeba Sněhurka kráčí zešeřelým lesem a měsíc v úplňku se pozvolna zvětšuje. Postava Sněhurky samé byla vybrána z desítek a trpaslíci dokonce z několika, set kreslených návrhů. Americký tisk psal nostalgicky k padesátému výročí, že ve světě Sněhurky vítězí spravedlnost, dobrota a láska. Vidět film znovu po pomalu celém lidském životě, který člověka skoro přesvědčil, že spíš opak je pravda, je prý podporou k obno- venf optimismu. Říkáte, že to byla jen pohádka? Bez pohádek by ale přece byl život tak moc Šedivý.... JAROSLAV DRÁBEK ml. A KDYŽ SE ŘEKNE VOSKOVEC... Druhá část sborníku věnovaného V+W, sestavená Jiřím Ledererem s úctyhodnou péčí ze vzpomínek desítek Voskovcových přátel a současníků, podává svědectví o Voskovcovi člověku, herci, umělci. Protože je už málo přímých pamětníků Voskovcovy práce ve svobodném, předválečném Československu, je výběr dotazovaných nutně omezen hlavně na soby mladší a dnes žijící převážně v exilu. O Voskovcovi tu hovoří lidé, kteří ho osobně znali, hovořili s ním, nebo si dopisovali. Většina vzpomínek je z toho důvodu zaměřena časově na Voskovcovu činnost »až potom«, tj. po zakončení éry Osvobozeného divadla, na jeho pobyt a působení v Americe. Je to škoda, protože i když toto nepodceňuji, přece stěžejní význam Voskovcův vidím v jeho práci a spolupráci s Janem Werichem v Osvobozeném divadle v době první republiky. Viktor Fischl odpovídá na danou otázku »Co se vám vybaví, když se řekne«, krátce a výstižně, »mládí«. Tato jeho věta mě doslova vrátila do hlediště Osvobozeného divadla y Praze třicátých let. Přímých účastníků těch nezapomenutelných večerů je stále méně, a myslím, že zde v emigraci pramálo. Dnešní generaci je možno se jen dočítat. Osvobozené divadlo nebylo jen divadlem Voskovce a Wericha. Bez Ježkovy hudební spolupráce by nebylo zcela tím, čím vpravdě bylo, divadlo V+W+J. Od zvednutí Ježkovy taktovky a prvních zvuků jeho orchestru jsme byli okamžitě vtaženi do atmosféry a zvláštního vzrušení, v němž nám, tehdy mladým, bylo tak dobře. Okamžitě jsme cítili, že o něco jde, že nenávratně končí nejen éra našich otců, z nichž si V+W tak rádi »utahovali«, ale i éra jedné epochy evropských dějin, že se blýská na časy. V tom spočívala avantgarda V+W+J. Hodně se hovoří o »levičáctví« V+W. Ano, byli leví, o nic více než mnozí jiní později uctíváni. Nebyli komunisté a hlavně ne levými dogmatiky (jako třeba »Déčko« E. F. Buriana), byli skutečnými demokraty a vypořádávali se svým humorem a břitkou ironií s maloměšťáctvím, prízemností a pakulturou všeho druhu. V tom byli nekompromisní a viděli tehdy hodně dopředu. Nezapomínejme, že i Masarykova republika byla poplatná své době, že i v ní existovala cenzura a úředníci v policejních uniformách hlídali pečlivě mluvené i psané slovo. To je skutečnost a nemění to, že naše první republika byla na tehdejší dobu bašta svobody a demokracie. Za nedocenitelný přínos Ledererova sborníku pokládám poslední stať knihy — vyznání Voskovce samého. JAROMÍR KUBIAS SVOBODA NADE VŠE je - podobně jako v ostatních pracích Minky Rybákové - základní stavební myšlenkou i v jejím nápady překypujícím románu »Potměšilí pozemšťané«. Autorčina vynalézavost a fantazie, kterou jí skutečně nelze upřít, ironie a humor neznají hranic. Jsou nevyčerpatelné. Její sci-fiction ukazuje Zem z pohledu nových planetárních bytostí, krom jiného též vlastníků tzv. zrychlo- vače času, jenž je možno použít i jako ničivou destruktivní energii, přeskočit jím staletí a nebo se naopak o staletí vrátit zpět. Naše civilizace se Alfanům jeví ve zcela jiném světle, než v jakém jsme si navykli na sebe pohlížet. Originální a nový není jen způsob, jakým je naší společnosti nastaveno zrcadlo, nová a vtipná je i vize budoucnosti a především novotvary, autorčina hra se slovy. Jak lehce dokáže připojením jediného písmenka vytvořit zápletku, postavit celé slůvko a tím celý význam na hlavu, donutit ke spolupráci i naše podvědomí tak, aby s ní bylo stále ve střehu a spoluvymýšlelo nové varianty. Co odstavec, to narážka na politické REPORTÉR 5/87 29 [pageend29]poměry východního a západního bloku, na Ameriku, Rusko, na »bratrský vztah« Čechoslováků a Sovětů, na rozdělení Berlína. » ... to je snad nejkrásnější koncen- tráěnická architektura v celý galaxii«, praví kupříkladu Alfané obdivně o berlínské zdi. » ... Celá ručně stavěná, má tři elektrický ploty a nahoře je zdobená nádherným ostnatým drátem...« (str. 130). Podtextem jsou Potměšilí pozemšťané politický román, založený na současném rozdělení světa. Knížku, podobně jako detektivní román Tuctová mrtvola a Doba páření, nazvanou dle první autorčiny povídky, si lze objednat u 68 Publishers, Toronto. BLANKA KUBEŠOVÁ ACTA Československé dokumentační středisko nezávislé literatury, sídlící ustanovením Karla knížete Schwarzenberga na hradě Schwarzenberg (D-8533 Scheinfeld), vydalo první číslo svého čtvrtletníku ACTA, seznamující exilovou veřejnost s prací tohoto střediska, s projektem českého vydání spisů Jana Patočky, s cenzurou UNESCO a s novými texty, vyšlými v Čechách v samizdatových edicích. KRONIKA KLUBU KŘEMENČÁRNÍKŮ Před blížícím se stukem Klubu křemen- cárníků (absolventů Masarykova 1. státního reálného gymnasia v Praze, Křemencově ulici), který proběhne letos od Štěpána do Silvestra v australském Sydney, vydal Jaroslav Drábek už 3. číslo Křemen- cárenského věstníku KKK čili Kronika Klubu Křemencárníků s bohatou dokumentační a fotografickou přílohou. FELIX PAUKERT 23. července 1987 zemřel v Ženevě ve věku 59 let Felix Paukert, ředitel odboru Mezinárodní organizace práce. Narodil se 30. dubna 1928 v Praze. Svá gymnazijní léta strávil na »Křemen- cárně« a v r. 1947 začal studovat práva na Karlově univerzitě. V r. 1949 byl však z politických důvodů z univerzity vyloučen a rozhodl se odejít do ciziny. Po dobrodružném přechodu hranic nakonec se dostal do Velké Británie, kde vystudoval ekonomii na Queen’s University v Belfastu a na London School of Economics (LSE) v Londýně. V r. 1959 se oženil s Libuší Morávko- vou1, která jako on připravovala Ph.D. (kandidaturu věd) na LSE. (Libuše Pau- kertová patří ve Společnosti pro vědy a umění k iniciátorům většiny evropských konferencí.) V r. 1960 obdržel nabídku na místo v Mezinárodní organizaci práce v Ženevě. Strávil tam téměř 27 let v různých funkcích. 1975 byl jmenován ředitelem Odboru pro rozdělení národního důchodu a mezinárodní politiku zaměstnanosti. Zajímavou součástí jeho práce byl výzkum, kde dosáhl svých největších úspěchů. Jeho studie o vlivu hospodářského vývoje na rozdělení národního důchodu z r.1973 byla americkým Institutem pro vědecké informace prohlášena za »klasiku moderní ekonomické literatury« a byla velmi často citována ve vědeckých publikacích. Setkala se s velkým ohlasem u většiny odborníků, s výjimkou ovšem marxistických dogmatiků, protože na základě existujících statistik »de facto« vyvrací teorii pauperizace proletariátu (ač to není jejím původním účelem). Mimo značný počet kratších studií napsal Felix Paukert dvě knihy s různými spoluautory: »Rozdělení důchodu, struktura hospodářství a zaměstnanost« (Income Distribution, Structure of the Economy and Employment) vydanou 1981, a »Rozdělení důchodu a hospodářský rozvoj«, vydanou 1984. Většina jeho pr * byla přeložena do několika jazyků. JAN Voskovec a JIŘÍ Werich V americké publikaci CROSS CURRENTS citují na str. 436 také naše V&W - jen křestní jména přehodili. JIŘINA FUCHSOVÁ si zahrála s touto záměnou: Motto: JAN Voskovec a JIŘÍ Werich! Jakpak dlouho jsou po smrti? Že s akribií profesoři byť pouhá jména podrtí....... Víš, hochu, i/ světě mít má každý svého posla... Říkával Jiřímu rozkošný mandarín. A oba věděli, že jednou z toho osla co řádil na scéně, zůstane pouhý stín... Však v rozdíl od šašků, klaunové moudři byli. Že život život je, že smrt smrt, věděli. Nemoudrým dali stín, by kávu svou v něrr pili, a klaunské moudrosti své jen si hleděli. Víš, ty jsi za mne tam, a já za tebe tady...., říkali oba dva. Však tato výměna skvostně se klenoucí přes různé světa řády se dneska »vědecky« přenáší na jména! Na straně "Cross Currents".čtyřsté třicáté šesté z Voskovce stal se Jan a Jiří z Wericha! V a W diví se té učenosti zcestné, a moudrý klaunů smích dál zvoní do ticha! Tak vidíš, kolego, my věděli jsme vždycky, že ty jsi vlastně Jan, a já pak Jiří zas! A vlastně, vezme-H se to spíš foneticky, zřejmo, jak báječně si s klauny hraje čas! Vždyť Jan! JAN Voskovec, to nezní vůbec špatně! Byť jména naopak, zas bychom pronikli... Jsme, drahé dvojče mé, zas v divadelní šatně! A já myslil jsem, že jsme z ni unikli... Drahý můj Číňane, co mi to za kravinu do věčné siesty rozkošně nanášíš? Copak jsi zapomněl, že osel svého stínu dycinky dochází, dřív než já či ty zvíš? Hle, sáhni nad sebe, utrhni truchloroušku, v obláček zalehni a utři slzičky. Krásné být nad věcí! Hudbu sfér míti v oušku! A jako na dlani zřítí svět celičký! Věz, zákon mudrců se vždycky naplňuje, byť to snad nebylo do skály vtesané... Stín, ten se měnívá jak slunce nebem pluje... Však ose! - osel vždy jen oslem zůstane... (Kalifornie, 1. června 1987) JIŘINA FUCHSOVÁ ŽIVOT S PRASATY »The Market Theater Company« v Kapském Městě uvedla v srpnu premiéru hry Athola Fugarda »Život s prasaty«. Odehrává se v Rusku. Hudba hraje na uvítanou ruskou hymnu, do které se na konci mísí prasečí kvikot. On dezertoval, ona ho ukryla v chlívku mezi prasaty. On hodně přemýšlí o životě, ’’hledání vnitřního klidu, akceptování a odpuštění”. Isolace je nejstrašnější pro přemýšlení lidí. Ona je jediná, kdo ho poslouchá po 10 let. Naštěstí je realistka - podle mne ho má asi ráda - docela prostě. Zmlátí ho klackem, když si vleze k prasatům a předstírá, že je jedno z nich. Potřebuje vzduch. Dýchat pod oblohou. Jako člověk! Je to jeho lidské právo. Ne být zavřen s prasaty. V noci, převlečen za ženu, vyjde ven. Dýchá vzduch čerstvý a proto je šťastný. Tak málo stačí člověku v jednom daném okamžiku. Ona ho napomíná, aby se hlavně nevyjadřoval nahlas. Někdo ho může uslyšet. Říká něco o ’’firingsquad”. Lidi venku si mysleli, že je asi mrtev. Na schůzi mu udělili medajli ve tvaru hvězdy za statečnost. Ona mu ji připíná na jeho vojenský kabát. On se jí zpovídá, že uvnitř těch šatů je zbabělec. Chce svůj vojenský stejnokroj, ona jej rozstřihávala postupně na hadry. Obléká si zbylý cár a nemůže pochopit, že to mohla udělat. Ona navrhuje, ať si obleče svůj starý černý svatební oblek. Vyznává se jí, že i v tom svatebním šatě byl uvnitř zbabělec. Všechno, co byl, se vyjádřilo v té hvězdě. Visí na stužce, vypadá to skoro směšně. Lidi v hledišti se smějí. Prasečí kvikot se zesiluje. Koho by to napadlo to takhle udělat? Někteří kritikové v novinách ho napadli za tu hru, co napsal. A on dokonce to sám hraje. Vynikajícně! Athol Fugard, jako Pavel! Ona mává vlaječkou s kladivem a srpem a říká, že v nebi nebo pekle vlaječky nebudou. On přemýšlí nahlas o odpuštění na zemi! Zabíjí mouchy pantoflem, na kterém jeho maminka vlastnoručně vyšila růže. Počítá je na zdi, jako dny, které tráví v prasečinci a ty dny mu odcházejí do věčnosti neznámé. Jednou se dokonce směje: zabloudil tam motýl, prase ho sežralo a Pavka ho za to zapíchl nožem. Nakonec vypustí všechna prasata, má dost jejich kvikotu a jejich společnosti.. Obleče se do svatebních šatů a jde se odevzat do rukou lidské (?) spravedlnosti. V divadle je zaplněno 10 řad. Ocenili jsme herecké výkony. Bylo to těžké žít 10 let s prasaty. Jak to dopadlo s lidskou spravedlností, hra neukazuje. MIRIAM PALETOVÁ STAROČESKÉ KUCHAŘSKÉ UMĚNÍ Jiří Morava, známý dosud jako havlíčko- log, vydal v nakladatelství Franz Deuticke ve Vídni knihu nejlepších receptů z kulinářského umění Magdaleny Dobromily Rettigové (240 stran s bohatou obrazovou přílohou a kresbami Mikoláše Alše) ALTBÖHMISCHE KOCHKUNST. PRŮVODCE ČESKÝM ŠVÝCARSKEM (a okolím) Společnost pro vědy a umění připravuje na rok 1988 fotografiemi, ilustracemi a mapkami bohatě vypraveného »Průvodce českým Švýcarskem (a okolím)«, který chce zachytit pro návštěvníky Švýcarska všechna místa, významně související s minulostí či přítomností Čechů ve Švýcarsku. Od Mistra Jana Husa, přes zápisky, dopisy a dokumenty z cest (Neruda, Ha30 REPORTÉR 5/87 [pageend30]šek, Kafka atd.), první české spolky, vědce, umělce a řemeslníky, působící v minulosti ve Švýcarsku, až k vlně emigrantů po roce 1968. SVU prosí všechny čtenáře, kteří vědí o místě, kde působila nějaká významná osobnost a kde se scházeli či scházejí našinci, aby to sdělili švýcarské skupině SVU (event, prostřednictvím redakce Reportéra). KDE JSOU KLAUNI, ŠAŠCI A KAŠPÁREK? Pro připravovanou knihu o humoru hledáme klauny, šašky a Kašpárky. Prosíme čtenáře, aby nám napsali, pokud vědí o reprodukcích (v které knize jsou obrazy klaunů a šašků). Díky The British Library v Londýně se nám podařilo získat reprodukce šašků a klaunů Františka Tichého (jak jsme inzerovali v minulém čísle Reportéra). Na výstavě v Thyssenovv vile v Luganu se objevil Cézannův obraz »Ma- sopustní úterý« (dosud ukrývaný v Moskvě). Nebo kdo z českých malířů v exilu maloval či maluje (jako Jiří Kotlář na výstavě ve Vevey) klauny a šašky ? VŠ PŘÍRUČKA PRO AMERIČANY CESTUJÍCÍ DO ČSSR »Praha je krásná«, začíná Vlasta Vrázová svou příručku pro všechny občany Spojených států, kteří budou cestovat do komunistického Československa. »Stará Praha!« A pak hned všechny krásy Prahy tak, jak byla světoznámá před komunistickým pučem vyjmenovává. Co se však změnilo ? Nh 36 stránkách kapesní příručky vysvětluje Američanům, do čeho jedou, co je čeká, co je nemine, kde na ně číhá nástraha, záludnost, lež - co bylo v době svobodné republiky samozřejmostí a co je dnes absurdní, zakázané, nemožné. Příručku »Czechoslovakia« by měl číst každý z amerických občanů dřív než předstoupí před čs. pohraniční orgány. Anglicky psanou příručku lze objednat na adrese: Cs. národní rada americká, 2137 So.Lombard Ave, Cicero IL 60650, USA. RR NOVÉ POVÍDKY LENKY PROCHÁZKOVÉ INDEX v Kolíně n. R. vydal pod názvem »Hlídač holubů« šest povídek z let 1983- 84 Lenky Procházkové, autorky úspěšných knížek »Růžová dáma« a »Přijeď ochutnat«. RR DUBČEK 1968 Vladimír Kadlec připravil pro 1. svazek Knižnice Listů v nakladatelství Index výběr dokumentů - projevů, vystoupení, dopisů Alexandra Dubčeka, které přední čs. ekonom a v roce 1968 ministr školství prof. Vladimír Kadlec uvádí a komentuje. 4x ROZMLUVY PETR PITHART "OSMAŠEDESÁTÝ" Petr Pithart (nar. 1941) je znám jako autor z Literárních listů, časopisu Univerzita Karlova a Svědectví. Kniha politologic- kých a historických esejů - kritická studie o reformistech Pražského jara říká otevřeně všechny názory, pochyby a reminiscence o tom, jak to bylo v roce 1968. LEGENDY A INVOKACE Karel Schulz, autor slavného románu »Kámen a bolest«, vypráví v této knize (kterou k vydání připravil Jiří Němec) legendy o svaté Voršile, svátém Antonínovi, Pět legend, Passionál pro Theofila, Modlitby a písně, Pochvalu svátých patronů českých, Píseh k Panně Marii na neděli Květnou a v dodatku Hrdinský život Josefa Floriána a Dopis Františka Pastora. JAKUB DEML "MOJI PŘÁTELÉ" Jako reprint líbezné bibliografie Jakuba Demla z Tachova z roku 1947 vychází nyní uzounká knížka zapomínaného básníka. SOLIDARITA Kniha dokumentů a historie polských nezávislých odborů od jejich vzniku až po vyhlášení výjimečného stavu. ' (Edice ROZMLUVY, 18 Church Hill, Purley, Surrey, England CR2 3QN) HUMOR SOUČÁSTÍ MARXISMU-LENINISMU Státní knihovna marxismu-leninismu v Lipsku poslala na autorovu adresu do redakce Reportéra objednávku tohoto znění: Objednáváme pro naši Státní knihovnu marxismu-leninismu 10 exemplárů přednášky Vladimírů Skutiny »Smích pro lidi a lidé pro smích. Humor proti násilí, demagogii a hlouposti«, vyznamenané letošní Cenou Mark Twaina. Redakce předala objednávku nakladatelství Schweizerisches Ost-Institut v Bernu, kde přednáška německy s ilustracemi Jana Kristoforiho v únoru 1988 vyjde. Že zřejmě i v Dederonii dostali nezakazovat humor (v případě Škutinovy. přednášky zcela jistě netuší, že demagogií, násilím a hloupostí jsou myšleni v prvé řadě marxisté-leninisté také v DDR), toho dokladem je výzva ředitele Státních cirkusů DDR v ústředním orgánu ’’Neues Deutschland”, kde si ředitel cirkusů stěžuje, že generace klanů před deseti léty zmizela z dederonských cirkusů a mladí adepti klaunští nejdou! ® ČS. SKAUTI RNDr. Rudolf Plajner, poslední náčelník Československého Junáka, zemřel 23.6.87 v ČSR ve věku 86 let. — Jaroslav Foglar, známý spisovatel románů pro mládež, se nedávno v Praze dožil osmdesátky. Nyní - po přemnohá letech - vyjde v pražském nakladatelství Olympia jeho nejslavnější kniha »Hoši od Bobří řeky«. — Novým evropským náčelníkem našich exilových skatů se stal Jestřáb ze Švýcarska. — Podzimní skautský tábor se ve Švýcarsku koná ve dnech 10. až 18. října 1987. Povedou jej Cookie a Old Kiwi. JIŘÍ ČEJKA MASARYKŮV RODINNÝ ŽIVOT Vydavatel Daniel Strož píše v doslovu ke knize JANA HERBENA: »Z dlouhé řady Herbenových knih (mnohé též o Masarykově životě a díle) je Masarykův rodinný život knihou poslední. Vydal ji na samém sklonku života (1936). TGM, který zemřel o necelý rok později, měl příležitost text knihy přehlédnout a zredigovat. Vybíráme tuto drobnou knížku znovu po létech, abychom pietně připomněli nejen padesáté výročí úmrtí TGM, ale i 130. výročí narození jeho neméně významného druha - českého publicisty Jana Herbe- na.« (Vychází v Obrysu - PdM) xox 2x POEZIE MIMO DOMOV Výbor básní 1940-1986 VRATISLAVA EFFENBERGERA »Lov na černého žraloka« je doplněn zasvěcenou studií Milána Nápravníka. Verše zakázaného básníka PETRA KABE- ŠE z let 1979-1985 vycházejí pod titulem »Černá věž.« xox BIBLE PRO DĚTI Výběr biblických textů s barevnými ilustracemi vydávají pro české děti společně se španělským nakladatelstvím Editorial Verbo Divino londýnské Rozmluvy. Jsou to příběhy Starého Zákona od Stvoření světa, o Kainu a Ábelovi, Potopě, příběh Abrahamův, Mojžíšův, o Davidovi a Šalamounovi až k Očekávání Vykupitele. Z Nového Zákona je to výběr od Ježíšova narození a dětství přes Ježíšův veřejný život, Ježíšovo umučení a smrt až k zmrtvýchvstání. xox ******** w REPORTÉR SLOUŽÍ ČTENÁŘŮM VZÁJEMNÁ UPŘÍMNOST. Čech, 39, bývalý redaktor, žijící delší dobu v Německu, hledá přátelství s krajankou do 45 let, bez závazků. Nabízí upřímnost, něhu a spolehlivost. »Co myslíš, potkáme se?« Nab. pod zn. »R-587-JK« do adm. t.l. HLEDÁM SVÉHO SPOLUŽÁKA Karla Nového »Koťase« z gymplu v Rychnově nad Kněžnou. Prý se usadil v Austrálii. Kdo mi ho pomůže najít? Moje adresa je v administraci Reportéra. REPORTÉR Postfach 1737 8048 ZÜRICH Schweiz - Switzerland LEDEN ÚNOR BREZEN DUBEN KVETEN ČERVEN ČERVENEC SRPEN ZÁŘÍ ŘÍJEN LISTOPAD PROSINEC DVA VZÁJEMNĚ SE DOPLŇUJÍCÍ DVOUMĚSÍČNÍKY Západ P.O.Box 322 WATERLOO, On. Canada N2J 4A4 REPORTÉR 5/87 31 [pageend31]REPORTÉR CH - 8048 ZÜRICH, Postfach 1737 Dvouměsíčník REPORTÉR vychází v měsících leden, březen, květen, červenec, září a listopad. Vydavatel: POLYGON-VERLAG, ZÜRICH, Postfach 1737. Za vydavatele a administraci odpovídá: Ludvík FRIEDE Redakci řídí: Vladimír ŠKUTINA Spolupracovníci redakce: Jan BENEŠ, USA Jindřich BERNARD, Německo Zbyněk ČEŘOVSKÝ, Německo Jan DRÁBEK, Kanada Jaroslav DRÁBEK, USA _ Julius EFFENBERGER, Švýcarsko Karel GELNAR, Švýcarsko Jaroslav GILLAR, Švýcarsko Jiří HOCHMAN, USA Pavel KANTOREK, Kanada Adolf F. J. KARLOVSKŸ, Švýcarsko Přemek KOCIÁN, USA Josef KOLÁČEK, Vatikán Helena KOSKOVÁ, Švédsko Jan KRISTOFORI, Norsko Tomáš KRYSTLÍK, Německo Blanka KUBEŠOVÁ, Švýcarsko Robert F. LAMBERG, Dánsko Jindřich LION, Rakousko Frank MARLOW, USA Antonín MĚŠŤAN, Německo Ján MLYNÁŘÍK, Německo Jiří MORAVA, Rakousko Karel NEŠVERA, Německo Stanislav NOVÁK, Švýcarsko Tomáš NOVOTNÝ, Austrálie Miriam PALETOVÁ, Jižní Afrika Václav PANOCHA, USA Ján PROCHÁZKA, Německo Ota RAMBOUSEK, USA Milan RODEN, Austrálie Josef J. STANEK, Holandsko Ivan STEIGER, Německo Jindřich STIKAROVSKÝ, Jižní Afrika Pavel STILLER, Německo Rudolf STROEBINGER, Německo Ivan SVITÁK, USA Karel TRINKEWITZ, Německo Ota ULČ, USA Vladimír VALENTA, Kanada Dagmar VANĚČKOVÁ, Rakousko Vladimír VEIT, Rakousko Jaroslav VEJVODA, Švýcarsko Václav VÝTVAR, Německo Arnošt WAGNER, Kanada ROČNÍ PŘEDPLATNÉ: pozemní a lodní poštou...............sfr. 33.— letecky...................................................sfr. 39.- nebo ekvivalent v jiné měně. Tisk: Milan CIMBUREK, Badenerstrasse 698, 8048 ZÜRICH. Telefon: 01 - 62 68 78 Printed in Switzerland. DAS SPITZENBIER VON WELTRUF Navštivte nás na ZÜSPA 24.9.-4.10. 87 hala č. 3 Stánek č. 309 Becherovka Budvar Vepřová Guláš Muzika Oscar Kübli AG Forchstrasse 67 8032 Zürich Telefon: 01 55 5912 fructus TRÄDGÁFDSGATAN 2 GBG -1I3ÍI-130129 FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGARDSGATAN 2 411 08 GOTEBORG Telefon 031 / 130129 VERBIER K pronajmutí chata, 58 míst, jídelna s krbem, sauna, krásný výhled na Alpy. Marcela Jílková 1260 NYON, 36 rue de la Gare í? 022 I 61 90 48 PŘI NÁVŠTĚVĚ USA NAVŠTIVTE ČESKOU HOSPODU LITTLE PRAGUE RESTAURANT SMALL PLACE WITH GREAT FOOD 5626 HOLLYWOOD BLVD. LOS ANGELES, CA 90028 TELEFON 213-462-4466 NA VAŠI NÁVŠTĚVU SE TĚŠÍ MAJKA A HONZA DRVOTOVI HOTEL-PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20 osob pro soukromá setkání. — Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/44 84 48 (přímo proti jižnímu východu hlavního nádraží) PŮJČKY NA NEMOVITOSTI Nákup a refinance. Proti své nemovitosti můžete obdržet hotovost k libovolnému použití. Bezkonkurenční úrokové sazby. Možnost půjčky bez ověřování příjmu. Konzultace a kvalifikační analýza zdarma! BOŘEK VOLAŘÍK, LOS ANGELES 24-hod.-telefon: 818 - 377-5876 Zájemcům mimo jižní Kalifornii doporučím pobočky po celých USA. ÚŘEDNÍ PŘEKLADY Vašich dokladů pro veškeré oficielní účely provádí do tří dnů za poloviční ceny než velké překladatelské kanceláře ING. JIŘÍ KOMÁREK dipl. překladatel Greifenseestrasse 19 8050 ZÜRICH Telefon 01 / 312 00 24 KRAJANSKÉ STŘEDISKO DENIA - ŠPANĚLSKO Na výběr jsou: garzonky, byty, řadové'' domky, vilky a pozemky ve všech cenových kategoriích. V Děni i najdete: roz- manitý kraj, příjemné podnebí a nové přátele z různých koutů světa. Bližší informace, videofilm »DENIA 86« a adresy našich spolupracovníků v ostatních zemích Vám na přání pošlou: KAREL & VĚRA DIVOKÝ (DIVA IMMOBILIEN) Segantinistr. 9, CH-8049 Zürich Telefon 01/56 21 56 [pageend32]