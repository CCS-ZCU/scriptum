[pageend1]ČÍSLO 1 1988 SOCIOLOGICKÝ OBZOR [pageend2]Obsah Do druhého ročníku 1 Stati Stalinismus^jako historický fakt a sociálni fenomén /Jan Polehňa/ 4 Stalinismus ve vědě /Petr Grna/ 38 literatura a společnost Děti doby Stalinovy /Jan Benedikt/ 54 Zlo s opačným znaménkem /Satis/ 82 K sociologii mnění “Nutno si troufat, soudruzi!" /Rozhovor K. Králíka s Janem Benediktem/ 90 Kniha z antikvariátu G. Robakidze: Vražděná duše /Martin Piluša/ 97 Časopisy Tlusté žurnály /-aa-/ 107 Tu knihu bych chtěl číst K. N. Cameron: Stalin. A Man of Contradiction /-ja K.-G. Riegel: Konfesionsrituale im Marxismus- pol/ Leninismus /-luč-/ L. Trocki: Correspondance I, II /-luč-/ 114 Glosy Naučit člověka samostatně myslet /-z-/ 116 Jak náš čacký literární kritik Bucharina objevil /-dur-/ 119 O AIDS trochu jinak /-luč-/ 122 Medailon Osud revolucionáře /Lubor Čep/ 124 Náš dokument Večerní přelíčení 12. března 1938 135 Na str. 37, 53, 106, 113, 118, 121, 123, 134 a 137 citáty z děl J. V. Stalina [pageend3]Do druhého ročníku Vstupujeme sice do druhého ročníku s určitým zpožděním, snažíme se je však laskavému čtenáři vynahradit rozsahem poněkud větším ně obvyklým. Předkládáme poprvé pokus o monotematické číslo, jež jsme věnovali sociálnímu a historickému jevu pro naše společnosti mimořádně významnému - stalinismu a neostalinismu v jeho projevech politických, kulturních a ideologických a v jeho reflexi sociologické, politologické a v neposlední řadě literární a umělecké. Stalinismus je totiž fenoménem, o němž se v našich kul- tumě-teritoriálních podmínkách pravděpodobně ještě dosti dlouho mluvit nebude, ačkoliv jeho reálné projevy /v neosta- linské modifikaci/ budou bohužel nadále ovlivňovat naše životy. Monotematické uvažování o stalinismu je současně naším příspěvkem do diskusí o některých opomíjených aspektech tzv. přestavby, totiž o jejích aspektech mocensko-politických. V době, kdy jsme již celé číslo měli téměř definitivně pohromadě, dostal se nám do rukou časopis Věk XX i mir, v němž je uveřejněna diskuse pod příznačným názvem - Barikády přestavby. Celá diskuse naprosto potvrzuje základní orientaci našeho uvažování, totiž dvojjedinost problému dominace státně stranické byrokracie - na jedné straně jde o základní překážku na cestě k jakékoliv významnější sociálně politické změně, na druhé straně pak o permanentní ohrožení celé společnosti nebezpečím návratu ke stalinismu, ať už v jakékoliv z jeho minulých podob. Dovolíme si několik citátů z uvedené diskuse: A. Arseňjev, filozof: Byrokracie díky státním prostředkům disponuje celým systémem kastovních privilegií, nejen materiálních /byty, automobily, speciální obchody a služby/, ale také právní beztrestností. Je přitom charakteristické, že byrokracie využívala svých privilegií tajně a jakákoliv veřejná zmínka o nich byla prohlašována za očerňování socialismu. J. Afanasjev, historik: Je třeba provést analýzu stavu marxismu. Jedno je jisté - na konci 20. století marxismus nemůže existovat v takové podobě, jako kdysi a dnes. Je nutné konkrétně ukázat, které principy klasického marxismu jsou dnes zastaralé... Dějiny se totiž pohybovaly zcela jinak a to, co pozorovali Marx, Engels a Lenin, nebyl konec, ale jedna z počátečních etap vývoje kapitalismu ... Z toho ale plyne, že socialismus není něco, co se buduje na rozvalinách kapitalismu. Socialismus proto musí využít nejen dědictví kapitalismu, ale řady soudobých kategorií a řešení, jež kapitalistická společnost nabídla ... [pageend4]L, Saraskina, filoložka: V jakém smyslu může být společnost a systém, v němž .dnes žijeme, označován vůbec za socialismus v leninském smyslu? 15 let jsem se snažila aspoň vnitřně se vzepřít lepkavé špíně, složené z demagogie a lži. L. Karpiňskij, sociolog: Jejich neostalinistický model je prostý. Na jedné straně byla korupce, mravní degenerace, potlačování iniciativy a stagnace, ale na druhé straně byla radost, nadšení a veliké výsledky. Dobrá. Jak ale v tomto případě rozumět celku? Jakou to má systémovou logiku? V tomto pojetí je eklekticismus pouze zbabělou formou dogmatismu. L. Batkin; sociolog: Úřadové zase vytahují strašáka pluralismu. Ale všichni přece dobře víme, že bez faktického pluralismu žádná moderní společnost nemůže existovat, stejně jako nemůže existovat bez skutečného trhu. Zakázaný trh se mění v černý trh a na tomtéž principu se může zrodit i černý pluralismus. Obrátili jsme vzhůru nohama klasické, marxistické vztahy mezi ekonomikou a politikou. Tím, že jsme vydali výrobní prostředky do rukou státu - nikoliv společnosti - a tím, že jsme vytvořili aparát, který tímto státem vládne, učinili jsme z něho vládce nad svými vlastními osudy, čehož plody sbíráme podnes. Právě proto je nutné důsládněji a radikálněji přemýšlet o reformě, o návratu moci z rukou aparátu do rukou společnosti. Je však věcí neobyčejně nebezpečnou, že dosud nebyly vypracovány žádné právní formy a demokratické procedury, takže se ocitáme před kvadraturou kruhu: jak naučit aparát, aby vládl lépe, totiž aby vládl méně? Ale oitud taky plyne strach, že všechno, co dnes děláme, může skončit během třebas jediné noci ... /Věk XX i mir, únor 1988/. V letošním roce uvažujeme ještě o jednom monotematickém čísle, jež chceme věnovat detailní, dokumentované a argumentované analýze stavu československé sociologické v posledních dvou desetiletích. V zimě se totiž chystá ’’valná hromada” oficiální sociologické společnosti, která se bude pravděpodobně snažit použít zaběhaného a osvědčeného modelu sebechvály a kanonických chvalozpěvů na moudré řízení a vedení naší sociologie a na ty nejlepší podmínky a optimální možnosti rozvoje, jež jsou pro sociologii právě dnes a právě u nás vytvořeny a jež jsou nesrovnatelné s čímkoliv v minulosti a s čímkoliv kdekoliv jinde na světě. Pokusíme se na faktech a na teoreticko metodologických analýzách všech relevantních materiálů posledních let ukázat sine ira et studio, jak se věci ve skutečnosti mají. Ostatní čísla si zachovají již ustálenou strukturu, snad s tím, že v každém čísle se pokusíme o jakousi tematickou dominantu. Uvažujeme a připravujeme podrobnější informace o stavu polské společnosti a sociologie, o vztahu sociologie a ekonomie na úrovni makrostrukturálních teorií i reálného, každodenního života, o sociálních aspektech ekologického problému, především však o otázkách vzájemných vztahů mezi českým a slo- 2. [pageend5]venským národem. Pokládáme právě tento problém za svrchovaně aktuální a v mnoha ohledech za klíčový z hlediska budoucnosti naší státnosti. Monotematické "slovenské” číslo se ovšem pokusíme připravit za spoluúčasti našich slovenských kolegů. Přejeme vám hezké čtení v roce 19&8 a nám samým pak více času a klidu k práci, o níž se domníváme, že by se snad v dohledné době mohla stát veřejnou, protože společensky žádoucí aktivitou. Každá civilizovaná společnost/ totiž snáší jakoukoliv - i velmi nepříjemnou, ba i značně krajní - sociální kritiku, protože ji potřebuje. Je pak neobyčejně řapné, že pro zemi, jejíž demokratické tradice jsou nepochybné, se nakonec stane "autoritou” uvažování, jež se pomalu, ale jistě, byí rozhodně nikoliv nezvratně, šíří u našich východních sousedů. Tož citát na závěr: L. Batkin, sociolog: Je naprosto nutné, aby se dnes tvořily samostatné noviny a časopisy, které by nebyly podřízeny žádným resortním orgánům, ale byly by vydávány skupinami spisovatelů, novinářů a vůbec všech, kdo to chtějí a umějí dělat. Bylo by na tom něco strašného? A zakázat by se to mohlo jedině tehdy, kdyby tam hlásané myšlenky vyzývaly k použití násilí nebo urážely veřejnou mravnost. Tak to bychom tedy podepsali, protože k násilí nevyzýváme a veřejnou mravnost se snažíme respektovat v míře nejvyšší. -red- [pageend6]Jan Polehňa Stalinismus jako historický fakt a sociální fenomén Ale ovšem! Strašidla jsou mrtva, rodí se však nová. J. Seifert, Morový sloup Stalinismus a přestavba Vpravdě nemnoho zaručeně vědeckých předpovědí se jakž takž splnilo a pranic nepomohlo zaříkání se a zaklínání jedině vědeckou metodou a opravdovým poznáním těch nejdůležitějších společenských zákonů. Zcela nepochybně se však plní před- pověS Zbigniewa Brzezinského zformulovaná v roce 1970 takto: "Každá diskuse o reformě se bude v Sovětském svazu nevyhnutelně točit kolem rozchodu se stalinismem ... Základní otázkou dneška je - kdy se Sovětský svaz rozejde se stalinistickou legitimizací? Bez takového rozchodu bude pro sovětské vůdce obtížné diagnostikovat problémy jejich vlastní společnosti přesně a učinit Sovětský svaz opravdu relevantním při řešení intelektuálních a mezinárodních dilemat naší doby" /Brzezinski, 1978, 125 a 154/. Brzezinského normativní prognóza dává tak vlastně odpo- vě3 na oprávněnou a pro mnohé z nás málo pochopitelnou otázku - odkud onen neuvěřitelný zájem o "fenomén Stalina", o problém stalinismu, který dnes zaznamenáváme v sovětské publicistice a beletrii, pohříchu však zatím nikoliv v historické literatuře ve vlastním slova smyslu, ve filozofické reflexi a sociologické analýze. Stalinismus je totiž alespoň v jistém smyslu problém více filozoficko sociologický než historický, protože relevance jeho zkoumání tkví v dnešku a v jeho problémech, nikoliv pouze a výhradně v minulosti. Nejde tedy jen o "zaplnění bílých míst v dějinách", o návrat osobností exkomunikovaných z historie, o objasnění zatím neobjasněného, o připomenutí opomenutého, i když i o to samozřejmě jde. V sovětských podmínkách má toto počínání také výrazný psychologický a pře- devším etický rozměr, který charakterizoval psycholog Leonid Gozman z Moskevské státní univerzity takto: "Především jde o jednoznačné a nezvratitelné zhodnocení Stalinova kultu. Ale jak to udělat, aby takové hodnocení bylo nezvrátitelné? Sada lidí si pamatuje diskuse o Stalinovi z konce padesátých a počátku šedesátých let, ale i to, jak tyto rozhovory postupně umlkaly. A dnes znovu posuzujeme Stalina. Psychologický, slovní odsudek, to je málo. Je nutné dát materiální - ano, materiální, v kameni, v kovu - výraz negativnímu vztahu k represím, ke všem těm projevům kultu osobnosti, despotickému stylu řízení. 4 [pageend7]Právě proto pomník obětí stalinismu není pouze holdem jejich památce. Byl jsem dvakrát ve Vorkutě. Před osmi lety a te3 nedávno. Dříve tam byly podél cesty hřbitovy, mnoho, mnoho hrobů. Samozřejmě, byly to hromadné hroby. Když jsem tam jel dnes, vidím, že hřbitovy zmizely! Ani jeden tam není. Prázdná místa. Ukazuje se, že místní úřady zcela nedávno rozhodly srovnat je se zemí. Dráždily, pobuřovaly: te3 je všecko takové hezoučké a tady takové připomínky. Podle mého soudu pomník je něco více než pouze vítězství nad svatokrádežnou situací - - že totiž miliony našich spoluobčanů spočívají v bezejmenných hrobech. Dává pocit nezvratitelnosti a je psychologickou garancí." /Ogoňok, 19. 3. 1988 Zajisté jde především o nezvratitelnost soudu nad stalinismem - a jakkoliv naivní se může zdát právě myšlenka pomníku, i ona má svůj smysl a cenu, má dokonce svůj historický podtext. XXII. sjezd KSSS konaný v říjnu 1961 totiž přijal dokonce oficiální usnesení o tom, že pomník "obětem kultu osobnosti" má být v Moskvě vybudován. Z usnesení tohoto "historického sjezdu", který ostatně přijal také proslulý Program, v němž bylo slavnostně přislíbeno, že "ještě tato generace bude žít v komunismu", nezůstalo vlastně nic, jenom pár zažloutlých stran papíru. Pomník nikdy vybudován nebyl - a je to, v tom má Gozman pravdu, ač tuto epizodu nepřipomíná /v sovětských poměrech je ale notoricky známá/, příznačně symbolické. Brež- něvova éra byla přece výrazně poznamenána tendencemi rehabilitovat nikoliv Stalinovy oběti, ale spíše Stalina! Bylo by možno shledat pro to řadu dokladů - zejména v krásné literatuře /pars pro toto: i u nás nedávno přeložená Stadnukova trilogie Válka/ a ve filmu, ale o tyto detaily nám dnes nejde. A nejde ani o pomník, jde o jiné dvě věci: o nezvratitelnost soudu nad stalinismem a o souvislost kritiky stalinismu s přestavbou. Nebagatelizujme a nepodceňujme nic z toho, co se dnes v Sovětském svazu děje, protože je to možná jediná šance našich životů, jediná šance na důstojnou perspektivu plnohodnotného, nediskriminovaného lidského života. Terminologie a frazeologie sovětské přestavby nás může neuspokojovat, může v nás dokonce vyvolávat resentimenty typu - kolikrát jsme to všecko již slyšeli! Ale právě, že neslyšeli! Sovětská přestavba v současné její podobě a vývojové fázi - aí už je původně motivována jakkoliv - je skutečně čin v sovětských dějinách zcela bezprecedentní, naprosto výjimečný a vpravdě úctyhodný, protože poprvé pouze nerutušuje, ale jde - tak říkajíc - ke kořenům. Rozhodně k nim jde prozatím aspoň historicky, ale tak každý sociální kriticismus konec konců vždycky začíná. Dnes už na- 5 [pageend8]cházíme nikoliv jednotlivé signály, ale dokonce ucelené koncepce /byť zatím v publicistickém náčrtu/, které minulost, současnost a budoucnost propojují v klíčovém tématu - v tématu byrokracie. A uvědomme si, že pojem byrokracie zde již není roním abstraktním zaklínadélkem, jímž se i u nás občas sebekriticky hauzíruje, neznamená nevrlou paní na KNV, ale je sociologicky precizním pojmem s tradicí nejen marxovskou a weberovskou, ale v daném případě dokonce i djilasovskou. Tak Igor Kon, u nás známý filozof a sociolog, který mi býval vždycky podezřelý pronikavostí a bystrostí svých soudů, v rozhovoru pro Moskevské novosti na téma Portrét protivníka přestavby píše: "Myslím, že skiadba protivníků je nestejnorodá. Nejvyšší pozornosti mezi nimi však zasluhují reprezentanti nejkonzervativnější části aparátu, a to nejen administrativního, ale především politického, kteří jsou nejméně ze všech podrobováni kritice a kteří jsou nejméně způsobilí k přestavbě. K této skupině patří i jistá část poměrně mladých lidí, kteří byli vychování v období stagnace, začali svou kariéru obvykle v aparátu Komsomolu: to, co se dnes v zemi děje, vyvolává u nich rozčarování, protože to narušuje jejich navyklý životní styl" /Moskovskíje novosti, 10. 4. 1988/. Profesor Moskevské univerzity, filozof Anatolij Butěnko /obávám se nicméně, že jde o autora jinak pramálo inspirujících knih jako Rozvinutý socialismus a Socialistický životní způsob/ mluví o "vítězství stalinské stranicko-státní byrokracie" po XVII. sjezdu strany, která "po desetiletí zajišťovala kontinuitu svých vlastních struktur nezávisle na změně vůdců", a připouští, že i v Sovětském svazu existuje politické vůdcovství a "boj o moc". Povolme si citaci, aby bylo jasné, že jde o myšlenky, jež samy o sobě nejsou nikterak nové, ale tím, že jsou explicite vysloveny a zveřejněny právě v sovětském tisku, dávají novou tvářnost společenskému pohybu, jehož jsme dnes svědky: "Čím dále se stává jasnějším, že problém kontinuity moci, který je spojen se změnou vůdců a tedy i s bojem o vedení, existuje také v postkapitalistické /!/ společnosti. Cožpak stvrzení stalinského režimu /!/ znamenalo prostou změnu jednoho vůdce - Lenina - a druhého vůdce - Stalina, a nikoliv podstatnou změnu v rozložení sociálně třídních sil, jež byly u moci? Cožpak Chruščovův příchod k moci ... byl obvyklou směnou zemřelého vůdce živým, a nikoliv podstatným přesunem ve výkonu moci od jedněch sociálně politických sil k jiným? Cožpak odstranění Chruščova z pozice politického vůdce bylo uskutečněno opravdu ze "zdravotních důvodů" a nebylo snad odvozeno ze srážky různých představ o budoucím vývoji, rezultátem činnosti určitých politických sil, jež byly nespokojeny s jeho vedením a s jeho politikou? Nepochybně i poslední změna politického vedení [pageend9]v Sovětském svazu znamená politický převrat, který je podmíněn nejen osobními vlastnostmi nového vůdce ...” /Moskovskije novosti, 28. 2. 1988/. A do třetice, leningradský sociolog Zdravomyslov dokonce konstatuje: "Specifickým rysem sovětské byrokracie, kterýžto jev nelze zaměňovat ani s carským úřednictvem, ani s racionálními mechanismy řízení západního typu, je její úplná Jíideologizace - v nejhorším smyslu toho slova, ideologizace veškeré její činnosti, úplné odtržení jejího způsobu myšlení od skutečnosti" /Moskovskíje novosti, 13. 3. 1988/. Ani nejfundovanější a nejskeptičtější kritik sovětské "perestrojky" nemůže přece tvrdit, že to všecko "už aspoň jednou slyšel", že tedy opět nil novum sub sole. Vlastně ano, slyšel či četl, ale u Deutschera, Brzeziňského, Arendtové, Fischera, nikdy však, nikdy v žádné sovětské publikaci: téma aparátu a byrokracie ve smyslu sociologickém bylo totálně ta- buizováno. DetabAizace témat je jedním z pozitivních příznaků přestavby. Stalin v roce 1927 napsal článek Mezinárodní ráz Říjnové revoluce, jehož základní teze se ostatně dodnes doslova opisují v učebnicích tzv. vědeckého komunismu a studenti je trapně memorují. Formuluje tam tezi no zásadním rozporu mezi "marxismem a sociáldemokratismem" jípozději bude mluvit o sociál- fašismu/ a konstatuje, že "nyní, po vítězství diktatury proletariátu, kdy všichni na vlastní oči shlédli, k čemu vede marxismus a co může znamenat jeho vítězství, se již sociální demokracie nemůže ohánět praporem marxismu, nemůže koketovat s ideou diktatury proletariátu" /Stalin, 1950, 184/. Tuto tezi se člověku chce maně parafrázovat: dnes, kdy všichni na vlastní oči shlédli, k čemu vede stalinismus a co může znamenat jeho vítězství, nemělo by se koketovat ani s ideou jakékoliv diktatury. A přece se koketuje. Ba více, existují "fundované" pokusy stalinismus rehabilitovat, reanimovat stalinismus bez Stalina. Stalinismus totiž není - jak řečeno - ani tak historický, jako sociální - a v tomto smyslu svrchovaně aktuální - fenomén, nadto fenomén vpravdě internacionální. Je sociálním fenoménem ve smyslu historicky určité, ale velice univerzali- zované formy politického panství, jež je legitimizováno mar- xismem-leninismem jako vládnoucí ideologií. A je internacionálním fenoménem v dvojím smyslu: za prvé - stalinismus od počátku zasáhl celé komunistické hnutí a způsobil jeho vnitřní [pageend10]rozkol, a za druhé - stalinismus jako forma politického panství byl realizován ve všech zemích "reálného socialismu” naprosto bez výjimky, bez ohledu na jakékoliv "národní” či "historické" podmínky či specifika, Československem počínaje a Sart- rem kdysi tak nadšeně přijatou Kubou konče. A tento druhý aspekt stalinismu, totiž jeho "empirická"ypřítomnost ve všech zemích reálného socialismu, klade první, teoreticky i prakticko politicky svrchovaně závažnou otázku: jestliže se stalinismus realizoval ve všech zemích reálného socialismu, není tedy zákonitým, nevyhnutelným historickým stadiem, jímž se "musí" projít, děj se co děj, jestliže se zvolí cesta "marxistického", nikoliv "sociáldemokratického" socialismu, socialismu, který si s ideou diktatury proletariátu nejen "pohrává", ale který ji smrtelně vážně a urputně uvádí v život? Nevyhnutelnost stalinismu a alternativy ke Stalinovi Avšak odhodit život jen tak, pro nic za nic, to nechci J. Seifert, Morový sloup Vydávat stalinismus za "ruskou deviaci", který nemůže ohrozit žádnou civilizovanou zemi křesťanského Západu, je dnes samozřejmě naivní. Stalinismus je totiž více než pouhou "absorbcí tradic carismu a řecké ortodoxie ve východním marxismu" /Deutscher, 1969, 35/; je typem politické moci, který se univerzalizoval a který se - nazíráno určitou optikou - jeví jako "historicky nevyhnutelný". Téma "nevyhnutelnosti" stalinismu je vlastně prubířským kamenem současných sovětských diskusí o stalinismu, protože všichni latentní a skrytí stalinisté argumentují vždycky a bezvýhradně tím, že stalinismus sice - řečeno naší terminologií - epifenomenálně s sebou nesl teror, násilí, "přehmaty", "deformace", jichž je nutné sice litovat, ale jaksi "jako celek" byl prostě zákonitý, nevyhnutelný, nutný. Uvědomuje si to samozřejmě i konceptor a vůdčí duch přestavby Michail Gorbačov, když mluví o odpovědnosti za "despotismus a bezpráví", která^"padá na tehdejší vedení země, na Stalina a na jeho nej- bližší okolí": "Pokusy zastírat toto bezpráví jakousi politickou nezbytností, zostřením mezinárodní situace nebo údajným zesílením třídního boje v zemi jsou neopodstatněné" /Gorbačov, 1987, 92/. Toto konstatování je sice autorativní a po- & [pageend11]liticky mimořádně významné, není ovšem ani sociologickou, ani politologickou analýzou. Připomeňme nejprve, dříve než uvedeme příklady, že i klasický marxismus dělá s konceptem "zákonitosti" opravdová kouzla. Opakovat tato poučení po brilantních analýzách Popperových, který nikoliv náhodou dedikoval svou Bídu historicismu "památce mnoha mužů a žen všech vyznání, národů a ras, kteří padli za oběi fašistické a komunistické víry v nevyhnutelné zákony dějinné předurčenosti", je jistě nadbytečné. Zopakujme pouze, že ve "standardním provedení" je marxisticky traktovaná dějinná zákonitost "objektivní", tj. nezávislá na "vůli a vědomí lidí" a v nejlepším případě je poznatelná. I když celá standardní marxistická koncepce zákonitosti má svůj prapůvodvv Hege- lovi a v Engelsovi, zejména v jeho dialektické hříčce se svobodou jako "poznanou nutností", její stalinské stigma je dodnes rozpoznatelné. Ve spisku, z něhož se "učily marxismu celénge- nerace" /L. Štoll/, 0 dialektickém a historickém materialismu z roku 1957, který je součástí Dějin VKS/b/, Stalin píše: "Společenský život, dějiny společnosti, přestávají být shlukem nahodilostí, neboí dějiny společnosti se stávají zákonitým vývojem společnosti a zkoumání dějin společnosti vědou. Praktická činnost strany proletariátu se tedy nesmí opírat o zbožná přání "vynikajících osobností", o požadavky "rozumu", "všeobecné morálky" apod., ale o zákonitosti vývoje společnosti, o zkoumání těchto zákonitostí" /Dějiny, 1954, 115/. Ale právě v této ideji, kterou dodnes - a to je podstatné - do úmoru opakují na všech těch večerních univerzitách, je přece jasně obsaženo rozhřešení, exkulpace za cokoliv, colse stane "ve jménu historické zákonitosti", která se přece neopírá, protože ani nemůže, ani o "požadavky rozumu", tím méně o "všeobecnou morálku". Je to mravní vyvázání člověka z odpovědnosti za činy, jichž se v životě může dopustiti a jež jsou při tom společensky vůbec nejzávažnější: ve jménu dějinné zákonitosti totiž ani nevaříme oběd, ani nenakupujeme, ani neflámujeme, ale ani se nemilujeme, ani nepomáháme starším, ani se neučíme, ani nemalujeme, ani nepíšeme knihy, ale zavíráme, vylučujeme, vyhazujeme, likvidujeme, rozkulačujeme, vyháníme, vyškrtáváme, zakazujeme, vymazáváme, odsuzujeme. Povšimněme si dobře, že ve jménu dějinné zákonitosti nikdy nikdo nebyl ani vyznamenán, ani povýšen, ani obdarován, ani potěšen, ani navštíven, ani polaskán, vždycky jen a jen zavřen, vyloučen ... viz výše. To přece opravdu není náhoda, to není chyba v logice, to je [pageend12]vnitřní řád velice zrůdné ideologické justifikace nemravnosti, ba zločinu. Snad právě proto v polemice s jednou z ochránkyň Stalinova dědictví Ninou Andréjevovou píše Ljudmila Saraskina, že "o Stalina je ochotna se hádat pouze z hlediska tří témat - svědomí, pravdy a hodnoty", nikoliv z hlediska "mimoravního vztahu k dějinám, z hlediska nějaké domnělé historické nevyhnutelnosti "/Moskovskí je novosti, 10, 4· 1988/. Jak však taková argumentace historickou nevyhnutelností stalinismu funguje dnes, kdy je stalinismus historickými fakty tak zdiskreditován, že se zdá téměř nemožné jej jakkoliv "teoreticky" zdůvodňovat? Jednu variantu nabízí například Boris Kurašvili, doktor právních věd z Ústavu státu a práva SSSR: "Existují dva typy řízení. Řízení mimořádnými metodami, v době, kdy se země ocitá v nějaké kritické situaci, a řízení normální, kdy se realizují podstatné znaky daného společenského řádu. Pokud jde o mimořádné metody řízení, ty jsou ve větší či menší míře shodné v podmínkách kteréhokoliv systému. Vždycky jsou spojeny se zesíleným použitím donucování, s přísnou disciplínou, s více či méně zesíleným kultem nejvyššího vůdce. Jestliže je potřeba řídit mimořádnými metodami, pak nepomůže žádné moralizování. Objektivní nutnost /!!!/ utváří krutý systém. A právě k tomu u- nás došlo. Ať už by Stalin byl či nebyl, jsem přesvědčen, že období řízení mimořádnými metodami bylo nevyhnutelné" /Ogoňok, 19. 5· 1988/. S premisou Kurašviliho, že existují období, kdy se vládne mimořádnými metodami, se polemizovat nedá, protože ta je prostě prokazatelným historickým faktem. Lze však položit tři věcné otázky: 1. kdy, v jakém období a jak dlouho se mimořádných prostředků používá, 2. v jaké míře či zda vůbec je aplikace mimořádných prostředků vládnutí korigována zákonnými normami a právními institucemi a 3· jaký konkrétní tvar tyto mimořádné prostředky vládnutí měly právě v období stalinismu. První otázka se sociologicky jeví jako vztah mezi objektivní nutností /země ve válce, v ohrožení apod./ a ideologickou interpretací situace jako "stavu ohrožení". V případě stalinismu sehrála svou neblahou roli proslulá Stalinova teorie "zostřování třídního boje", která byla formulována již v roce 1929 v polemice s Bucharinem dokonce jako "prostá a očividná pravda" /tohoto argumentu "zdravým rozumem", "životem samým" budou stalinisté používat vždycky/. Její logika stojí na psychologicky elementární premise: "Třídy dožívající svůj věk se stavějí na odpor nikoliv proto, že jsou silnější než my, nýbrž proto, že socialismus roste 10 [pageend13]rychleji než tyto třídy a že se stávají slabšími než my. A právě proto, že stávají slabšími, tuší poslední dny své existence a jsou nuceny se stavět na odpor všemi silami a všemi prostředky” /Stalin, 1950, 235-254/. Lze si snadno představit, kolik lidí podlehlo "kouzlu" této logicko-dialektické šarády, podle níž se třídní boj zostřuje tím více, čím méně je pro to "objektivních důvodů". Druhá otázka je v podstatě věcí historického zkoumání. Bylo by možno na řadě příkladů ukázat, že i mimořádné způsoby vládnutí mohou být, bývají a jsou korigovány, kontrolovány a omezovány právě zákonnými normami. Stalinismus však vyloučil ze hry všech^ny mechanismy demokratické kontroly moci, takže mimořádné způsoby mohly být používány libovolně dlouho a v podstatě v libovolných podobách. Třetí otázka je dnes zodpovídána v řadě materiálů, které uvádějí faktografii o tom, jak se v době stalinismu "mimořádně vládl·". Již citovaný V. Kuricyn například uvádí, že pod vedením N. Krylenka byl na konci 20. let vypracován návrh trestního řádu, který vycházel z "teorie stavu společenského ohrožení ze strany jedince, podle níž základem právní odpovědnosti musí být nikoliv konkrétní trestný čin, ale fakt, že jedinec představuje společenské ohrožení, například z důvodu svého třídního původu* /Kuricyn, 1988/. Po zavraždění Kirova /tedy v rooe 1954!/ bylo přijato usnesení, jímž byla podstatně omezena práva obviněných z protistátních činů: vyšetřování nesmělo trvat déle než 10 dní, trestní řízení probíhalo bez přítomnosti advokáta a prokurátora, odvolání do výroky bylo nepřípustné a trest smrti, pokud byl vynesen, musel být proveden okamžitě. Nemá smysl pokračovat v uvádění těchto a podobných příkladů, které pouze dokládají, jakými mechanismy byla legalizována a realizována "mimořádná forma" užití moci. Její výsledky, jak známo, byly nepředstavitelně obludné, přičemž o této obludnosti snad nejlépe svědčí to, že dodnes neexistuje přesnější představa o počtu osob, které "podlehly represím". Na jejich počet se dnes usuzuje pouze nepřímo z demografických dat! Problém nevyhnutelnosti stalinismu však nebyl poprvé formulován až dnes jako ideologický slogan latentních stalinistů. Jako svým způsobem vědecký, pplitologický problém jej formuloval Brzezinski, který konceptuálne rozlišil nevyhnutelnost /inevitability/ stalinismu a jeho nutnost /necessity/, protože angličtina nemá termín pro jazykový zálud slovanských jazyků, totiž "zákonitost". Podle Brzezinského /c.d., 126 a násl,/ 11 [pageend14]byl stalinismus nevyhnutelný, ’’protože marxistická moc poprvé zakořenila ve specificky ruském prostředí utvářeném autokratickou politickou tradicí, duchovní frustrací a silným sklonem k mesianismu". V této situaci bylo možné marxismus "dewes- ternizovat", zbavit jej jeho humanistických elementů a zejména zformulovat elitistickou teorii strany /Masaryk říká, že Lenin je více ’’podoben Bakuninu než Marxovi”/. Problém "nutnosti” stalinismu je však jiný problém: "týkárse otázky, zda stalinis- tické metody a z nich rezultující stalinistický systém - byly nutné k uskutečnění socialistické revoluce a zejména industrializace". Můžeme jenom s politováním konstatovat, že Brzezinski přesně věděl, o čem mluví: dnešní argument pro "historickou nevyhnutelnost stalinismu" počívá jen a jen v dokazování, že ony skvělé finální výsledky, zejména pak vítězství ve válce, by prý nebyly možné, kdyby Stalin nezvolil /a o tom, že šlo o autoritativní, byí tehdy ještě v polemikách prosazené rozhodnutí, není přece pochyb/ právě onu strategii industrializace a kolektivizace, která oba tyto procesy vlastně definovala jako "stav ohrožení", jako "mimořádnou situaci", nikoliv tedy jako normální fázi evolučního civilizačního pohybu. Ačkoliv problém "historické nutnosti" je složitější, než abychom jej zde mohli vůbec jen načrtnout, je možné provést alespoň toto, podle našeho soudu, přesné rozlišení: 1. nutnost ve smyslu kauzálního determinismu: jestliže existují určité podmínky /příčiny/, pak je pravděpodobné, že vyvolají určitý typ efektů /důsledků/. V případě stalinismu šlo nepochybně o komplex podmínek, které naznačuje Brzezinski a jež se v literatuře k tématu permanentně opakují, dodejme, že od dob Masarykových: bolševismus je rezultátem symbiózy zvulgarizovaného marxismu naroubovaného na ruské poměry a stalinismus kontinuací a brutalizací této symbiózy. Ony objektivní podmínky, jež "nutně" produkují stalinismus, jsou pak dvojí - historicky a teritoriálně specificky ruské /Masaryk: "Dovedli cara odstranit, ale neodstranili carismus. Rusové a bolševici jsou děti svého carismu, ten je staletí vytvářel a vychovával", 1925, 213/ a duchovní, jež vyplývají z akcentace potenciálně totalitních prvků obsažených v klasickém marxismu tak, jak byla provedena zejména v leninském konceptu strany. n [pageend15]2. nutnost ve smyslu teleologickém: jestliže chce nějaký sociální systém dosáhnout určitých předpokládaných cílů /efektů/, "musí" k tomu zvolit určitý souhrn prostředků. Zatímco první výklad je výkladem ex ante, vysvětluje tedy nutnost stalinismu z jeho minulosti, z jeho historických předpokladů, je druhý výklad výkladem jaksi ex decreto, z rozhodnutí o volbě prostředků, nebo ještě lépe, ex voto, ze slibu, že - bude- li použito právě těchto prostředků, bude s maximální efektivitou dosaženo právě těchto cílů, V případě prvního výkladu narážíme na fakt historických alternativ: dějiny se "nedějí” fatálně deterministicky, to dnes připouštějí dokonce i oficiální marxisté, nýbrž jako podmíněná volba mezi alternativami. Právě proto je v této souvislosti svrchovaně aktuální otázka "alternativ ke Stalinovi". Dále - kdybychom stalinismus vysvětlovali jen z vnitřních rus- kých podmínek a pominuli zmíněný element duchovní, stěží bychom vysvětlili jeho "opakovatelnost" v podmínkách historicky a kulturně podstatně odlišných. Aniž můžeme rozvinout myšlenku, která se nám v této souvislosti zdá podstatná, konstatujme, že stalinismus - jako každá forma totalitarismu - má univerzálnější psychologické podloží, je hlouběji zakotvena v lidské osobnosti, než aby mohla být vysvětlena jen "nezralostí ruských pomřfců": stalinismus proto není aktuálním ohrožením proto, že historicky byl, ale proto, že může za zcela odlišných historických podmínek znovu vzniknout. Samozřejmě, že samy "psychologické dispozice" k totalitarismu /průkazně doložené Adornem a Frommem/ nestačí: je nutné jejich "setkání" s určitým typem objektivní situace, která je aktivuje, která je mění z možnosti ve skutečnost. Ale je také nutná absence institucionálního řádu a morálního konsensu, jež by za jiných okolností byly dstatečně silné k tomu, aby onu totalitární komponentu lidské osobnosti "udržely na uzdě". Bez této psychosociální komponenty se ve výkladu stalinismu jako sociálního fenoménu prostě neobejdeme. Druhý výklad je samozřejmě vázán na otázku, co vlastně bylo slíbeno, čeho mělo být dosaženo, protože jen tyto cíle by jaksi "světily prostředky". Pro stalinismus ve všech jeho formách je totiž příznačné nejen to, že používá despotických a nezřídka brutálních prostředků, to je -řekněme - fenomenální stránka věci, ale především to, že použití těchto prostředků zdůvodňuje tím, že prostředky samy prohlašuje za cíle. Jak tomu rozumět? 17> [pageend16]Chápeme-li původní marxistickou ideu jako jednu z variant socialismu a tedy jako organickou součást západoevropského myšlení, jež je zakotveno v jeho humanistické tradici, pak smyslem a cílem realizace této ideje nemělo být nic více a nic méně než vytvoření svobodné společnosti "svobodných a sjednocených výrobců", společnosti, v níž "podmínkou svobody všech je svobodný rozvoj každého individua" /formulace z Německé ideologie/. Všechno ostatní, počínaje vyvlastněním a "rozmno- žením masy výrobních sil" a konče odumíráním státu, byly v původní intenci jen a jen prostředky k dosažení tohoto finálního cíle, o diktatuře proletariátu arciť vůbec nemluvě. Spor o to, zda tento cíl je či není adekvátně stanoven a zda prostředky k jeho dosažení jsou či nejsou efektivní, je momentálně mimo téma. Podstatné je to, že stalinismus výchozí klasickou marxistickou tezi obrací - svoboda individua je principiálně a zásadně podřízena "potřebám společnosti", "celospolečenský zájem" je nadřazen jakémukoliv zájmu individuálnímu či skupinovému, jejichž prostá artikulace, natož pak pokus o realizaci, je pochopena jako akt "protispolečenský". Abychom byli zcela korektní - Stalin pouze jednou opakoval "všeobecnou charakteristiku komunistické společnosti, jak je podána v dílech Marxových, Engelsových a Leninových", a to v rozhovoru s první americkou dělnickou delegací v roce 1927. Pod písmenem /g/ tedy konečně konstatuje, že v komunismu se "osobnost zbavená starostí o kousek chleba a nutnosti sklánět se před mocnými tohoto světa stane opravdu svobodnou" /Stalin, 1952, sv. 10, 152/. V roce 1955 však jasně formuloval svůj vztah ke svobodě jako hodnotě, vztah, který je notoricky zakořeněn v myšlenkových návycích stalinistů a který je - bohužel - v souladu se "zdravým rozumem", v čemž ostatně také spočívá jeho psychologická přitažlivost a přesvědčivost. Stalin v projevu ke stachanovcům /1/ sděluje: "Přirozeně, že je správné vyhnat kapitalisty, vyhnat statkáře, vyhnat carské pochopy, uchopit moc a získat s vobodu. To je velmi správné. Žel, sama svoboda však ještě naprosto nepostačuje. Je-li málo chleba, másla a tuků, málo textilií, jsou-li špatné byty, daleko se s pouhou svobodou nedojde. Je velmi těžké, soudruzi, žít jen ze svobody" /Stalin, 1950, 498/. Pomiňme ovšem cynismus - jak jinak to nazvat - následující Stalinovy úvahy o tom, že revoluce "doplnila blaho politické svobody blahem hmotným, dala lidu nejen svobodu, ale i materiální statky, možnost blahobytného a kulturního života" [pageend17]/l.c./. To vše pry v roce 19351 Nebudeme opakovat truismy o etatizaci marxismu atd. Stalinismus pochopil prostředky, jimiž je zestátnění, industrializace, eventuálně kolektivizace zemědělství, zejména však diktatura proletariátu jako cíle, jako konečné cíle, k nimž je občaB přidán ’’blahobyt” a "kulturní rozvoj", později "růst životní úrovně" nebo ve Stalinově formulaci tzv. základního ekonomického zákona socialismu "uspokojování neustále rostoucích materiálních a duchovních potřeb lidu" /tato formulace je ale až z roku 1952/. Dosažení těchté "cílů-prostředků" jerpak podmiňováno aplikací "prostředků druhého řádu", tedy posilováním státní moci, likvidací "kulaků jako třídy", zaváděním "mimosoudních řízení" atd., tedy tím, co fenomenálně stalinismus vymezuje, Podstata věci je ale právě v tomto prapůvodním posunu, který jakoby z celého dědictví klasického marxismu převzal jen jedinou myš- lenku z komunistického manifestu, totiž: "Proletariát/využije svého politického panství k tomu, aby postupně vyrval buržoazii všechen kapitál, soustředil všechny výrobní nástroje v lukou státu, tj. proletariátu zorganizovaného v panující třídu, a co nejrychleji rozmnožil masu výrobních sil. To se může stát nejprve jen despotickými zásahy /!/ do vlastnického práva a do buržoazních výrobních vztahů, tedy opatřeními, jež se zdají ekonomicky nedostatečná a neudržitelná, která však v průběhu hnutí přerůstají sama sebe a jsou nevyhnutelná jako prostředek /!/ k převratu v celém způsobu výroby" /Marx, Engels, 1976, sv. 1, 390/. Ostatně - pro Stalina je přímo typické, že ve svých vystoupeních Marxe téměř nikdy necituje, jedinou autoritou je mu Lenin. To může - akademicky vzato - svědčit o nevzdělanosti či neznalosti, reálně to však prokazuje vědomý či podvědomý odklon od původní intence, která je zapomenuta, nepovšimnuta, potlačena. Pro Stalina je ostatně příznačné, jak si osvojil osobitý typ dialektiky, který mu umožňuje dokazovat téměř nedokazatelné, čehož "brilantní" ukázkou jsou například projev k návrhu nové ústavy /1936/ nebo závěrečný pasus Zprávy o činnosti na XVIII. sjezdu VKS/b/. Je zajisté věcí historiků, aby podrobněji prozkoumali, jaké reálné alternativy pro Rusko existovaly před Stalinem. Uvedeme alespoň tři. Nejméně známa je -varianta, která není alternativou ke Stalinovi, ale alternativou obecnější, předpokládající, že by se Rusko bylo vyvíjelo nejprve jako konstituční monarchie a později snad jako buržoázni demokracie. Uvádíme ji spíše jako historickou kuriozitu, na kterou upozornil Solženicyn /bibliografický údaj autor nemá k dispozici/. V roce 15 [pageend18]1911 předložil ze Stalinových Dějin VKS/b/ dobře známý Pjotr A. Stolypin státní program reformy Ruska, jehož časový horizont byl vymezen léty 1927-1932,tedy - historicky paradoxně - horizontem první stalinské pětiletky. Program zahrnoval řadu. úprav administrativních, ale také podstatné zásahy do národnostní politiky, zákonodárství, zejména pracovně právního, zavedení progresivní daně z majetku, zřízení akademie pro přípravu výkonu vysokých státních funkcí, minimalizaci poplatků za střední a vysokoškolské vzdělání, oddělení záležitostí místní samosprávy od ministerstva vnitra, zrovnoprávnění všech náboženských vyznání atd. Ekonomické reformy koncipovaly budoucí Rusko jako průmyslově agrární zemi s rozvinutým/ zastupitelským systémem. Stolypinův projekt nikdy nebyl reálně politicky zvažován, protože nebyl ani zveřejněn a projednán, zůstává tedy skutečně jen poněkud bizarním příkladem dějin "als ob". Daleko reálnějším příkladem je projekt rektora Moskevského technologického institutu V. Griněvického, který sice - samozřejmě - koncipoval také elektrifikaci, posun ekonomiky na východ, výstavbu hydrocentrál atd., ale navíc zdůrazňoval nezastupitelný význam čistě ekonomických mechanismů, "cenových signálů", kriterií zisku atd. Konečně třetím příkladem, politicky daleko nejreálnějším a teoreticky nejpropracovanějším, je koncepce N. Bucharina, která byla rozhodně nikoliv náhodou právě Stalinem charakterizována jako "pravá opozice". Čtenář, který nemá přístup k pramenům, může dnes rekonstruovat podstatu /?/ Bucharinovy alternativy právě jen ze Stalina, zejména z jeho projevu z dubna 1929 /srv. Stalin, 1953, sv. 12/. Jádro sporu, jak je dnes osti zřejmé, bylo nejen v "tempech industi rializace", ale zejména v metodách realizace industrializační a kolektivizačni politiky, v míře "demokratismu", v proporcích mezi investicemi do industrializačních procesů a růstem životní úrovně atd. Sovětský analytik tohoto problému, sociolog Leonid Gordon konstatuje, že již na XV. sjezdu strany byla uvažována alternativa rovnoměrného, proporcionálního a nepříliš rychlého rozvoje, v němž by industrializace, kolektivizace a růst materiální a kulturní úrovně byly pojaty jako "cíle stejně důležité". Ve vypracování tohoto programu se angažovali významní ekonomové, kteří byli později ze sovětské vědy exkomuniko- váni, jako např. Čajanov, Kondratjev aj. Šlo mj. o takové cíle jako je růst společenského blahobytu, který má vytvářet trh pro průmysl, a o volbu takových mechanismů jako je rozvoj lehkého průmyslu, který má trhu zajišťovat dostatek dobrého zboží, 1C [pageend19]které budou rolníci ochotně kupovat a proto dobrovolně, z vlastní vůle i prodávat obilí. Idea ekonomických mechanismů byla však nahrazena realitou do života uvedené donucovací doktríny. Alternativy ke Stalinovi tedy byly. Jako mnoho jiných dějinných šancí sice zůstaly nevyužity, jsou však poučením alespoň v tom smyslu, že při volbě mezi několika prakticko politickými alternativami je třeba vždycky a bez váhání volit tu, která je méně násilná či nenásilná vůbec, která nepřipouští totální koncentraci moci a její nekontrolované zneužití. Žádný momentální zřetel ani užitek nikdy nevyváží škody, které vyplynou z alternativy násilné a nehumánni, jedním slovem - nekulturni. O úloze osobnosti v dějinách Nemilují a nejsou milováni. My aspoň milujeme. J. Seifert, Morový sloup Stalinův případ je vlastně svým způsobem vyvrácením nebo alespoň zpochybněním tradiční marxistické doktríny o úloze osobnosti v dějinách. Marxistická tradice zde vychází trošku z Marxova 18. brumairu, hlavně však z malé, rozhodně brilantně napsané, ale neobyčejně problematické studie Plechanovovy /srv. Plechanov, 1960, II. sv./. Základní Ple- chanovova teze zní - "vlivné osobnosti mohou díky svým duchovním a povahovým zvláštnostem změnit individuální tvářnost událostí i některé jejich dílčí následky, nemohou však změnit všeobecný směr, který určují jiné síly" /c.d., 503/. Historická osobnost je produktem své doby, je vyjádřením "společenských potřeb své doby". Velký člověk je "iniciátorem, protože vidí dále než druzí, a chce silněji než druzí. Řeší vědecké úkoly, které předchozí duchovní vývoj staví na pořad dne, ukazuje nové společenské potřeby ... Je hrdina. Nikoliv hrdina v tom smyslu, že by snad mohl zastavit nebo změnit běh událostí, ale v tom, že tento nutný a neuvědomělý běh událostí svou činností uvědoměle a svobodně vyjadřuje. V tom je jeho význam a v tom je jeho síla. A je v tom obrovský význam a strašlivá síla" /c.d., 310/. . Méně kultivovaně a ovšem bez odkazu na Carlyla, který u Plechanova čteme, tvrdí v zásadě totéž oficiální doktrína: dějiny jsou produktem a/ objektivních ekonomických a sociálních procesů a b/ činnosti lidových mas, což ovšem - "nevylučuje úlohu velkých osobností, naopak, právě při prosazování společenských potřeb jim připadá velký význam. Jejich zásluha a význam spočívá v tom, že dříve a hlouběji než ostatní poznávají, v čem tyto potřeby spočívají a co je nutno uči[pageend20]nit, aby k nim bylo přihlédnuto." /Filozofický slovník, 1985, 2, 32/. V roce 1932 si na téma úlohy osobnosti v dějinách zateoreti- zoval Stalin sám. Protože pravděpodobně důvodně předpokládáme, že čtenář nemá po ruce zrovna 13. svazek jeho Spisů, dovolíme si obšírnější citát, jehož smysl záhy vysvětlíme. /2/ Tedy: "Ludwig. Marxismus popírá vynikající úlohu osobnosti v dějinách. Nevidíte rozpor mezi materialistickým pojetím dějin a tím, že přece jen uznáváte vynikající úlohu historických osobností? Stalin. Ne, není zde rozpor. Marxismus vůbec nepopírá úlohu vynikajících osobností nebo to, že dějiny tvoří lidé. U Marxe, v jeho ‚Bídě filosofie‘ a v jiných spisech, můžete nalézt slova o tom, že právě lidé tvoří dějiny. Lidé ovšem netvoří dějiny tak, jak jim napovídá nějaká fantasie, netvoří je tak, jak je napadne. Každé nové pokolení se setkává s určitými podmínkami, které tu už byly hotové v okamžiku, kdy se toto pokolení narodilo. A velicí lidé mají nějakou váhu jen potud, pokud dovedou správně pochopit tyto podmínky, pokud dovedou pochopit, jak je změnit. Jestliže tyto podmínky nechápou a chtějí tyto podmínky změnit tak, jak jim napovídá jejich fantasie, pak se nutně dostávají do situace Dona Quijota. Tedy právě podle Marxe naprosto nelze stavět proti sobě lidi a podmínky. Právě lidé, ale jen pokud správně chápou podmínky, které nalezli hotové, a jen pokud chápou, jak tyto podmínky změnit, tvoří dějiny. Tak alespoň chápeme Marxe my, ruští bolševici. A studovali jsme Marxe nejednu desítku let. Ludwig. Asi před třiceti lety, kftyž jsem studoval na universitě, mnozí němečtí profesoři, kteří se považovali za stoupence materialistického pojetí dějin, nám vštěpovali, že marxismus popírá úlohu hrdinů, úlohu hrdinských osobností v dějinách. Stalin. To byli vulgarisátoři marxismu. Marxismus nikdy nepopíral úlohu hrdinů. Naopak, tuto úlohu považuje za významnou, ovšem s těmi výhradami, o nichž jsem právě mluvil." /Stalin, 1953, sv. 13, 110-111/. Doktrína, jak patrno, se naprosto nijak nezměnila. Od kultivovaného Plechanova přes Stalina k Filozofickému slovníku made in DDR - žádný náznak vědomí, že prokazatelně existují "velké osobnosti", které dějinný pohyb přece retardují, které se zapisují do dějin jako symboly zla, jako ztělesnění sestupu humanity, jako vědomé zapomenutí či odmítnutí tradice, jako vědomé pošlapání všeho podstatného, oo již lidstvo zvládlo, osvojilo si a vypěstovalo. Podle doktríny bu3 Stalin nebyl velkou historickou osobností /pak kde se vzal jeho kult?, proč tolik diskusí kolem něho a o něm?/ nebo doktrína v dané variantě prostě neplatí. Stalinsky uvažující "teoretikové" ovšem přesně chápou, že držet doktrínu a vysvětlit Stalina je možné jediným myslitelným způsobem: prohlásit Stalina za osobnost dialekticky rozpornou /kolik služeb ta dialektika již prokázala!/, jejíž jedna, "andělská" část vyjadřovala zá- [pageend21]kladní směr doby, vyjadřovala společenské potřeby /industrializace, velké úspěchy výstavby atd./, a druhá, "ďábelská" šla proti "samotné podstatě socialismu", kterou deformovala, komolila atd. Nikdy jsem ale nepochopil, jak je možné, aby člověk, který stojí v čele státu téměř třicet let, nerespektoval jeho podstatu, jak je možné, aby podstata systému byla vlastně "někde jinde". Kde? Ale na této tezi, že totiž oněch třicet let vývoje systému není totožné se stalinismem, stojí - jakkoliv paradoxně to zní - každý neostalinismus. Ten totiž nepřipouští, že oněch "gigantických úspěchů ve výstavbě socialismu" mohlo být dosaženo nejen s menšími obětmi, ale prostě bez obětí, nepřipouští, že heslo, jež s oblibou citují všichni stoupenci totalitních ideologií, o káceném lese a padajících třískách, je hluboce nemravné, protože nejprve by bylo nutné snad zdůvodnit samo ono kácení lesa. Neostalinismus nepřipouští, že všechno, čeho bylo technicky, kulturně a konec konců i ekonomicky reálně dosaženo, bylo dosaženo bu3 "zcela normálně", evolučně, prostými, elementárními a univerzálními civilizačními procesy nebo - a to častěji - navzdory stalinskému systému řízení ekonomiky, vědy a kultury. Zajisté, připustit toto tvrzení znamená ztratit jakoukoliv půdu pro legi- timnost vlastní mocenské role. Ale o tom dále. Podstatu problému pravděpodobně nejlépe vystihla Hannah Arendtová, která v souvislosti s tzv. Leninovou závětí napsala: "Je vskutku ironické - a má-li někdo nějaké sympatie k Leninovi, jako já - i trochu smutné iidět, jak hnutí, které všechno vsadilo na objektivní vývoj, se samo vmanévrovalo tak rychle do postavení, v němž všechno závisí na ‚subjektivním faktoru‘ tj. na budoucím vůdci, pro něhož neexistuje následnícký zákon" /Arendt, 1962, 448/. Otázka, proč se právě Stalin dostal do role následníka, je dnes již v podstatě zodpovězena. Rozhodně je zodpovězena v základních sociologicky relevantních obrysech, byt nikoliv ve všech historických detailech. Na věci je samozřejmě pikantní dnešní snaha zvyšovat Leninovu prestiž akcentem na jeho "mimořádnou předvídavost", kterou osvědčil ve své závěti, zejména v osobních a politických charakteristikách svých potenciálních následníků: kdyby se prý byla respektovala Leninova závět, nebylo by to došlo k takovým koncům ... Zaplatili jsme vlastně za to, že jsme neuposlechli Iljiče ... Pomineme otázku, jaké politické kvality má asi sociální systém, který není třicet let schopen korigovat jednu personální chybu a doplatí [pageend22]na ni miliony lidských životů. Pomineme také otázku, jak je to s rolí osobnosti v dějinách ve světle neznepochybnitelné Leninovy neomylnosti a setrváme u otázky - jak to, že se následníkem stal právě Stalin, ačkoliv měl Lenin tak kategorickou výhradu? Odpověď, která se vnucuje podle pravidel zdravého rozumu, by nabízela výklad charismatickým vůdcovstvím: Stalin měl nějaké mimořádné vlastnosti, které ho nejen k vůdcovské roli předurčovaly, ale které ho také disponovaly k tomu, aby zvítězil v politickém souboji se svými oponenty a tím se vlastně legitimizoval. V prvním dokumentu o "kultu osobnosti", jehož zažloutlý text mám před sebou, se dokonce - dnes poněkud paradoxně - právě tento moment vyzdvihuje: "Tato vítězství /není zajímavé jaká - pozn.aut./ vybojovala strana v nesmiřitelném boji proti různým politickým směrům nepřátelským leninismu - proti trockistům, zinovjevovcům, pravicovým oportunistům /rozuměj: bucharinovcům - pozn.aut./, buržoazním nacionalistům ... Stalin si tehdy získal oblibu ve straně, sympatie a podporu, získal si u lidí proslulost" /RP, 29. 3. 1955/. Materiály, jež jsou dnes k dispozici, jasně ukazují, že základní chyba, jíž se dopustili Stalinovi oponenti, spočívala právě v tom, že ho podcenili, protože právě nepředpokládali žádné specifické dispozice, které by ho k vůdcovství predes- tinovaly: funkce generálního tajemníka, jak uvádí ve svých vzpomínkách Mikojan /RP, 6. 2. 1986/, "tehdy neměla ještě takový význam jako později, celkově řečeno, sekretariát nehrál žádnou zvláštní úlohu, byl považován za výkonný orgán pro běžnou práci při politbyru". Isaac Deutscher na jednom místě uvádí, že Stalin vlastně ve všech podstatných rysech odporoval představě "klasického" bolševického vůdce, který byl obvykle dosti vzdělaný, zcestovalý, schopný a zapalující řečník, nezřídka brilantní nebo aspoň dobrý stylista, rozhodně pak solidně fundovaný teoretik. Stalin - a to je dnes prokázáno - byl vzdělaný jen nepatrně, Rusko opustil všeho všudy dvakrát, jednou byl ve Finsku a jednou v Londýně, jako řečník byl nezajímavý, nadto mluvil se silným gruzínským přízvukem, což ho v ruském prostředí apriori poněkud handicapovalo, jeho stylistika je jednoduchá, nezřídka vpravdě primitivní, jazyk neobyčejně chudý a používané stylistické figury únavně stereotypní a konečně - Stalin rozhodně nebyl povšimnutelným teoretikem; tvrdí se dokonce /ukážeme, že nikoliv právem/ - sám neměl prý ani žádné teoretické ambice. 20 [pageend23]Stalin mohl porazit své oponenty pouze proto,žé využil onoho nástroje, který jeho oponenti pojímali jako “pouhý výkonný orgán” a který později měl definovat samu podstatu, politickou dominantu společenského systému - totiž stranického aparátu. Stalin vzešel z aparátu jako původně šedivá a nevýrazná figura a stal se osobností, která koncentrovala v rukou nepředstavitelnou moc. Můžeme tedy formulovat dvě zobecňující /připouštím, že poněkud nadsazené/ teze: 1. Stalinův vzestup je prototypem kariéry standardního aparátnika, jehož oponenti pokládají více méně právem za outsidera, který však dokáže využít situační konstelace a své pozice ve struktuře aparátu k tomu, aby na sebe strhl moc; tento model kariéry se bude později univerzalizovat a bude jedním z nejvýznamnějších příznaků stalinismu a)neostalinismu. 2. Stalin se nestal vůdcem, protože měl charisma, ale získal charisma proto, že se stal vůdcem. Nebudiž nám vytýkáno, že jakkoliv "podceňujeme" osobnosti Stalinova typu, nebo že je ex post "zmenšujeme" co do jejich osobnostních dispozic /poněkud obtížně se zde používá slova "kvalit"/. Nikoliv: osobnosti tohoto typu jsou v sociologickém i historickém smyslu skutečně osobnostmi a vykazují řadu specifických schopností, jež jiní nemají - v neposlední řadě ale také některé mravní a charakterové defekty, které jim umožňují adaptaci na jinak nezvládnutelné situace. Fascinace Stalinem jako osobností je produktem až oné fáze, kdy Stalin koncentroval moc a vytvořil na jedné straně ovzduší strachu, patolízalství, bezpáteřnosti atd. a na druhé straně - zcela komplementárně - legendu o své absolutní výjimečnosti a nenahraditelnosti. Ti, kteří byli v jeho bezprostřední blízkosti /mj. Žukov/, se pak spolupodíleli na autoritativním zno- vupotvrzování původně vlastně legendy o Stalinově neomylnosti, téměř božské intuici, schopnosti uhodnout záměr druhého atd. Tehdy vznikly "legendární atributy" Stalinovy osobnosti - dýmkou počínaje a údajně laskavou shovívavostí konče. "Stalinova péče o člověka nezná hranic", píše ve vzpomínkách na setkání se Stalinem Ivan Papanin /srv. panegyricky nehorázný soubor těchto adorací: Stalin, 1949/. Papanin byl - mimochodem - donucen k tomu, aby ze své cesty na pól poslal telegram žádající smrt pro Bucharina. 11 [pageend24]Povšimněme si, že tento výklad ani zdaleka není tak nelogický, jak se jeví z odstupu času, kdy Stalina vnímáme optikou jeho třicetileté neomezené moci. Když se stával Stalinovým nástupcem Malenkov - a o legitimitě jeho nástupnictví nebylo prý pochyb - kdo o něm co věděl? Malenkov si ale nestačil vytvořit pseudocharisma /pakliže to vůbec bylo možné/, protože ho rychle vystřídal Chruščov. Kdo však o něm co věděl v roce 1956? A když odcházel, mluvilo se o "tendencích k tvorbě kultu vlastní osobnosti”. Podobně je možné samozřejmě uvažovat o Brežněvovi a rozmnožit řadu příkladů figurami z naší politické scény. Naprostá většina těchto ex post osobností vstupuje na politickou scénu s jedinou kvalifikací - dobře se vyzná ve fungování a zákulisí aparátu. A to taky byla Stalinova základní a původně jediná kvalifikace. Pokud bude právě tato kvalifikace nadále předpokladem vstupu do rozhodujících sfér politického života, potud nebude možno ani snít o konci neostalinismu. Mobilitní dráhy některých "nových osobností" našeho politického života však rzhodně nenaznačují nějakou změnu. Lenin a Stalin, leninismus a stalinismus Však nejkrásnější ze všech bohů je láska J. Seifert, Morový sloup Všichni radikální kritikové stalinismu se shodují v tom, že každá kritika stalinismu je přinejmenším neúplná, ne-li zhola nekorektní, jestliže se prý "nesáhne na Lenina". Takové stanovisko vychází z předpokladu ideologické a politické kontinuity, z předpokladu, že stalinismus není nic více a nic méně než konsekventní završení leninismu: to, co v leninismu bylo obsaženo v náznaku nebo jako teoretický předpoklad, to prostě Stalin pouze "dotáhl" a uvedl v život. Takové uvažování je ovšem nenové, má své předobrazy v řadě sovětologických studií, jež na tomto místě nemá smysl in extenso uvádět. Tento typ uvažování se může dosti samozřejmě věcně opřít alespoň o dva nikoliv bagatelní argumenty. Především - Stalin sám se vždycky důsledně legitimizoval tím, že není ničím více než "žákem Leninovým" a že "cílem mého života je, abych byl jeho důstojným žákem" /Stalin, 1953, sv. 13, 110/. Jeho základními teoretickými spisy jsou práce O základech leninismu z roku 1924 a K otázkám leninismu z roku 1926. Lze vést spor, který 22 [pageend25]by bylo možné řešit jen důkladnou srovnávací analýzou, o to, do jaké míry Stalin jinak ’’rozložil akcenty”, než je tomu u Lenina, ale v zásadě dodnes nikdo nepochybuje o tom, že alespoň tyto Stalinovy práce jsou ’’ortodoxně leninské”, čteme v nich ovšem - proloženě a s odkazem na Lenina - že "diktatura proletariátu je panství proletariátu nad buržoazií, neomezené zákonem a opírající se o násilí" /Stalin, 1950, 37/, tedy tezi, která uvedena do politické praxe znamená vlastně permanentní "deviaci" od jakéhokoliv právně normativního řádu, který by umožňoval udržet násilí v nějakých - řekněme - funkčních mezích. Sovětský dramatik Satrov ve své dnes tolik diskutované hře Dále, dále, dále vkládá Stalinovi v imaginárním dialogu s Leninem do úst úvahu o tom, že v ničem, naprosto v ničem se přece od jeho, Iljičova učení neodchýlil - a Lenin se zmůže na jedinou repliku, že totiž používal těchže prostředků, jež byly v jisté době oprávněné, i v době, kdy již oprávněné nebyly. Zde je ono čertovo kopýtko, na něž poukázala asi nejpřesvědčivěji Arendtová, jejíž sympatie k leninismu jako teoretické soustavě /na rozdíl od osobnosti Leninovy/ asi nebyly nikterak vřelé. Arendtová totiž píše: "Cokoliv Lenin dělal, mohl by jako marxista ospravedlnit vírou, že klade základy dlouhého procesu a že "promítá sen do budoucnosti", což nebylo proti duchu ani liteře marxismu. Ale Stalin? I kdybychom připustili, že by byl mohl ospravedlňovat své zločinecké metody likvidace rolnictva doktrinálními důvody, na jakých důvodech by mohla být založena ospravedlnění likvidace stranické byrokracie, naprosto loajálních vedení komunistických stran mimo Rusko nebo důstojnických kádrů Rudé armády atd.? " /Arendt, c.d., 443/. Podle Arendtové jednal tedy Lenin v duchu marxismu, zatímco Stalin použil původně "doktrinálně zdůvodnitelných" metod k něčemu, co se již doktrinálně zdůvodnit nedalo a co bylo - řečeno sociologickou hantýrkou - především sociálně disfunkční. Paradoxně se tak Arendtová blíží téměř až k oficiální interpretaci relace leninismus - stalinismus, podle níž byl stalinismus "odchylkou, deformací" leninských norem samozřejmě nikoliv proto, že byl násilnický, despotický, nedemokratický a nehumánni /tak věc vidí dnes stále ještě spíše jen sovětští literáti než ideologové/, ale proto, že těchto metod, jež v tomto případě - parafrázujeme-li Arendtovou - nejsou v rozporu ani s duchem, ani literou leninismu, použil sociálně disfunkčně, že je obrátil proti svým politickým odpůrcům a opo- Z3 [pageend26]nentům+á nikoliv ’’pouze" vůči těm, jež jaksi "zlikvidovat" bylo v souladu s "historickou nevyhnutelností" /nepmani, kulaci, buržoazie, buržoázni inteligence atd./. Klade se někdy otázka, kdy že vlastně došlo k tomuto zlomu, k této "odchylce" od "leninských norem", kdy se leninismus proměnil ve stalinismus? Někteří uvádějí již rok 1921, kdy Lenin sám souhlasil s rozdrcením kronštadtské vzpoury, jiní rok 1923, kdy byl politicky odstaven Trockij, ještě jiní rok 1927, kdy Trockij byl vyhnán ze země, další pokládají za rok přelomu konec let dvacátých, kdy byla reálně zlikvidována - zatím "jen" politicky - bucharinovská opozice, a konečně "nejumírněnější" /tedy čistí stalinisté/ až konec let třicátých, kdy dochází k systematické represi "vlastních lidí", šéfy státní bezpečnosti nevyjímaje /Jagoda, Ježov/. Podle našeho soudu takový předěl lze jen stěží přesně určit a už vůbec ne "na rok", protože celý problém je patrně vůbec někde jinde - pravděpodobně v tom, co Stalin skutečně od Lenina přejímá a v čem se od Lenina liší - pochopitelně nikoliv osobnostně, ale politicky a doktrinálně. Alespoň předběžně se nám zdá jisté, že "body shody", tedy ideologickou kontinuitu, lze spatřovat v těchto komponentách původního leninismu: 1. pojetí třídního boje především jako násilného zápasu: všech ny formy třídního boje, které měly povahu nenásilnou, parlamentní, byly degradovány na předstupeň "skutečného" třídního boje, který je "zákonitě" završen násilnou revolucí. Násilí se stává organickou a vlastně trvalou složkou politické praxe, nikoliv dočasným prostředkem. Lenin sice odmítá individuální teror, ne však proto, že každý teror je nebezpečný a mravně pofidérní, ale proto, že je v konečném efektu politicky neúčinný. Tím spíše však vzniká potenciální ohrožení systematickým, "systémovým" terorem a násilím. Stát Lenin vždycky definuje především jako násilí páchané jednou třídou na druhé, což ovšem neodpovídá ani historické skutečnosti, ani teoreticky zdůvodněným představám o funkcích státu v moderních, novodobých společnostech. 2. odpor k demokracii jako státní formě: evidentní negativa demokracie jsou v klasickém leninismu neúměrně zveličena a celá +/ - upřímným a přesvědčeným "bolševikům leninské gardy" - [pageend27]idea demokracie je devalvována na ’’parlamentní kretenismus” /srv. Leninovu polemiku s Kautským z roku 1918/, přičemž se dokonce předpokládá, že je reálně možné, aby vládla ’’celá třída”, ’’celý proletariát". Ocitujme pro názornost in exéenso: "Kautsky překroutil nejneslýchanějším způsobem pojem diktatury proletariátu, udělal z Marxe tuctového liberála, tj. klesl sám na úroveň liberála, který žvaní banální fráze o ‚čisté demokracii‘, zkrášluje a zastírá třídní obsah buržoázni demokracie a ze všeho nejvíc se bojí revolučního násilí po~užíva- ného utlačovanou třídou. Když Kautsky zvyložil’pojem ’revoluční diktatury proletariátu' tak, že zmizelo revoluční násilí utlačované třídy na utlačovatelích, dosáhl v liberálním komolení Marxe světového rekordu. Ukázalo se, že renegát Bernstein je ve srovnání s renegátem Kautským nevinné štěně." /Lenin, 1980, sv. 4, 235/. 3· elitářské pojetí strany; na jedné straně se sice předpokládá, že "je nesprávné tvrdit, že nemůže vládnout celá třída", na druhé straně*již od počátku století Lenin razí ideu strany jako elitní skupiny, která je povolána vnášet do proletariátu třídní uvědomění, protože proletariát sám není schopen překročit úroveň svého odborářského /"tradeunionietického"/ vědomí. Nadto - je prý třeba "přísně rozlišovat a nesměšovat" organizace proletariátu a organizací revolucionářů, protože hnutí "potřebuje lidi, kteří se cele věnují výlučně sociálně demokratické činnosti, a tito lidé se musí s velkou trpělivostí a houževnatostí vypracovávat v revolucionáře z povolání" /Co dělat, v: Lenin, 1975, sv. 1, 382/. Spor o to, zda je v této principiální tezi obsažena představa aparátu, který se osamostatní a postaví "nad třídu" či nikoliv, je jalový: profesionální revolucionář se v normálních podmínkách, tedy - jakmile se dostane k moci - nemůže stát ničím jiným než aparátníkem - to je logika vývoje každého výkonného orgánu, který se auto- nomizuje. Idea "vedoucí úlohy strany", která se nemusí legi- timizovat, získávat a obhajovat a která je apriori /doktrinál- ně/ dána, má kořeny zde, nikoliv v Marxovi. 4. politický utopismus: na první pohled se zdá, že je nekorektní vytýkat klasickému leninismu politický utopismus, jestliže se "v praxi osvědčil" jako fungující a účinný. Podstata politického utopismu spočívá však v tom, že leninská představa o státu vedeném elitním oddílem strany a založeném na státní ekonomice naprosto nutně implikuje utopickou ideu, že v čele státu budou lidé moudří, ba nejmoudřejší, mravní, ba nejmravnější, schopní, ba nejschopnější a že lidé budou pracovat nadšeně a nezištně a dosahovat nejvyšší myslitelné produktivity jen proto, že je nebude vykořisťovat žádný personifikovat elný tvor - ni statkář, ni buržoa. Oba předpoklady [pageend28]se ukázaly jako iluzorní a Lenin sám se je pokusil alespoň částečně korigovat v posledních letech života /NEP/. Protože však již dávno předtím byla odmítnuta idea demokracie jako ' systému institucí, které kontrolují a korigují moc, a zcela zavržena představa soutěžení různých seskupení /neřku-li politických stran!/ o právo - dočasně - řídit státní záležitosti, absentovaly i v nepovském období naprosto totálně mechanismy, které by garantovaly, že moc nemůže být zneužita. Dovolím si ocitovat nikoliv autoritu politologickou, ale část dialogu Hedy Margoliové s manželem, který - jak známo - byl u nás popraven v procesech padesátých let. Margoliová replikuje manželovi takto: "Nevěřím, řekla jsem mu, že je možné, aby se dobrá věc takhle zvrhla ve svůj pravý opak jenom vinou nějakých chyb nebo neschopností lidí na vedoucích místech. Kdyby ten celý systém byl správný a zdravý, dával by možnost, aby se chyby a nezdary napravily. Ale může-li fungovat jenom tehdy, když jsou ve vedení sami géniové, předpokládá-li u všech lidí stoprocentní čestnost a naprostou neomylnost, je prostě špatný. Snad by se mohl osvědčit v nebi, ale pro tenhle svět je to bláhová a zhoubná utopie." /Margoliová, Kohák, 1973, 121/, Minimálně v těchto bodech je založena možnost transformace leninismu ve stalinismus, možnost, která se historicky ovšem realizovala. Z faktu, že se stalinismus stal reálným sociálním systémem, historickým faktem a trvale přítomným problémem všech zemí, které se řídí leninskými principy, ovšem neplyne identita leninismu a stalinismu. Svědčí pro to nejen rozdíly v ideologických a teoretických koncepcích Leninových a Stalinových /pars pro toto: teorie zostřování třídního boje jako kontrapozice k NEPu/, ale především rozdíly ve skutečné povaze společenských systémů, jež jsou s oběma jmény spojovány. Ostatně tohoto názoru je několik významných badatelů, kteří se otázkou zabývali z řady hledisek již dříve. Kromě citované Arendtové sdílí představu rozdílnosti leninismu a stalinismu taky Leonard Schapiro /1956/, Isaac Deutscher /1963/ a konec konců i Brzeziňski. Shodují se v tom, že leninismus sice není se stalinismem zdaleka totožný, že však lze mít za nesporné, že "jej učinil možným tím, že vyloučil jakoukoliv možnou opozici dokonce uvnitř strany proti Stalinově snaze koncentrovat totální moc" /Brzeziňski, 1978, 126/. Je samozřejmě pravda, že Lenin se svými oponenty diskutoval nezřídka velmi ostře, ale v jeho vystoupeních lze najít řadu formulací, jež jsou u Stalina prostě již nemyslitelné /například v diskusi s Trockým a Bucharinem Lenin říká: "Možná, 2.4 [pageend29]že je moje politické hodnocení nesprávné. Pak mi to ale řekněte a dokažte mi to”, Lenin, 1981, sv. 5, 275/. Vnitrostranická opozice tehdy nebyla likvidována nejen fyzicky, ale ani mocensky, kulturní ovzduší bylo relativně snesitelné a lze dokonce bez nadsázky říci, že v první polovině 20. let právě sovětská kultura dosáhla řady znamenitých výsledků, jež stalinismus popřel, "zrušil” a spojil dokonce s fyzickým nebo alespoň mravním zničením jejích protagonistů /Babel, Zamjatin, Jasinski, sovětští architekti, Mejerchold, Achmatovová, Cve- tajevová, Zoščenko atd./. Problém není v těchto vcelku nepopiratelných faktech, ale v tom, že všecko toto - historicky posuzováno - sociálně a kulturně pozitivní spočívalo v podstatě na autoritě Leninově, na jeho schopnosti prosadit určitou koncepci a držet ji, v neposlední řadě také ovšem na jeho osobním vůdcovském charismatu. Ale takováto garance zdravého, normálního /což je přesnější vyjádření/ vývoje je neobyčejně vratká, labilní, prostě nedostatečná. Základní poučení z úvah o vztahu mezi leninismem a stalinismem není samozřejmě ideologické, žabomyší vojny o doktrínu je třeba ponechat jiným, ale politologické: nestačí ani dobrá vůle, ani znamenitý vůdce, nestačí víra v čisté úmysly, protože chybí-li zákonné mechanismy, které umožňují permanentní kontrolu moci, je zneužití moci nejen vždycky možné, ale vysoce reálně nebezpečné, svrchovaně aktuální, všudypřítomné. Lidstvo - alespoň evropo- americká civilizace - zatím nezná jiný fungující a účinný systém takové kontroly, než je politická demokracie. Ale právě ta byla vyloučena z politické hry ideologicky i fakticky již revolucí a co zbylo, byla koncepce "vnitrostranické demokracie" a "demokratického centralismu" … Problém legitimity: Togliatti a Gottwald Bláhové symboly lžou J. Seifert, Morový sloup Nedotknutelnost Leninovy osobnosti má hlubší než jen psychologické kořeny. Souvisí totiž s problémem legitimity daného společenského systému, legitimity, která byla zcela evidentně stalinismem frapantně narušena. Vyložme nejprve, aniž budeme celý problém v úplnosti teoreticky exponovat, o co vlastně jde. Především - v každém společenském systému platí tzv. Moscova formule, kterou stojí za to ocitovat: "V každé zemi, v níž je dosaženo elementární politické kultury, politické třída /rozuměj: vládnoucí vrstva - pozn.aut./ 27 [pageend30]ospravedlňuje svou moc tím, že se opírá o nějakou lepší či vyšší víru nebo cit, které jsou v dané době a v daném národě akceptovány ..· Politická formule musí být v souladu se stupněm intelektuální a morální vyspělosti národa a období, v němž je použita. Musí odpovídat partikulární koncepci světa, kterou v daný moment lidé sdílejí a měla by tvořit mravní pojítko mezi všemi individui dané společnosti” /Mosca, 1972, 249/. Každá politická moc se v moderních dějinách samozřejmě snaží o to, aby se prezentovala jako v tomto smyslu legitimní, ’’ospravedlnitelná” právě z hlediska nějakého vyššího principu, než je samo držení moci. Legitimizační procesy a postupy jsou různorodé a soudobí analytikové /např. Cipriani, 1987/ rozlišují legitimizaci "shora” a "zdola". Legitimizace "shora" spočívá v tvrzení oprávněnosti toho, o čem je vládnoucí třída vskutku přesvědčena, že je oprávněné, nebo naopak v cynickém tvrzení oprávněnosti toho, o čem se ví,žš je neospravedlnitel- né. Moment cynismu jako součást legitimizační procedury postřehli již dříve dokonce takoví autoři jako Sorokin a ještě dříve Pareto, kteří dokonce mluví o cynismu jako "konstantě v legitimizaci téměř vždy přítomné". Cipriani dodává, že "cynismus je částí normy, je praxí sociopolitické hry". Legitimizace "zdola" je pak založena na fundovaném rozpoznání legitimity moci nebo naopak na její faktické akceptaci bez jakékoliv významnější kognitivní fundace. Vezmeme-li v úvahu tyto, zdá se, politologické "axiómy", nebude nás příliš udivovat legitimizační cynismus, s nímž máme co do činění, spíše budeme postaveni před subtilnější problémy, jež s legitimizačními procedurami souvisejí právě ve vazbě na stalinismus jako historický fenomén a vývojovou etapu reálně socialistických systémů. Otázka pak zní nikoliv - v čem spočívá legitimita socialismu, ale na čem je založena legitimita dané, daktuální konkrétní politické moci? Legitimita socialismu totiž může být /v souladu s novodobými poli- tologickými koncepcemi/ zakládána na prostém faktu vítězné revoluce: revoluce, konstatuje např. Dolf Stemberg, nejsou nutně ilegitimní, jestliže zavádějí nový princip legitimity. Bylo by absurdní pokládat za ilegitimní americký stát proto, že vznikl revolucí. Stejně tak je per analogiam možné zakládat legitimitu socialistického státoprávního a socioekonomického uspořádání na faktu revoluce. Legitimita je tedy v daném konkrétním případě vyvozena z Října a personifikována Leninem. Odtud jeho "nedotknutelnost", nikoliv z nějakého předpokládaného ruského "byzantinismu", primordiální úcty k autoritě, [pageend31]nepřekonaného ducha pokory před báťuškou carem atd. Opakem legitimity je však usurpace moci a stalinismus se ve všech ohledech jako usurpace moci jeví a taky jí nepochybně alespoň v určitém smyslu je. Je-li však.usurpací, pak musí znovu zakládat svou legitimitu, protože i usurpovaná moc v novodobých dějinách se vždycky snaží stabilizovat svou pozici právě tím, že moci dává alespoň legitimní formu, vytváří formální zdání legitimity. Obhájci stalinismu ovšem vcelku správně nahlížejí, že vymezíme-li stalinismus jako usurpaci moci, jež byla původně legitimizována revolucí a Leninem, pak stojíme nutně před historickým čtvrtstoletým hiátem, který je překonatelný vlastně, jen nějakou verbální ekvilibrištikou, tedy - ideologií. Ano, marxovská koncepce ideologie, jak správně postřehl např. Francois Bourricaud /1987, 57/, je vlastně také, ne-li dokonce především, prostředkem legitimizaci moci. Ideologie v marxovském smyslu se poněkud jednostranně interpretuje pouze jako “falešné vědomí”, tedy jako falzifikace /byt nikoliv nutně vědomá/; ona je však funkčně spíše justi- fikací moci, byt justifikací, jež může spočívat právě ve falzifikaci. Obrovská role, která se přikládá v systémech našeho typu ideologii /Aron mluví o "ideokratických systémech”/, je vysvětlitelná především právě touto permanentní potřebou jus- tifikovat dané uspořádání, danou mocenskou konstelaci, potřebou permanentně prokazovat legitimitu vlastní moci. Ale odkud pramení tato potřeba? Tkví pouze ve vědomí či alespoň pocitu usurpované moci? A proč se legitimizace děje právě těmito ideologickými nezřídka přece neobyčejně nepřesvědčivými prostředky? Přijemem-li koncept "nové třídy" /zhruba v djálasovském smyslu/ alespoň jako pracovní hypotézu, snadno shledáme, že pro "novou třídu" je charakteristické to, že své privilegované postavení odvozuje z několika liberalizačních aktů, jež revoluce nepochybně reálně provedla: své mocenské prerogativy v oblasti ekonomiky odvozuje z liberalizačního aktu likvidace soukromého vlastnictví /"odstranění vykořisťování”/, v oblasti politiky z totální porážky ancien régime /politikové minulé éry přece "prohráli" a tím prokázali svou neschopnost; jinak, pozitivně jde o "vítězství pracujícího lidu nad buržoazií" apod./ a v oblasti kulturní či duchovní z faktu, že stát skutečně převzal odpovědnost za vzdělání, investice do kultury atd. /srv. Deutscher, 1967, 57 an./. V první fázi revolučního ckylu /vzmach a bezprostřední etapa [pageend32]po vítězství/ stačí samy tyto liberalizační akty k legitimi- zaci moci. Jakmile však další vývoj začne prokazovat, a prokazuje to jakoby marxisticky zlomyslným sklonem k ’’zákonitosti", že samy liberalizační akty negarantují sociální a zejména ekonomické fungování a že sociální jistoty, nezřídka poněkud pochybné a leckde ve světě téměř stejně běžné, jsou zaplaceny ztrátou politických svobod - i těch nejelementárnějších, rozplývá se "revoluční báze" legitimity a nastupují proto nutně nové formy legitimizace, jež nemají daleko k legitimizačnímu cynismu, o němž jsme mluvili na počátku. Jak jinak nazvat Stalinův projev na XVIII. sjezdu, kde legitimizuje "zdola", totiž volebními výsledky, dokonce evidentní zločiny? Teprve zde, čteme-li Stalinův "důkaz" integrity a jednoty sovětské společnosti po zavraždění Tuchačevského, Jakira, Uboreviče, Rykova, Rosengolce a Bucharina provedený odkazem na výsledky voleb - 99,4% "pro", pochopíme, že volební akty, které nezřídka zúčastněným připadají přinejmenším podivné, mají právě tuto, legitimizační roli. Že v ni nikdo nevěří? To je v reál- politice - bohužel - naprosto druhořadě: podstatné jsou následné efekty, totiž to, že všechny další právní akty a další politické a ekonomické kroky jsou legální, protože jsou legi- timizovány právě volebním aktem zdola. "Běžné vědomí průměrného občana" tento fakt evidentně podcenilo a zbagatelizovalo na "šaškámu": vůbec nejde o šaškárnu, ale o sociální akt neobyčejné důsažnosti. Zvláštním a historicky vlastně bezprecedentním rysem nové mocenské elity je to, že její sociální identita je nejasná: ona je i není "vládnoucí vrstvou", ona je i není "elitou", protože ona je přece "jen" předvojem, je "jen" avantgardou, je "jen" nejvyspělejším mluvčím, je "jen" nejdokonalejším poznávacím subjektem, je "jen" jedinou garancí vědeckého řízení politiky a ekonomiky atd. Její sociální postavení je zvláštní, protože na rozdíl od buržoazie, o šlechtě arci nemluvě, musí neustále "skrývat svou vlastní identitu, což buržoazie a šlechta samozřejmě nikdy nemusely; je totiž historickým bas- tardem" /Deutscher, c.d., 58/. Ale právě bastard má potřebu prokazovat vlastní legitimitu daleko větší než člověk "původu urozeného". Prostředky legitimizace ve fázi stabilizace, tedy v období revolučního thermidoru /stalinismus je nezřídka nazírán 3o [pageend33]jako thermidor říjnové revoluce/, jsou dvojí: 1/ specifické, které odkazují na legitimitu plynoucí z revolučního aktu /odtud ono každoroční, jinak málo pochopitelné slavení vítězného února/, z charismatu vůdce /u nás nedotknutelnost Gottwalda/ a z "historických úspěchů", jež byly dosaženy /nedotknutelnost "revolučních výdobytků", které jsou ovšem nedotknutelné pouze zvnějšku, "zevnitř", z pozice mocenské elity samotné, jsou "dotknutelné" v míře vlastně libovolné/ a 2/ univerzální, které odkazují na "demokratičnost" systému, "reálné" záruky občanských svobod a práv atd., přičemž a/ demokracie je vždycky pouze demokratizací a b/ občanské svobody a práva jsou definovány značně odlišně než v tradičním pojetí, de facto jsou redefinovány - zůstává legitimizační terminologie, za níž se zřídkakdy skrývá aspoň trochu přiměřená realita. Stalin, jehož odpor k demokracii byl přece až obsesivní, neváhá tvrdit, že význačným rysem nové /"stalinské"/ ústavy z roku 1936 je "naprosto dokonalý demokratismus", přičemž - ano, zde je toho počátek! - se zdůrazňuje, že "neproklamuje pouze demokratické svobody /jako to činí buržoázni ústavy/, ale také je legislativně zajišťuje určitými materiálními prostředky; je proto pochopitelné, že demokratismus návrhu nové ústavy není "obyčejným", "všeobecně uznávaným" demokratismem vůbec, ale demokratismem socialistickým" /Stalin, 1950, 517/. Legitimizace dané politické konstelace "historickými úspěchy" je samozřejmě nejošidnější, bývá proto dokonale cynická, v případě stalinismu naprosto nepochybně. Sovětští publicisté a spisovatelé začínají vehementně dokazovat, že všechny úspěchy, pokud jaké byly, byly dosaženy nikoliv díky Stalinovi a stalinismu, ale navzdory Stalinovi a stalinismu. Běloruský spisovatel Aleš Adamovič, který je vskutku mimořádně citlivý na fenomén zla v dějinách a lidských vztazích, píše - "pokud se budou mezi lidmi udržovat iluze o Stalinoví - byl pořádek, ceny šly dolů, s jeho jménem lidé vítězili a umírali - potud budou mít odpůrci přestavby velice silnou pevnost" /Moskovskí je novosti, 28. 2. 1988/. Další vývoj měl Adamičovi dát okamžitě zapravdu: argumentace legitimity systému stalinisté neúnavně vedou přes "historické úspěchy", jichž bylo dosaženo "za Stalina". Nebudeme komentovat toto marné /ale psychologicky nikoliv zcela nepřesvědčivé/ usilování, ostatně mnozí účastníci války dokazují, že ono legendární "za Rodinu, za Stalina" bylo pouze ideologickým sloganem, jehož se na frontě prostě nikdy nepoužívalo; a dodejme, že se Stalinovým jménem na rtech 31 [pageend34]umíral ostatně stejně prokazatelně jak nositel řádu Rudého praporu č. 2 maršál Ion Emanuilovič Jakir, jako šéf státní bezpečnosti Nikolaj Ivanovič Ježov ... Stojí však za to ocitovat, jak o této optice mluví jeden z nejpovolanějších, historik 19. století Jacob Burckhardt: ’’Velmi často se v dnešní době také hodnotí podle velikosti. Přitom se sice nedá popřít, že rychle a vysoce vyvinutá Apolitická moc vládnoucích národů a jedinců byla zaplacena utrpením širokých vrstev; avšak povaha panovníka a jeho okolí se podle možnosti idealizuje a vkládá se do ní co nejvíce předtuch oné velikosti a dobroty, které byly později spjaty s výsledky jeho činnosti. Předpokládá se, že pohled na génia byl pro národy jím ovládané velmi povznášející. K utrpení širokých mas se stavíme zpravidla jako k 'přechodnému stavu' velmi kladně. Poukazuje se na napopiratelný fakt, že trvalé stavy, tedy pozdější ‚štěstí‘, se téměř vždy vytvářely tehdy, když strašné boje už rozhodly otázku moci ve prospěch jedné nebo druhé strany. Zpravidla je původ a bytí pozorovatele odvozen ze stavu, který se pak vytvořil, a tím lze vysvětlit jeho shovívavost” /Burčkhardt, 1970, 198/. A na závěr - jak se v titulku naší úvahy ocitl Gottwald s Togliattim? Samozřejmě, že v přímé souvislosti s legitimi- začními procedurami. Československý Gottwald jest co do legi- timizační funkce roven ruskému Leninu. Zatímco Lenina však lze opřádat humanistickými reáliemi a legendami a vskutku mu nelze prokázat osobní zavinění žádné individuální smrti /srv. třebas Fishher, 1964/, je poněkud obtížné prezentovat Gottwalda zejména posledních let jako charismatického vůdce a v krajním případě dokonce jako nevinnou oběí jakéhosi stalinského spiknutí. Není snad třeba dokazovat, že Gottwald byl přesvědčený a tvrdý Stalinista se vším všudy, že V. sjezd byl stalinským obratem ve straně, což ostatně explicite Václav Kopecký konstatoval - "sjezd vyzněl plamenně pro leninsko-stalinskou linii a vyzněl v manifestaci horoucí oddanosti ... soudruhu Stalinovi” /nebylo-li tomu tak zúplna, v každém případě se V. sjezd právě Stalinem legitimizoval!/. Aby nebylo mýlky, dodává Kopecký» že Gottwald byl skutečně "odchovancem idejí Leninových a Stalinových" /Kopecký, 1951, 78 a 76/. S Togliattim spojuje Gottwalda mimo jiné pobyt v Moskvě a podíl na intrikách a represivních aktech Komintemy, v jejíž exekutivě byli Togliatti i Gottwald společně. V poslední době se vede v italské komunistické straně, ale i mimo ni, "spor o Togliattiho”, v němž nejde - mimo jiné - o nic menšího, než o jistý díl odpovědnosti Togliattiho za osudy Antonia Gramsciho, který je dnes pokládán za "legitimního otce" italské komunistické strany. Togliatti - 32. [pageend35]zcela shodně s Gottwaldem - souhlasil s moskevskými procesy, později ale také s procesy s Rajkem a Slánským, souhlasil se smlouvou Ribentropp - Molotov, s likvidací polské komunistické strany atd., atd., v čemž byli samozřejmě nekriticky konformní se stalinským vedením Kominterny. Spor o Togliattiho je ostatně také sporem o "legitimitu", která však v případě italských komunistů může být lépe zakotvena v odkazu Gramsciho než Togliattiho. Zatímco Togliatti leccos ze svých postojů aspoň via facti revidoval a jeho nástupcem se stal nejen Longo, ale zejména Berlinguer, Gottwald nerevidoval nikdy nic a jeho nástupcem se stal - s krátkým intermezzem Zápotockého - stranický byrokrat Novotný. O nečistém svědomí našich strážců ideologické čistoty v případě Gottwaldově se lze přesvědčit velice snadno. Ještě po roce 1956 se opatrně sice, ale přece jen mluvilo o tom, že "i soudruh Gottwald podlehl kultu osobnosti", pak se o věci hluboce mlčelo /samozřejmě s výjimkou let 1968-69/, v sedmdesátých letech ztracené vědomí legitimity zde rychle vede k sakrifikaci Gottwaldovy osobnosti, jež vyústí veletrapným seriálem s Jiřím Štěpníčkou v hlavní roli. Další doklady podává literatura v té době vydávaná. Hned v roce 1971 přispěchal na pomoc konsolidačnímu úsilí J. Matějka /"otec" televizních Rodáků a televizního Gottwalda, ale kdysi také autor docela solidního životopisu Churchillova/ s životopisem íprvního dělnického presidenta". Spis ten má 315 stran, z toho je 24, tedy cca 7% věnováno období pro naše národní dějiny /sub specie Gottwaldovy biografie/ nejdůležitějšímu, totiž období po únoru 1948: vnitrostranické šarvátky v době první republiky i mostecká stávka popsány detailně, o presidentování téměř ani zmínka, o procesech hluboké mlčení - suma sumárum, všechno bylo "v rychtyku", hlavně ta generální linie, která přece vedla nejen k výstavbě těžkého průmyslu, ale také k procesům. Spis Klement Gottwald - revolucionář redigovaný televizním poradcem /prof. dr., DrSc/ Ivanem Krempou, vydaný v roce 1986, sice únorem nekončí, ale o nějakých deformacích se prostě nezmiňuje, jméno Stalinovo není ani zmíněno - v Gottwaldově životě podle Krempy nehrál zřejmě žádnou roli. Při trošce osobní statečnosti autorů bychom se mohli aspoň dozvědět, že se Stalina Gottwald nepředstavitelně bál a že ho Stalin za celou dobu jeho moskevského válečného poýytu nikdy osobně nepřijal. Vzpomínky na KG vydané v tomtéž roce končí úno- 33 [pageend36]rem, po únoru - snad lépe nemluvit, takže se mlčí. Výbor z díla KG vydaný v 70. letech končí projevem na IX. sjezdu, - sebrané spisy ostatně končí 16. svazkem a také IX. sjezdem. Paní L. Šumberová sepsala životopis "druhého dělnického presidenta", v němž analogicky není zmínka o tom, že by Zápotocký býval byl o něčem jen věděl, ačkoliv jeho podpis na naprosto zbytečném totálně absurdním posledním politickém trestu smrti je prostě neoddiskutovatelným faktem. Tento způsob nakládání s dějinami je samozřejmě sám o sobě Stalinistický: osoby nevhodné a události nepříjemné se prostě škrtnou, morálka přece do "vědeckých" dějin nepatří. Zdá se, že u ná se o stalinistech vlastně ani jinak než stalinisticky psát nedá. Čekat, že dojde k "přehodnocení" historické role Gottwaldovy /a třebas k hledání potenciální alternativy k němu a k bolševizaci/, znamená čekat na úplný a definitivní příznak konce neostalinismu. Ale takové čekání se mi zdá poněkud marnotratným utrácením času. Závěr Jenom si nedejte namluvit, že mor ve městě ustal J. Seifert, Morový sloup Stalinismus má ovšem ještě celou řadu aspektů. Řada historických detailů, jež dnes oficiálně vycházejí najevo, vzbuzuje hrůzu, děs a zhnusení a dává za pravdu - beze zbytku - Solženicynovi. Ale zlo v dějinách jaksi přitahuje, lidé jsou jím nezřídka fascinováni, protože přílišná velikost zla vyvolává jakýsi patologický respekt, jakousi pokřivenou úctu před pokřivenou velikostí. Ve Stalinově případě je tomu právě takto. Ale jakkoliv závažné jsou všechny nové historické poznatky /jejich závažnost spočívá mimo jiné ve varovné plasticitě konkrétních lidských tragédií, zmařených životů a nesmyslných obětí/, daleko závažnější je trvalé vědomí systémové a "omniprézentní" povahy stalinismu: stalinismus není redukovatelný ani na Stalina a stalinisty, ani na sféru politiky a moci. Stalinismus je politický systém, vypracovaná ideologie, duchovní a kulturní atmosféra a dokonce i životní způsob, jejichž souvislost s "historickým" stalinismem nemusí být ani zdaleka zřejmá, ačkoliv je nakonec vždycky prokazatelná. Čím více nás čas vzdaluje od historického Stalina, tím méně vazeb mezi ním a reálným neostalinismem budeme prima 34 [pageend37]facie nacházet a tím více budeme mít snad i sklon přijímat uvažování v oněch absurdně nepravdivých pojmech ’’úchylek”, ’’odchylek" a "deformací" od jinak naprosto korektní výchozí ideologie /či vznešeněji - "teorie"/, od naprosto nedotknutelných "principů" a "norem". Ale jakých principů a jakých norem? 0 jakou to neomylně pravdivou teorii vlastně jde? Stalinismus - na úrovni každodennosti - se vždycky prozrazuje dvěma znaky: pokrytectvím a neomylníctvím. Neomylnícky lpí na doktríně a pokrytecky tvrdí, že se historicky osvědčila a že slouží jen a jen blahu lidových mas. Dějiny stalinismu jako historického fenoménu a jeho rozbor jako sociálního faktu nás však přesvědčují o iluzomosti takové víry. Proto není zbytečným historizováním vracet se k dějinám. Před sarkastickým Shawovým bonmotem, že dějiny tady byly proto, aby se z nich nikdy nikdo nepoučil, dáváme přednost jinému - pravda, taky jen bonmotu - že zapomínat na dějiny znamená riskovat, že je budeme opakovat. Ať se nám to líbí nebo ne. A o tom, že opakování stalinských dějin reálného socialismu by nebylo opravdu nic příjemného a povznášejícího, dnes už není třeba snášet důkazy. Nepodceňujme proto - opakuji - nic z toho, co se v tomto ohledu na Rusi dnes děje. Poznámky 1/ Nemohu si odpustit drobnou historickou reminiscenci, protože i ona má své místo v úvahách o stalinismu. V roce 1946 recenzoval právě tento Stalinův projev I. A. Bláha a konstatoval: "Knížka ta je psána s obvyklou Stalinovou logikou, učelněností, jasností a přesvědčivostí, a mohla by i nás vydatně přispět k zvýšení produktivity a ozdravění pracovní morálky. Tomuto především je potřebí se od Ruska učit" /Bláha, 1946, 94/. 2/ Ludvig položil Stalinovi otázku, tak říkajíc, na tělo. Stojí rozhodně za ocitování i s odpovědí? "Ludwig. Zdá se mi, že značná část obyvatelstva Sovětského svazu pociíuje strach, bázeň před sovětskou mocí a že na tomto pocitu strachu do jisté míry spočívá pevnost sovětské moci. Rád bych věděl, jaký duševní stav vyvolává u Vás osobní vědomí, že v zájmu upevnění moci je třeba vzbuzovat strach. Vždyi ve styku se svými soudruhy, se svými přáteli používáte zcela jiných metod, nikoli metod vzbuzování bázně, kdežto v obyvatelstvu se vzbuzuje strach. Stalin. Mýlíte se. Ostatně tak jako vy se mýlí mnoho lidí. Což si myslíte, že by bylo možno po celých čtrnáct let udržovat moc a mít podporu milionových mas jen díky metodě zastrašování, spouštění hrůzy? Ne, to je nemožné. " /Stalin, 1953, sv. 15, 115-114/. Jak se lze přesvědčit v soudobých západních sociologických časopisech, ve struktuře sociologické tematiky začíná zaujímat významné místo zkoumání sociologických aspektů emocionálního chování /sociology of emotions/. Sociologii strachu rozhodně světové sociologii dlužíme právě my. 35 [pageend38]Literatura Arendt H., Comment, in: Pipes /ed./, 1962 Arendt H., The Origins of Totalitarianism, New York 1967 /1951/ Bláha I. A., recenze - Stalin: Projev na první poradě stacha- novců, v: Sociologická revue, 1946, č. 2 - 3 Burricaud F., Legitimacy and Legitimization, v: Current Socio- , logy, vol. 35, 1987, č. 2 Brzezinski Z., Between Two Ages. America's Role in the Tech- netronic Era, London 1978 /1970/ Burckhardt J., Úvahy o světových dějinách, Praha 1971 Carr E. H., A Historical Turning Point: Marx, Lenin, Stalin, in: Pipes /ed./, 1962 Cipriani R., The Sociology of Legitimization, v: Current Sociology, vol. 35,': 1987, č. 2 $ Crankshaw E., Khrushchev: A Career, New York 1966 Dějiny VKS/b/, Praha 1954 Deutscher I., Russia After Stalin, London 1969 /1953/ Deutscher I., Stalin: A Political Biography, London 1966 /1949/ Deutscher I., The Unfinished Revolution: Russia 1917-1967, London 1967 Deutscher I., The Prophet Outcast, London 1963 Filozofický slovník, Praha 1985 Fischer L., The Life of Lenin, New York 1964 Gorbačov M. S., Přestavba a nové myšlení pro naši zemi a pro celý svět, Praha 1987 Kohn H., The Mind of Modern Russia: Historical and Political Thought of Russia's Great Age, New York 1962 /1950/ Kopecký V., Třicet let KSČ, Praha 1951 Kopecký V., ČSR a KSČ, Praha I960 Krempa I. /ed./, Klement Gottwald - revolucionář, Praha 1986 Lenin V. I., Materialismus a empiriokriticismus, Praha 1950 Lenin V. I., Vybrané spisy v pěti svazcích, Praha 1975 - 1981 Margoliová-Kovályová H., Kohák E., Na vlastní kůži, Toronto 1973 Marx K., Engels B., Vybrané spisy v pěti svazcích, Praha 1976 Masaryk T. G., Světová revoluce, Praha 1925 Matějka V., Gottwald, Praha 1971 Mosca G., A Short History of Political Philosophy, New York 1972 Pipes R. /ed./, Revolutionary Russia: A Symposium, New York 1962 Plechanov G. V., Vybrané spisy, sv. II, Praha I960 Schapiro L., The Origin of Communist Authocracy, London 1956 Stalin J. V., Otázky leninismu, Praha 1950 Stalin J. V., Spisy, 13 svazků, Praha 1950 - 1954 Stalin. K sedemdesiatému výročiu narodení, Bratislava 1949 Steinberg D., Legitimacy, in: International Encyclopaedia^ of Social Sciences, New York 1968, vol. 9 [pageend39]Štoll L., Zápasy o české myšlení, Praha 1946 Štoll L., Třicet let bojů o českou socialistickou poesii, Praha 1950 šumberová L., Antonín Zápotocký, Praha 1982 Vzpomínky na Klementa Gottwalda, Praha 1986 Časopisy a noviny: Ogonok, Fórum /pol./, Moskovskí je novosti, Rudé právo, Poli tyká /pol./, Litšraturnaja gazeta, Gosudarstvo i pravo, So- ciologičeskije issledovánija, Sovetskaja Rossija "Nebo na příklad Bulgakovův "Útěk', který také nelze pokládat za projev ani ‚levého‘ ani ‚pravého‘ nebezpečí. ‚Útěk‘ je projev pokusu vyvolat útrpnost, ne-li sympatie k jistým vrstvám proti sovětské emigrantštiny - tedy pokus omlouvat nebo téměř omlouvat bělogvardějství. 'Útěk' v té podobě, jakou má, je protisovětský zjev. Ostatně, neměl bych nic proti inscenaci 'Útěku', kdyby Bulgakov ke svým osmi snům přidal ještě jeden nebo dva sny, kde by vylíčil vnitřní sociální pružiny občanské války v SSSR, aby divák mohl pochopit, že všichni ti svým způsobem 'poctiví* Serafimové a všelijací soukromí docenti byli z Ruska vyhozeni ne z rozmaru bolševiků, ale proto, že z lidu tyli /přes tu svou *poctivost*/, že když bolševici vyháněli tyto 'poctivé* přívržence vykořisťování, plnili vůli dělníků a rolníků, a proto postupovali naprosto správně. Proč jsou Bulgakovovy hry tak často uváděny na scénu? Asi proto, že nemáme dostatek s v ý ch her vhodných k uvedení. Z nouze jsou i *Dni Turbinových* dobré. Je ovšem velmi snadné 'kritisovat* a žádat zákaz neproletářské literatury. Ale co je nejsnazší, nelze pokládat za nejlepší. Nejde o zákaz, ale o to, aby krok za krokem s jeviště zmizel starý i nový nepro- letářský brak v důsledku soutěžení, v důsledku vytvoření opravdových, zajímavých uměleckých her sovětského rázu, které by tento brak vystřídaly. Ale soutěžení je velká a vážná věc, neboť jedině cestou soutěžení bude možno dosáhnout zformování a vykrystalisování naší proletářské umělecké literatury." J. Stalin, OdpověS Billu-Bělocerkovskému /1929/, Spisy 11, Praha 1955 3? [pageend40]Petr Grňa Stalinismus ve vědě /úvaha ze sociologie duchovního života s praktickými návody/ Sapere aude Dvě věci nebudeme v této úvaze činit. Především nebudeme platit daň žádné kritické módě tím, že budeme uvažovat právě o stalinismu ve vědě. Nejde totiž o etiketu, "label", jak říkají Anglosasové, s negativní citovou konotací, ale o historicky přesně identifikovatelný sociokulturní fenomén: stalinismus ve vědě vznikl, zformuloval a stabilizoval se v Sovětském svazu v 30. letech v přímé souvislosti s růstem a stabilizací Stalinovy osobní moci. Na konci 40. let však byl převzat ve všech zemích východní Evropy, kde se stabilizoval v první polovině 50. let a v dalším období podléhal větší či menší erozi, "liberalizoval" se přímo úměrně míře liberalizace kulturního a politického ovzduší v jednotlivých východoevropských zemích. Dnes proto existují prokazatelné, značné a viditelné rozdíly ve stupni emancipace jednotlivých zemí od stalinismu obecně a stalinismu ve vědě zvláště: stalinismus ve vědě je však fenomén, který je schopen úspěšně přežívat i pád stalinismu v politice. Platí to rozhodně o společenských vědách, byí i x tam existuje jistá hierarchie odolnosti vůči kontinuaci "stalinského dělání vědy". Právě proto, aby se vyhnuly této kontinuaci, volí jednotlivé společenskovědní obory více či méně vědomé úniky /nikoliv vždycky ke škodě vědy/ do takových tematických oblastí, v nichž se stalinismus ve vědě těžko realizuje. Obecně jde o "exaktizaci" jednotlivých oborů matematizací a o jejich historizaci. V prvním případě se do jisté míry - díky "ezoterickému", avšak rigidně jednoznačnému jazy- ku matematiky zenmožňuje nekvalifikované - sit venia verbo - kecání do obořu, v druhém případě dnes již takové kecání vyžaduje alespoň elementární historickou a faktografickou informaci, která však přesahuje rámec VUMLu /jinými slovy: na úrovni Ždanovova zásahu do dějin filozofie v roce 1947 dnes již vskutku do těchto historických a historizovaných disciplín mluvit nelze/. Stalinisté proto volí alternativní strategii, která spočívá v poukazu na "přecenění významu a dosahu" matematických metod, ve varování před formalismem [pageend41]a jednostrannou kvantifikací a v odmítání "přehnaného historismu", kdy se "celé obory mění ve výklad jejich dějin" /V. Kunovjánek, nový ředitel ÚML ÚV KSČ/. Takovou kritikou chtějí stalinisté dostat společenskovědní obory - dovolme si militantní příměr - ze zákopu, aby byly lépe na mušce k eventuálnímu /vždy možnému/ odstřelu. Za druhé - nebudeme mýlit a zaměňovat stalinismus ve vědě za mnohý, nezřídka obecný šlendrián, který je ve světě - v neposlední řadě díky západní sociologii vědy - notoricky dobře znám a popsán, ani za partikulární deviace, které jsou vždycky - ale pouze dočasně a napravitelně - možné. Takové šlendriány a deviace jsou roztomile popsány také v beletrii, počínaje starým Slastným Jimem K. Amise a konče třebas románem Joyce C. Oatesové Nesväté lásky. Nejde zde ale - a čtenář krásné literatury rozdíl snadno rozpozná - o stalinismus ve vědě: ten je totiž beletristicky popsán zejména v Zubrovi Daniila Granina, v Bílých pláštích Vladimíra Dudinceva /zatím nepřeloženo/ a v podstatných rysech již v novele Vladimíra Baklanova Nejmenší z bratří a v románu Iriny Grekové Katedra /obijí česky/. Všude na světě totiž platí Parkinsonovy zákony - a platí přirozeně i pro vědu, což beletristicky nejnázorněji demonstruje Walter Vogt v novele Wiesbadenský kongres, všude platí zákony profesora Petera o absurdních úchylkách v mobilitních drahách - a platí přirozeně i pro vědu. Všude na světě mají mocní i hloupí tohoto světa tendenci radit vědcům, zejména pak jim zakazovat, a všude na světě existují rivalita, animozita a závist jako univerzální příznaky lidské slabosti. Vyskytují se tedy také ve vědě jako patologické bujení na přirozené a nutné konkurenci, sporu a soutěžení, na diskusi, polemice a vědecké kritice. Stejně tak je dozajista obecným jevem sklon některých lidí k nesnesitelnému velikášství, jako sklon jiných k trapnému poklonkovaní. Avšak nikde, kde věda funguje vskutku jako věda, nejsou všechny tyto patologické příznaky skloubeny v systém, státně garantovány a povýšeny na normu. Tam, kde k tomu došlo, lze mluvit o stalinismu ve vědě: "stalinské dělání vědy" totiž není - jak se nikoliv náhodou právě stalinisté vždycky snaží veřejnosti i vědcům namlouvat - jednotlivou "odchylkou" /nejlépe od "leninských norem"/, "deformací" /nejlépe od pravidel "socialistické morálky"/ nebo výrazem zlého úmyslu nějakého "nám zcela cizího elementu" [pageend42]/nejlépe - Lavrentije Pavlovice Beriji/. Je vždycky systémem pravidel, metod, direktiv a směrnic, ale také vzorců a stereotypů chování a samozřejmě souborem /patologicky deformovaných/ norem. Je tedy - řečeno v medicínské terminologii - syndromem, je úhrnem rozpoznatelných jednotlivých příznaků, symptomů, jež však teprve ve svém celku znamenají vážnou sociokulturní chorobu. Podle těchto příznaků jej lze také přesně identifikovat, ačkoliv nikoliv léčit: jeho sociální kořeny jsou příliš hluboké a přesahují rámec samotné vědy. Stalinismus ve vědě - na rozdíl od většiny jiných sociokulturní ch fenoménů - reálně existoval v čisté podobě, jeho "ideální typ" tedy není pouze myšlenkovou konstrukcí, jíž bychom poměřovali empirickou realitu, ale prokazatelným historickým faktem. V Sovětském svazu fungoval stalinismus ve vědě v krystalicky čisíé podobě celých dvacet let /od počátku 50. do počátku 50. let/, přičemž "čistota", "ryzost", "ideálty- pičnost" tohoto fungování se projevovala třemi znaky: 1. všechny jednotlivé symptomy syndromu fungovaly současně a v maximální intenzitě, 2. realizace principů "stalinského dělání vědy? byla drasticky brutální a zcela bezohledná /včetně osobních tragédií, fyzické smrti/ a 5. stalinismus fungoval ve všech vědních oborech bez výjimky. Proces "destalinizace ve vědě" je tedy snadno rozpoznatelný právě podle těchže tří znaků: 1. některé symptomy jsou oslabeny, eventuálně nefungují vůbec, 2. realizace principů je sice nezřídka psychologicky a mravně drastická, ale nekončí vězením a vraždou a 3. některé obory /přírodovědné a technické/ jsou z fungování principů stalinismu ve vědě částečně /nikdy však úplně/ vyňaty. Popisovat "čistý stalinismus" by mělo smysl jen za předpokladu, že čtenář je zhola historicky nepoučený a skutečně neví, že byla doba, kdy genetika, kybernetika, sémantika a sociologie byly prohlášeny za "buržoazní pavědy" jako vědní celky, že neví nic o ždanovových zásazích do dějin filozofie, že neví o závratném vzestupu akademika Lysenka, že nikdy neslyšel o konstruktérských kancelářích, v nichž pracovali špičkoví vědci-vězni /například tvůrce sovětské raketové techniky Ko- roljov nebo konstruktér Tupolev/, že nezná životní osudy nositele Nobelovy ceny Lva Landaua, že nikdy neslyšel o biologických "experimentech" "staré bolševičky" Olgy Borisovny Le- pešinské atd., atd. Neslyšel-li opravdu, má co dohánět, protože vědět o těchto historických faktech dnes patří naprosto 40 [pageend43]nutně k základnímu fondu kulturně historického vzdělání. Dějiny moderní vědy totiž nejsou pouze dějinami objevů, hledání a omylů, ale také dějinami zbytečných, nicméně ’’systémových’’, lidských tragédií. Přejděme nyní k popisu jednotlivých symptomů stalinismu ve vědě tak, že se budeme snažit o uchování jejich ’’vnitřní logiky" /ano, i patologie může být kupodivu velice logická/, jež spočívá v postupném přechodu od ideologické úrovně přes úroveň institucionální na úroveň personální, osobnostní. Označení jednotlivých symptomů jsou samozřejmě vědomě zkratkovitá /a v tomto smyslu pracovní a předběžná/. 1. Ideologizace vědeckých problémů: Každý vědecký problém může být reformulován jako problém ideologický a takto posuzován. Tento rys stalinismu ve vědě ovšem plyne z absurdně velikášských nároků ’’vědeckého světového názoru", který je jedině kompetentní rozhodovat v poslední instanci o vědecké pravdě, zejména však o vědecké relevanci problému, potřebě či nadbytečnosti ho řešit atd. V klasickém stalinismu byly potenciálně ideologizovány všechny problémy bez výjimky - kosmogonickými počínaje a lingvistickými konče. Příkladem nadmíru instruktivním je Lysenkův případ, který získal dosti širokou, dlkonce světovou publicitu díky knize S. A. Medveděva Der Fall Lysenko. Eine Wissen- schaft kapituliert /Hamburg, 1972/ a který je daleko podrobněji, alespoň co se historických detailů týká, popsán v článcích v Ogoňku /č. 1 a 2, 1988/. Lysenko bez jakýchkoliv skrupulí - asi vůbec poprvé v dějinách novodobé vědy - začal mluvit o škůdcích a nepřátelích lidu ve vědě a poprvé kvalifikoval vědeckou diskusi jako politickou diverzi. "Soudruzi, ptá se například Lysenko pateticky, cožpak nebylo a není třídního boje na frontě jarovizace ? I ve vědeckém světě i v nevědeckém světě je třídní nepřítel vždycky nepřítelem, at už je vědec nebo ne" /Ogoňok, 1988, 1/. Ale aby mohl takto denuncovat a dát zlikvidovat /dokonce fyzicky, například světově proslulého botanika a genetika Sergeje Ivanoviče Vavilova, jehož r odný bratr se paradoxní "stalinskou" cynickou náhodou stal prezidentem sovětské akademie věd/, musel nejprve "dokázat" transponovat vědecký problém do ideologické polohy. Prohlásil prostě "mičurinskou" biologii za "směr vypěstovaný bolševickou stranou, sovětskou skutečnosti", za "sovětský darwinismus" a "mendelismus-morganismus", tedy moderní genetiku za "pří- [pageend44]klad metafyziky a idealismu”, za projev "reakčního, idealistického světového názoru”. Třetí část jeho referátu 0 situaci v biologii /Praha, 1951/, který údajně nadchl osobně Stalina, se přímo jmenuje "Dva světy - dvě ideologie v biologii”. Je třeba dodat, že Lysenko byl vyznamenán osmi Leninovými řády, třemi Stalinovými a titulem Hrdina socialistické práce, ačkoliv ani jediný z jeho "vědeckých objevů" nejen nic reálně neřešil, ale dokonce nesmírně poškozoval sovětské zemědělství ! Ideologizace vědeckých problémů se taky institucionali- zuje, a to v zásadě dvojím způsobem: 1. zakládají se "stranická pracoviště”, mezi něž patří nejen Vysoká škola politická jako účelové zařízení ÚV KSČ, jež však má status řádné státní vysoké školy, ale také třebas Ústav pro výzkum veřejného mínění, 2. některá pracoviště - podle míry jejich potenciální ideologické angažovanosti - se za stranická nebo alespoň nomenklaturní /de facto to vyjde nastejno/ prohlašují. Zápas o nomenklaturnost kateder sociologie na vysokých školách se vedl celé desetiletí - jediným smyslem takové ”nomenklaturi- zace" je samozřejmě vyhodit na základě Zákoníku práce /paragraf o reorganizaci/ všechny, kteří nesplňují tzv. kádrové požadavky. Jde tedy o legální /byí nikoliv z hlediska vědecké etiky legitimní/ diskriminaci. 2. Etiketizace jako základní metoda ideologické likvidace oponenta: jestliže je problém ideologizován, pak je velice snadné etiketizovat, tj. označit termínem se zápornou emocionální /ideologickou/ konotací, určité nepříjemné /"nepřija- telnéli/ způsoby jeho řešení. Etiketa, označení je nejprve varováním odpůrci /věda je ve stalinismu pojata jako pole nikoliv názorového, ale mocenského, tj. ideologicko-politického střetávání/, později se proměňuje ve stigma a končí exkomunikací vědce z oboru, z vědy nebo dokonce z občanské společnosti vůbec. Etiketizační systém je ve stalinismu rozpracován neobyčejně detailně. Někteří historikové marxismu tvrdí, že etiketizační metoda byla příznačná pro Trockého a že Stalin ji také od Trockého přejal /byl by to ojedinělý případ schopnosti učit se od protivníka/, ve skutečnosti však je etiketizač- ních postupů in nuce použito už u Engelse v Anti-Lůhringovi, pomineme-li mladickou rozvášněnost Marxovu v polemikách s bývalými kamarády Arnoldem Rugem či Mosesem Hessem /v polemice ML [pageend45]s Proudhonem ostatne není príliš jemnější/; u Lenina v Materialismu a empiriokriticismu je etiketizace povýšena téměř na "kritický princip" a k absolutní dokonalosti je dovedena ve Stalinových dějinách VKS/b/. Lenin napríklad mluví /cit. z vydaní 1952/ o Machovi jako o "prosíáčkovi" /29/, posmívá se "velemoudrosti Macha a Avenaria" /25/, "humovské a kantovské školské moudrosti" /149/, Pearson, Hume, ale i Kant jsou mu "buržoazními sofisty" /188/, Hermann Cohen je kvalifikován pouze jako "známý kantovec-idealista" /269/, Bogdanovovy úvahy jsou "ýplný nesmysl a bezpodmínečně reakční teorie" /510/, Büchner, Vogt a Moleschot jsou ’’břídilové" /515/, Mach končí v "přímém zpátečnictví a fideismu" /429/, Hartmann je představitel "nejhrubší reakční teorie" /555/, Suvorovovu kritiku Marxova eko- nomismu označuje jako "produkt žvýkání" /519/, Černov a Valentínov jsou stoupenci "reakčních fabrikátů německého profe- sorství" /201/, Avenariova terminologie je "hatmatilkou" a "profesorským galimatyášem" /79/, nu a konečně týž autor vytýká "ruským machistům Juškevičovi a Valentinovovi", že prý materialistovi Rachmetovovi "nadávají přímo darebácky" ! lnu, co jsou takoví idealističtí profesůrci jako Kant, Mach nebo Poincaré proti ruskému materialistovi Rachmetovovi! Odtud je ale vskutku pouze krok k výrazivu, jež si znamenitě osvojilo několik generací marxistů-leninovců z Dějin VKS/b/, kde označení jako jidášové, banda a vrahů a špionů, trockističtí trabanti a jejich atamani, bucharinovští padouši, bělogvardějští zmetci, nicotné hnidy Zinověv a Kameněv, vyvrhelové lidstva Rykov a Rozengolc, atd. patří k běžné "ter- minologii" učebnice, jež byla celé desetiletí i u nás povinnou a nedotknutelnou studijní lektýrou. V roce 1946 recenzoval v Sociologické revue Dějiny VKS/b/ Miloslav Trapl a postřehl - při vší úctě ke generalissimově autoritě - aspoň to, že "nedostatek hlubšího psychologického vysvětlení a příliš jednostranné propagační zaměření bohužel zmenšuje vědeckou hodnotu tohoto díla", což mu ale nakonec nezabránilo, aby se hned v roce 1949 nestal vedoucím katedry marxismu-leninismu - inu, stalinismus ve vědě v praxi. Etiketizace je mimořádně nebezpečná také tím, že je nakažlivá. Velice snadno si ji osvojují právě lidé málo vzdělaní, málo informovaní a součas ně s výraznými sklony k autoritář- 43 [pageend46]ství: není přece nic snazšího, současně však také neodpovědnějšího, než oznámkovat nepřečtenou písemku. Na vysokých školách v našich zemích se však po léta společenští vědci učili nejdříve metodě etiketizační a potom - případně, zbýval-li čas - také nějaké jiné. 3. Prézentní neomylnost /jíž stalinismus s jistým významovým posunem říká "dogmatismus”/: psychologickým předpokladem ideologizace problémů, i etiketizace je vědomí, že jsem "vždycky v právu", což však znamená, že jsem "právě te3" v právu, nikoliv však "navždy v právu". Z jistého hlediska - ostatně psychologicky dosti zajímavého - lze celé dějiny stalinismu a neostalinismu popsat jako kontinuální sled časových intervalů, z nichž každý následující více či méně kategoricky popíral předchozí a prohlašoval při tom, že "právě teď" jde o zcela nevyvratitelnou pravdu, která jediná je "v plném souladu s tvůrčím marxismem-leninismem". Stalinismus je koazelně předvídatelný, protože titíž lidé zítra prohlásí to, co dnes tvrdí, za mylné, aniž budou mít jakékoliv vědomí ztráty kontinuity, o nějakých "výčitkách svědomí" ovšem ani/nemluvě. A to uvažujeme o vědě, nikoliv o politice, kde tato prézentní neomylnost nabývá rozměrů přízračné tragikomických: Stalin byl přece "největším pokračovatelem Leninovým", poté byl Chruš- čov prohlášen za "deformátora leninských norem", Chruščovův Program LSSS, který byl deklarován jako nejtvořivější rozvinutí marxismus od Leninovy smrti, je dnes prohlášen za projev "subjektivismu", Brežněvovy sjezdy, které byly neméně "historické" než všechny předchozí, jsou dnes pouze milníky na cestě "stagnace" atd., což lze ovšem stejně dobře demonstrovat analogicky na poměrech našich /byly ostatně naše stalinské a neo- stalinské dějiny něčím jiným,něčím více než poněkud opožděným opakováním téhož klopýtání na cestě za "rozvíjením tvořivého marxismu-leninismu " ? /. Prézentní neomylnost má hluboké zakořenění ve "víře uhlířské" a v mocenské síle institucí, které garantují, že žádný "omyl", došlo-li k němu v souladu se směrnicí, nebude nikdy úplně a beze zbytku odvolán. Odtud také bytostný odpor stali- nistů k jakékoliv rehabilitaci: rehabilitace totiž znamená /a dokonce personifikuje!/ přiznání, že jsme se v určité době mýlili a že ten, koho rehabilitujeme, měl pravduntehdy, kdy jsme ji přece měli my! Toto narušení prézentní neomylnosti [pageend47]se pokládá za nepřípustné a je proto nejvýznamnějším příznakem liberalizace, jestliže k němu vůbec kdy dochází. Ve vědě a umění se občas prostě nelze vyhnout tomuto kroku, tím spíše, že stalinismus ve vědě i umění je doktrínou omezených, odvozených, nesamostatných, netvůrčích, intelektuálně průměrných a podprůměrných a mravně labilních individuí: sám proto produkuje tak "skvělé” kulturní artefakty jako je socialistický realismus v malířství a architektuře, budovatelská píseň, teorie vědeckého světového názoru, vědecký komunismus, teorie výstavby strany, vědecký ateismus atd. Odvozenost a nesamostatnost stalinismu je ovšem zvláště markantní v jeho "kritické dimenzi" předmětem kritiky je ve "stalinsky dělané vědě" téměř neomylně vždycky něco, co se s odstupem času ukáže jako nepochybný vklad do kulturních dějin - kybernetika, filozofie vědy, fenomenologie, sociologie každodennosti, teorie systémů, ale samozřejmě také humanistická psychoanalýza, křesťanský personalismus, sociální ekologie, ekologická etika atd. Stalinismus - a to je jeho obecný rys, plynoucí z prézentní neomylnosti - nikdy nepřizná, že se ve své kritice kdy çylil: v nejlepším případě prostě pomlčí a mlčení vyžaduje od všech zúčastněných. Vlastní omyl nepřipomínat! Proto se mi jeví jako jeden z drobných příznaků kulturní úzdravy na Rusi fakt, že vydali právě Popperovy úvahy o kritice ve vědě, falzifika- ci atd., neboť to je přece filozoficky nejfundovanější kritický kômp lem en t stalinské prézentní neomylnosti. 4. Vyloučení srovnání se světovou vědou se děje řadou insti- tucionalizovaných způsobů, které nehodláme popisovat. V čistě podobě se tento princip realizuje jako tátální "světonázorové" uzavření do marxismu-leninismu, jež je provázeno také totální uzavřeností teritoriální /komunikační i personální/.Historicky se projevoval ve formě, která se dnes jeví jako cimrmanologie /mám dokonce podezření, že idea Járy da Cimrmana má své kořeny právě zde/, jako "boj proti kosmopolitismu ve vědě". Dnes už zní vskutku komicky slova Václava Kopeckého pronesená na "první ideologické konferenci vysokoškolských vědec- kýdh pracovníků" /nezapomeňme, kolik set takových konferencí naši vysokoškolští vědci od té doby dodnes absolvovali!/ pořádané z podnětu Gottwaldova zetě armádního generála JUDr Alexeje Čepičky: "Když se vyučovalo o vojevůdcích, byli vždy s obdivem líčeni Napoleon, Wellington, Blücher i Schwarzenberg, ale nebyli hodnoceni Suvorov a Kutuzov. Z admirálů byl vyná- MT [pageend48]šen Nelson, ale nikdy Ušakov aj. K mistru Janu Husovi byl vždy záměrně přiřazován Wicliff, jakoby jeho předchůdce a učitel. U našeho velikána Jana Amose Komenského byl vždy tendenčně zdůrazňován jeho pobyt v exilu na západě, jakoby teprve na západě se rozvinul jeho duch jako geniálního pedagoga” /Proti kosmopolitismu jako ideologii amerického imperialismu, Praha 1952, s. 23/· Lze si dnes však jen stěží představit, jakou cenu za tuto ideologickou idiocii zaplatila československá historická věda, filozofie, pedagogika a jazykověda. Duch tohoto "boje” ale podnes zůstává živý a lze jej snadno doložit na apriorním stanovisku "kritiky" vůči čemukoliv, co pochází teritoriálně západně od Labe. Je proto neuvěřitelným unikátem, že nedávno vyšla knihy Dilbar Alijevové pod zcela normálním titulem Súčasná americká sociológia, že by blýskání na časy? Uzavírání se před světovou vědou se projevuje v omezení objemu zejména překladové literatury: překládá se výhradně "ideologicky košer" literatura "bratrských zeqií". Příčina je prostá: každé srovnání nastavuje zrcadlo vlastní omezenosti a intelektuální nemohoucnosti. Je-li možné zrcadlo vůbec nenastavovat, kdo by to dobrovolně činil a proč? Rozdíly mezi jednotlivými východoevropskými zeměmi jsou samozřejmě značné - dnes je Československo v dodržování právě tohoto principu stalinismu ve vědě absolutní velmocí, která daleko přesáhla dříve posmívané Bulharsko /pozor: Rumuni, při veškerém ostatním stalinismu jsou v tomto ohledu na tom lip než my; Němci v NDR překládat prostě nemusejí, protože to za ně z jiných jazyků udělají jejich příbuzní "za zdí"/. 5. Zpřetrhání historické kulturní kontinuity je jedním z obecných znaků stalinismu, protože stalinismus jako duchovní fenomén je kulturním vykořeněním bez ohledu na to, že původně vychází ze západoevropského marxismu, který se sám fenealogi- zuje německou klasickou filozofií atd. Ve vědě, samozřejmě především společenské, se toto narušení přirozené vazby na kulturní evoluční proces projevuje tím, že z kulturních a vědeckých dějin jsou vědomě škrtány celé epochy /zejména epocha křesťanské kultury a civilizace, patristika a scholastika/ a mimořádně významné osobnosti /u nás nejen Masaryk, ale i Pekař, nejen Vorovka, ale i Rádi, nejen V. Černý, ale i J. L. Fišer atd./. Naopak jsou povyšovány na piedestál vědeckých 46 [pageend49]autorit osobnosti vědecky nijak zvláště zasloužilé nebo vůbec nezasloužilé /kulturní dějily první republiky se tak jeví jako výtvor Fučíkův, Urxův, Konradův a Nejedlého, snad za chabé podpory šaldovy, jež ovšem spočívala pouze v tom, že Fučíkovi kdysi půjčil svou Tvorbu/. Stalinismus podstatně mění kulturně historickou optiku: je-li taková změna optiky kontinuována v několika generacích, téměř nutně dojde k deformaci samotného vidění. 6. Desautonomizace vědy spočívá v tom, že věda se stává předmětem vnějšího řízení, manipulace a zasahování, je objektem permanentní mimovědní kontroly. Besautonomizace vědy však netkví v tom, že věda plní společenskou objednávku či zakázku, to plní v každém společenském systému, ale že si sama může problémové okruhy stanovit jen v míře velice omezené. Společenská odpovědnost vědy se chápe jako odpovědnost vědyvůči straně a státu, nikoliv jako odpovědnost vůči národu a veřejnosti, což je záměna neobyčejně podstatná a její sociální a kulturní důsledky jsou mimořádné. Konkrétně se pak desauto- nomizace projevuje v tom, že všechny otázky řízení a rozhodování ve vědě, všechny otázky personálního-vzestupu badatelů, všechny otázky plánování a formulace vědeckých úkolů /srovnej Jednotný plán společenských věd, který byl spíše souborem hesel do průvodu než vědeckou objednávkou/ jsou rozhodovány mimo vědu samu, v orgánech a institucích, jež mají s vědou společného vlastně pouze "styčného úředníka". V tomto procesu desautonomizace vědy je zvláště nebezpečná anonymita rozhodování o vědeckých záležitostech: o vědě nerozhodují dokonce ani ministři, ale zcela anonymní, veřejnosti naprosto neznámí a nikým nekontrolovatelní úředníci. Proti těmto anonymním rozhodnutím ale prakticky není možné žádné odvolání. Balším výrazným projevem desautonomizace vědy je to, že z vědecké obce zcela vymizela možnost volby vlastních reprezentantů: děkanové a rektoři univerzit nejsou již voleni, ale jmenováni ministrem na libovolně dlouhou dobu, ředitelé vědeckých ústavů se vynořují obvykle ze stranického aparátu, aniž by o nich jako o vědcích kdokoliv cokoliv dříve věděl, dokonce výbory dobrovolných společnosti při akademii věd /Československou sociologickou společnost nevyjímaje/ jsou nominovány a schvalovány "orgány" předem atd. 0 složení delegací na vědecké kongresy a symposia nerozhodují vědci sami, ale příslušné "orgány" mimo vědní struktury, k udělení vědec47 [pageend50]kých hodností se vyjadřují stranické orgány jak předem, před započetím tzv. vědecké přípravy, tak "poté", kdy "povolují” obhajobu - aniž by se samozřejmě zkoumalo, co se vlastně obhajuje. Princip - nejde o to, co, ale o to, kdo - platí absolutně: Einstein by možná neměl šanci se stát ani kandidátem věd, protože by se třebas občanský výbor vyjádřil záporně o jeho účasti na akci Z. Vědecká práce je sešněrována soubory naprosto nesmyslných a povaze vědecké práce odporujících předpisů, jejichž dodržování se ale rigidně vyžaduje. Kandidátské práce se musejí psát podle přesně stanoveného "mustru" a obhajoba nezřídka spočívá pouze v kontrole toho, do jaké míry jsou požadavky "mustru” splněny či naplněny. Desautonomizace vědy má dalekosáhlé důsledky psychologické: vytváří ducha poslušnictví a nesamostatnosti. Dnes bohužel již řadě vědců vůbec nepřipadá divpé a hodné pozastavení, že se o naprosté většině věcí, jež jsou pro rozvoj vědy podstatné, rozhoduje mimo vědu samu, nikoho nepřekvapuje, že doktory věd schvaluje sekretariát ÚV /proboha proč? a na základě jaké kompetence?/ atd. Psychologický efekt desautonomizace vědy se projevuje také v tom, že vědci jsou sice konformní vůči nadřízeným a mimovědním institucím, ale postupně ztrácejí, pakliže již zcela neztratili jakýkoliv pocit odpovědnosti vůči veřejnosti - veřejnost pro ně není dostatečně relevantním a významným partnerem, tím méně pak korektivem či potenciálním kritikem. 7. Znejasnění pravidel vědecké kariéry, zavedení jakési "fuzzy-mobility” do vědy, je založeno právě na mimovědním rozhodování o tom, kdo bude či naopak nebude uznán za dostatečně "vědecky kvalifikovaného”. Sám pojem vědecké kvalifikace je zamlžen tím, že požadavek vědecky relevantních výsledků je postaven na místo více než druhořadé a že "vědecká kvalifikace" je definována tak, že je v ní nepominutelně zahrnuta i "politická a veřejná angažovanost", která sama může být ovšem definována v podstatě libovolně. V jazyce, který není právně napadnutelný, se pak mluví o "kádrových předpokladech” k zastávání odborného či vědeckého místa a k dosažení vědecké či pedagogické hodnosti. Výsledkem takového znejasnění mobilitních pravidel vzestupu je zcela samozřejmě to, že vědeckými hodnostmi jsou ověn[pageend51]čeni lidé, kteří ve skutečnosti nemají nejen žádné vědecké výsledky, ale dokonce ani dosti elementární předpoklady k jejich dosahování, jsou však dostatečně "společensky angažováni", ať už objektivní efekty takové angažovanosti byly jakékoliv. Lze se o tom přesvědčit snadno tím, že nahlédneme do seznamu publikovaných prací mnoha profesorů a doktorů věd - bu5 nepublikovali nic či téměř nic, nebo vědecká hodnota toho, co bylo odvedeno, je nulová nebo zanedbatelná. Ale samozřejmě i naopak - lidé mimořádně talentovaní, výkonní a s prokazatelnými výsledky setrvávají v trapném postavení odborných asistentů a kandidátů věd třebas čtvrt století. Zdá se téměř, že množství přisouzených vědeckých a pedagogických titulů je nepřímo úměrné opravdové vědecké kvalifikaci. Takové znejasnění mobilitního principu, jak je známo od dob Weberových, samozřejmě demotivuje a současně mravně negativně působí na mladou vědeckou generaci, která si uvědomuje, že vzestup ve vědě závisí daleko více na "mimovědních činitelích", než na výsledcích vlastní vědecké práce: více úsilí se pak věnuje shánění a výkonu "funkcí", než vlastní odborné práci. Nadšení, fanatický zápal pro obor - to jsou jen druhořadé a nezřídka dokonce nebezpečné kvality: dosti obecně platí, že je lépe "nevystrkovat hlavu", tzn. nic pořádně nedělat, aby se jaksi nekomplikoval "normální", mechanický, formálně předem daný vzestup, 8. Vyloučení oponentů je mechanismus, který je zakotven již v předchozích principech. Potenciálního a reálného oponenta je možné diskvalifikovat etiketizací a v případě potřeby prostě institucionálními prostředky vyhnat z vědy, aniž by měl dotyčný jakoukoliv možnost se uplatnit na jiném, obdobném pracovišti. Princip vylučování oponentů se používá především proto, že stalinismus ve vědě je - jak řečeno - produktem i producentem lidí průměrných, omezených, poslušných, odvozených a bytostně netvůrčích. Tito lidé nesnesou přirozenou konkurenci, každý konkurent je potenciální nepřítel a proto musí být odstraněn, odstaven, případně - podle dané situace - znemožněn a zlikvidován. Vylučování oponentů z vědy je v našich poměrech dobře známé. Po umírněné rehabilitaci některých obětí padesátých let došlo k neostalinské recidivě, která dosud nebyla ani v nejminimálnější podobě revidována: nikdo nebyl rehabilitován, nikomu se nikdo neomluvil. Lidské tragédie to jsou nezměrné - [pageend52]léta promarněných životů, desítky nenapsaných prací, zmařené intelekty a nenaplněná životní poslání... Jakou cenu za to, že lidé průměrní nesnesou schopnějšího konkurenta, zaplatila společnost, se nedá vyčíslit. Ví se pouze, že jsme tak přišli alespoň o jednu Nobelovu cenu v přírodních vědách. Mravně a psychologicky je tento zaběhaný exkomunikační mechanismus nebezpečný tím, že si lidé na něj snadno zvykají a že jim po jisté době připadá "normální", že někteří lidé prostě ve vědě nepracují, ačkoliv jsou k tomu prokazatelně dostatečně kvalifikováni nadáním i dosavadními výsledky: jeden významný český sociolog se zabýval drůbežářstvím, jiný byl topičem, ještě jiný po velkých tahanicích dokonce směl učit na základní škole /a děti mu říkaly "soudružko”/, ještě jiný pracuje u počítače jako programátor atd., aniž to komukoliv "ze struktur" připadá vůbec jen divné či neobvyklé. I zde ovšem platí ve všech autoritativních systémech osvědčené pravidlo, že tvé momentální mlčení vůči křivdě páchané na jiném se promění v mlčení vůči křivdě páchané na tobě - nedovoláš se, protože jsi sám nevolal. Aplikace tohoto stalinského pravidla je ovšem také důkazem naprostého odnárodnění stalinistů, naprosté ztráty vazby na národ jako hodnotu: minimálně od počátku 19. století se v našich kulturních dějinách argumentovalo a podle tohoto argumentu taky jednalo, že žádný talent, žádný intelekt v tak malém národě nesmí přijít nazmar. "Třídní” exkomunikaci nezavedli do přístupu ke vzdělání a k vědecké kariéře v tak neuvěřitelné míře ani feudální páni, ba dokonce ani buržoazie: "třídních" kriterií se zcela absurdně používá vůči příslušníkům vlastního národa v době, kdy žádné třídy v "leninském smyslu" neexistují. Podává se tím ovšem absolutně nevyvratitelný důkaz o existenci nové mocenské elity /"třídy"/, která aplikuje vylučovací princip, aby maximalizovala svoje vlastní výhody a privilegia. 9. Depersonalizace a pseudopersonalizace je jen zčásti kon- sekvencí předchozích mechanismů. Věda je pseudopersonalizována, protože jejími oficiálními reprezentanty jsou nezřídka lidé, kteří jsou de facto outsideři v oboru a neměli by do něho příliš mluvit: za normálních podmínek by to vědecká obec prostě nepřipustila. Společenské vědy jsou však depersonalizovány také proto, že v podstatě světonázorové doktríny, která je jediná vědecká a která je vědecká definitivně a ve vztahu ke [pageend53]všem eventuálním alternativám, je takto zabudováno, že není možné učinit vědecký objev - a přece ve vědě jen objev, byt jakkoliv partikulární, zakládá vědeckou osobnost a autoritu. Nemáme společenskovědních osobností v oficiální vědě, protože nebyl učiněn objev·. Ostatně - tento notoricky známý fenomén byl již v literatuře dostatečně popsán: uznanými osobnostmi marxistické společenské vědy jsou vždycky nakonec "revizio- nisté" nebo ’’kryptomarxisté", nikdy nikdo jiný /třebas Lukács, Korsch, Marcuse, Fromm, Kolakowski, Garaudy/. Nebo chce snad někdo tvrdit, že Mark Borisovič Mitin vstoupí do dějin myšlení jinak než jako katan hegelovské skupiny Děborinovy, Stalinův trabant a kamarád akademika Lysenka? 10. Strach a terorizace jsou dva procesy ruku v ruce spolu jdoucí. Pro stalinismus ve vědě je příznačné, že jedna jediná osoba dokáže terorizovat svou prostou přítomností společenství vzdělanců, které se jí nedokáže a nezřídka ani nemůže postavit. Teror se nerealizuje jenom mimovědními prostředky, existuje i teror náš každodenní, kdy skvělý lektor, opravdový badatel, povídá dvě hodiny o ničem k lítosti celého zúčastněného fóra, protože byl včas upozorněn, že je "tu jeden blbec". Ten stačí k tomu, aby bylo dosaženo kýženého efektu. Strach ale bytostně k vědě nepatří. Stalinismus ve vědě je však charakterizován hypokrizí - neustále se vykřikuje o nutnosti "odvážně poznávat", ve skutečnosti se však žádá pouze disciplína a poslušnost, jež jsou uváděny v^život mechanismy, které vzbuzují obavy a strach. Je v podstatě sociologicky lhostejno, zda jde o strach zdůvodněný a mravně ospravedlnitelný, protože sám fakt, že ovzduší strachu, nejistoty, bázně a poslušnictví může ovládat vědecký svět, je mravně odsouzeníhodný. Samozřejmě je pravda, že někteří vědci ustupují dokonce z pravidel vědecké /nejen osobní/ etiky, aby si nepoškodili kariéru, neohrozili své postavení, nepřišli o prémie, neznemožnili si vydání knížky atd., samozřejmě je pravda, že mlčí i tehdy, kdy by mlčet ani nemuseli; podstatné na věci je však to, že tyto mravní defekty mají nejen osobnostní a charakterologický, ale především systémový původ a podstatu. Jedním z vedlejších, ale neobyčejně významných efektů strachu a terorizace je autocenzura. Tato procedura je u nás vypracována k takové dokonalosti, že ta pravá, instituciona- lizovaná cenzura je opravdu zbytečná. Ale kde na světě fun- 51 [pageend54]gují autocenzura! mechanismy z vlastní vále autorovy? 11. Ritualizace nepravdy souvisí s hypokrizí, která je - jak řečeno - pro stalinismus obecně příznačná: v našich poměrech to znamená, že studenti,aie i dospělí lidé jsou nuceni k tomu, aby vykonávali studijní rituál, který spočívá v nekonečném "studiu klasiků", sjezdových materiálů, ale především - v systematickém "osvojování si" vědních disciplín, které s vědou nemají nic společného než usurpovaný název. Je mi nesmírně líto toho, že studenti mladí i dospělí musejí věnovat tak mnoho času "studiu" věcí zbytečných a nezřídka nepravdivých, které společenské vědy kompromitují: historii prezentují jako snůšku lží, sociologii jako úhrn banalit a nepravd, ekonomii jako naprosto zbytečné blábolení, jemuž nic v realitě neodpovídá atd. Samozřejmě, že moderní člověk by měl znát nejen počítače, nukleární fyziku a molekulární biologii či aspoň o nich mít základní tušení. Aby byl vpravdě kulturní bytostí, musí se také orientovat v umělecké sféře a v humanitních vědách - ve filozofii, historii, psychologii a sociologii minimálně. Ale tyto obory pak nesmějí být degradovány a devalvovány na prostopravdy, jež je možné zvládnout levou rukou na dece u vody nebo u piva v hospodě. Říká se, že na Západě je ekonomie jednám z nejobtížnějších studijních oborů: v našich zemích se na "ekonomku", i vysokou, jde obvykle tehdy, když se na nic jiného prostě nestačí. A pak čekejte zázraky od ekonomických reforem! 12. Deformace jazyka je příznak velice signifikantní. Stalinsky dělaná věda má svůj jazyk, který je mírně kultivovanou variantou /nikoliv nutně a nikoliv vždycky kultivovanou/ jazyka aparátu, oné byrokratické čínštiny, které opravdu rozumějí snad jenom západní kremlologové. Stalinisté jsou proto neobyčejně citliví jednak na jazyk neotřelý a kultivovaný, jednak na jazyk byl jen poněkud složitý. Jazyk vás prozrazuje, pravím vám! Vyjadřujete-li se výrazně odlišně od přijaté normy, a tato norma je přízračné nekulturní, riskujete, že budete velice brzy odhaleni jako - viz kapitolu o etiketizaci. Ale kdo, není-li k tomu kvazi- intelektuálně predisponován, zvládne všechny ty jejich "dopady", "tvořivá bádání", "zvyšování laiky", "rozvíjení", "dávání zelené", všechna ta "jiti cestou toho či onoho", "odvrhnout 52 [pageend55]h to či ono", všechen ten "stálý rozvoj" a všechna ta vůbec jen myslitelná."blaha" všestranně rozvinutého človeka - který se pohříchu nedokázal naučit česky. Produktem deformovaného a uniformovaného jazyka je nuda. Naše společenské vědy jsou a byly nudné - nejen tématy, která povětšině nikoho nezajímala, ale také způsobem, jímž byla vyjádřena. V rámci stalinismu se prostě bestselleru nedočkáte. Výběr z doporučené literatury Kopecký V., Proti kosmopolitismu jako ideologii amerického imperialismu, Praha 1952 Lysenko T. D., O situaci v biologii, Praha 1951 Neumann S. K., Anti-Gide, Praha 1954 Sayers M., Kahn A. E., Velké spiknutí, Praha 1950 /náklad 500 000/ Stalin J. V., O marxismu v jazykovědě, Praha 1950 Stalin J. V., Otázky leninismu, Praha 1950 Stalin J. V., Ekonomické problémy socialismu, Praha 1952 Štoll L., Třicet let bojů za českou socialistickou poesii, Praha 1950 V. I. Lenin a ÚV VKS/b/ o úkolech filosofie, Praha 1951 Veliké štěstí je žít ve stalinské době, Praha 1952 /zejména stát V. Zolotnickij, iUčencovairBdost/ Ždanov A. A., O umění, Praha 1950 xxxxx xxxxx xxxxx xxxxx , "Pokud jde o samu hru 'Dni Turbinových', není ani tak špatná, protože přináší víc užitku než škody. Nezapomínejte, že hlavni dojem, který tato Jíra zanechává v divákovi, je dojem příznivý pro bolševiky: 'když i takoví lidé jako Turbinoví jsou donuceni složit zbraně a podrobit se vůli lidu, přiznat, že jejich věc jetíéfinitivně ztracena - znamená to, že bolševici jsou neporazitelní, že s nimi, s bolševiky nic nepořídíš'. Dni Turbinových demonstrují drtivou sílu bolševismu. Autor ovšem nemá na tomto demonstrování ani nejmenší 'vinu'. Ale co je nám po tom?"' J. Stalin, Odpověď Billu-Bělocerkovskému /1929/. Spisy sv. 11, Praha 1955 [pageend56]Jan Benedikt Děti doby Stalinovy Čekal jsem na tuto knihu čtyřicet let, ä přitom je to teprve prolog. Generál-poručík P. Mikitěnko /Z redakční pošty. Lit. gazeta 1987, č. 34/ Stalin žije. Před pětatřiceti léty bylo pochováno pouze jeho tělo. Žijí také jeho potomkové, děti v jeho duchu zrozené a vedené, žijí i jeho oběti. Pravděpodobně žije i Saša Pankratov, protagonista románu Anatolije RYBAKOVA Děti A r b a t u /čas. Družba národov 1987, č. 4,5,6/. /^ Je asi stejně starý jako jeho autor - mé něco přes sedmdesát. Je naším současníkem. A tak doba Stalinova není jen věcí historiků, patří i sociologům. Protože klade otázky, které přesahují úroveň rekonstrukce historických událostí a dotýkají se sociálních kořenů naší doby. Obraz socialistického diktátora, který před sebou máme, se nás bezprostředně týká. V něm se ostatně soustřeďuje osud i šance současných pokusů o společenskou reformu v Sovětském svazu i u nás. fybakovův román se ovšem neomezuje na postavu Stalina, snaží se postihnout celou jednu epochu, i když soustředěnou do jediného roku 1934 /brzy však začne vycházet pokračování/. Můžeme se proto pokusit na základě takto připraveného "materiálu" o rozbor tří podle mého centrálních otázek: první se týká obrazu Stalina, drahá struktury zbývající "masy" /tj. aparátu, opozice a lidu/, třetí pak sociologické reflexe nedávných dějin. I. Stalinové Ve výňatcích z pamětí A. Mikojana můžeme číst: "Sám za sebe mohu říci, že jsem znal 'dva Staliny' Jednoho, kterého jsem si velmi vážil a kterého jsem respektoval jako staršího soudruha - přibližně prvních deset let, a pak zcela jiného člověka - v následujícím období." /2 “Teorie" dvou Stalinů se vůbec velmi rozšířená. Jednou se vztahuje na dvě období jeho vlády, jak naznačuje 54 [pageend57]třeba D. Volkogonov /^ a v románu Kirov, přičemž zlomem by měla být léta zrodu téze o zostřování třídního boje, jindy se vztahuje na "dvojí povahu" Stalina, tj. zásadového a nekompromisního bojovníka za vítězství socialismu a současně vůdce zneužívajícího své moci k neodpustitelným zločinům. A mohli bychom vysledovat i jiné koncepce Stalinovy janusovské tváře. Je taková představa o- právněná? Když jsem četl Děti Arbatu, musel jsem několikrát bezděky sáhnout po Machiavelliho "Vladaři". Ba mnoha místech, zachycujících Stalinovy samomluvy, jsem měl dojem, že Stalin právě dočetl některou Machiavelliho pasáž a nechává ji vstupovat do svého vnitřního ideového /a charakterového/ světa. Tento efekt spisovatelova umění — jinak jde o román v ničem nevybočující za hranice "tradičního* realismu - mne vedl k přesvědčení, že "teorie dvou Stalinů" je klamná. Jde o fenomen diktátora, který se nám snad zdá být složitý jenom proto, že je provázen adjektivem "socialistický". Promítá se do tří základních poloh Stalinova fenoménu, které jsou propojeny a neodlučitelně spjaty:jde o jeho osobnostní vlastnosti /jaký byl/, © jeho sociální pozici /co dělal/ a o jeho pojetí vlastní sociální role /jak jednal/. Kdo chce psát o osobním životě Stalina, musí se spokojit s velmi chudým materiálna. O Stalinovi "v papučích" se toho ví málo. To je koneckonců charakteristické pro všechny představitele politické moci za socialisme, aniž by ovšem šlo o projev skromnosti. Ono mnohdy bývá taky co skrývat. Rybakov toho o Stalinovi "prozrazuje* víc než kdokoli před ním, dokonce víc než Stalinova dcera Světlana v kdysi populárním bestselleru./4 Jaká je jeho biografie, předznamenává jeho mládí pozdější jednání? od dětství křehký 0 slabý, přecitlivělý na vše, co mohlo vyvolat pochyby o jeho fyzické odolnosti a odvaze; miloval svého otce /nebo památku na něj?/, člověka dobrého, ale slabocha bez vůle, zabitého kdesi v hospodské rvačce; kdo nerespektoval jeho fyzické nedostatky /třeba mírně ochrnutou ruku/, nebe si dovolil k němu být hrubý, ten se vzápětí setkal z bezcitnou reakcí nejhrubšího ražení; seminarista; pak člen politických spolků; poznal vězení i vyhnanství. Stalin byl nesmiřitelný ve věcech ideových i osobních: ve vtipkování vždy spatřoval zlomyslný útok 55 [pageend58]na své nedostatky, «euměl se smířit s výhradami v osobních sporech, které byly vůbec jeho slabou stránkou - silný gruzínský přízvuk a těžkopádnost ve vyjadřování ho hendikepovaly. /Rybakov věrně postihl způsob jeho vyjadřování, ale i myšlení, jeho vcelku úspěšnou snahu z těchto nedostatků udělat přednosti: z těžkopádnosti se stává rozvážnost atd,/ Jestli mu soudruzi nechtěli ubližovat, nezbývalo jim než přistoupit na jeho stanovisko - neodporovat mu. "Stalin /v době vyhnanství - J.B./ nikdy neudělal ani krůček ke smíru - ideový odpůrce byl jeho osobním nepřítelem··. Se svými rozmary, pocity ukřivdění, trapnými nedorozuměními byl prostě nesnesitelný·.· Tento osamělý nesmiřitelný ^ruzínec uprostřed hluboké sibiřské tajgy vyvolával soucit. A soudruzi mu mnohé odpouštěli" /1, 98/. Již zde tedy leží zdroje jeho pozdější osobní moci. Zatímco sám od počátku své kariéry neodděloval vlastnosti osobní od politických, jeho spolu- a později protihráči naopak obě roviny oddělovali: podporovali ho pro jeho politické schopnosti s nadějí, že své osobní vlastnosti změní, nebo alespoň ovládne /tato představa je v knize reprezentována Kirovem/. Pak přišla revoluce a občanská válka a Stalinova vůle i energie byly zhodnoceny. "Neloyálnost, hrubost, touha po moci byly trpěny, protože i revoluce používá krajních prostředků" /1, 99/· Svých vlastností náležitě využil v dalším postupu a dokázal je "dialekticky" explikovat a posvětit: Že je hrubý? Ano, je, ale vůči nepříteli je to nezbytné. Že je podezíravý? Ano, je, jenže v revoluci se nesmí věřit nikomu, “že málo řeční a chodí mezi lid? Ano, je to pravda, lid však nemá'rád ty, kteří vyhledávají lacinou popularitu. Poznenáhlu se před námi vynořuje děsivá skutečnost, že Stalin vlastně svým osobnostním ustrojením, jak se postupně formovalo, ztělesňuje základní charakteristiky psychologie doby, kterou spoluvytvářel. TÍJ£, že ztotožnil věci politické a osobní, člověka doslova zredukoval na tvora pouze politického. Osobní vlastnosti i osobní vztahy byly převedeny na vztahy a vlastnosti politické /a tudíž mocenské/, přátelství se změnilo v soudružství, vztahy příbuzenské byly podřízeny ideovým hlediskům. Došlo k vyvlastnění člověka; člověk byl zbaven těch svých životních hodnot, které ustavují jeho privátní, soukromý svět - stal se člověkem jen a jen veřejným, tedy zveřejnitelným a zveřejňovaným a tedy kontrolovaným a tedy sledovaným a tedy podezíraným a tedy potenciálně - nepřátel56 [pageend59]ským. Toto je stalinská metamorfóza humanismu, která poznamenala i jeho dědice. V situaci, kdy mizí privátní osobnostní rozměr člověka, kdy do sociálních vztahů vstupuje jen jako vyvlastněný politický tvor, rozhoduje nikoli to, jaký je, ale kdo je. Nejde dokonce ani o to, co člověk říká, jde o to, kdo to říká. "Stalin mluvil pomalu, zřetelně, tiše, tlumeným hlasem, výrazně, jakoby diktoval písařce, říkal věci všem známé, ale te3, když je pronášel on, se zdály být nové..." /1, 14/. Je otázkou, zda k masovému rozšíření určitých vlastností lidského chování, které vedlo k jakési psychologii stalinismu, došle díky Stalinovi, nebo zda naopak reálná historická situace nebyla ideálním prostředím pro rozkvět právě těchto vlastností, zda tedy Stalin nejlépe nevyjadřuje svou dobu. V "teoriích dvou Stalinů" se nejednou objevuje názor, že Stalin pouze vyjadřoval vůli lidu /byl legitimním vůdcem, nikoli usurpátorem/, že byl ideovým mluvčím bolševiků atd. Lid přece Stalina miloval, obdivoval se mu, obětoval se za něj. Právě takový portrét podávaly předchozí literární díla /např. A. Čakovského, I. Stadňuka/, portrét moudrého vůdce, který vidí daleko dopředu. "Stál na tribuně, listoval v papírech a klidně vyčkával, než utichnou ovace. Zdálo se, že potlesk nevztahuje k sobě, ale k tomu, co ztělesňuje - k velikým vítězstvím státu a strany, a že sám tomu Stalinovi tleská. To, že to ví a chápe... vytvářel© mezi ním a lidmi, kteří ho nadšeně vítali, pocit blízkosti a pochopení" /1, 69/. Jenže Rybakov . také opakovaně upozorňuje na jemný posun: "Oddanost idejím měřil Stalin oddaností k sobě /1, 99/. On je jejich pravým ztělesněním, a mění-li se celá podoba doby, je to způsobeno tím, že Stalin stále silněji promítal do podoby, do vnitřního rázu svého postavení své osobnostní vlastnosti. Tak se to alespoň zdá podle výkladu těch, kteří později o Stalinovi píší. Jde o jakousi směs psychologizujícího a sociole- gizujícího pojetí vůdce za socialismu. To první - a k němu se kloní i Rybakov - pokládá politický systém a politickou atmosféru za ztělesnění vlastností vůdce; stalinismus je příkladem nejvýraznějším, ale obdobně lze vůdcem charakterizovat všechna další období. To druhé pak ve vůdci spatřuje představíble struktury politické moci, symbol sociálně politické atmosféry atd; stalinismus pak znamená určitou koncepci socialismu, kterou Stalin pouze symboli- 57 [pageend60]zuje, představuje. Takto uvažuje třeba Rybakovův kritik L. Annin- skij, podle něhož "zvůle a bezzákonnost byla zahnízděna ve způsobu života i v ochotě lidí přijímat rozhodnutí, která se jim předkládají", takže je nesmyslné hledat pouze jednoho viníka ./5 Stalin samozřejmě - jako nositel a nejvyšší představitel socialismu — společenský řád tvaruje a dává mu svou tvář. Jednota doby a vůdce - vůdce, který se považuje za syna a legitimního mluvčího lidu - se utváří navíc v podmínkách specificky ruského pojetí vůdcovství - tj. carství. Projevuje se ztotožněním pozice na čele státu a strany /dříve církve/ s historickým úkolem vybudovat mocné socialistické impérium a ústí do psychicky predetermi- nevaného pojetí absolutní zodpovědnosti a t/íedy - vyvolenosti. teprve v tomto kontextu se před námi objevuje možnost pojmout Stalina takového, jaký byl i co představoval. nerozhoduje tedy koneckonců to, jak byl psychicky disponován, dokonce nerozhoduje ani ex post dokazovaný názor, zda jemu navzdory či jen díky jemu byly dosaženy takové a takové úspěchy, jde o něeo trochu jiného - o vrcholný projev absolutistické struktury moci za socialismu, o nejčistší - protože krajní - výraz specifické sociální situace, která v systému vlády utvrdila své nealternativní pojetí socialismu. Stalin jako socialistický diktátor navázal na absolutistické vůdce minulosti, využil všech svých dispozic, znalostí i osobních zkušeností k vytvoření a rozvoji takové společnosti, která dodnes představuje dominantní a vlastně jediný dostatečně rozvinutý typ socialismu. To, že ho Tabakov ve svém románu prezentuje v jeho zločinné podobě, není než projevem humanistické alternativy, která je zatím jedinou - i když opakovaně zklamávanou - nadějí proti "stalinství". Stalin, jako diktátor, toí téma centrální, protože - a nikoli navzdory - je zasazeno do kontextu socialistického řádu. Diktátorské vlastnosti Stalina se postupně rozvíjejí až do podoby duševní choroby, do podoby jakéhosi "démonismu", ale současně koincidují s revolucionářskou představou moci, s eli- tárním obrazem vedení lidu na cestě k socialismu. Jakýmsi mixem "těchto dvoU zdrojů je pojetí hodnoty lidského života. Stalin, který byl několikrát v situaci, kdy se považovalo za samozřejmé ži- 58 [pageend61]▼©tem pohrdnout, vyznává jako vůdce dvojí hodnotu lidského života; život obyčejného člověka, samozřejmě všech nepřátel, ale i život revolucionáře je bezcenný; ne tak život vůdce. "Co vede revolucionáře po trnité cestě? Idea? Ta je mu jen podnětem, záminkou. Obecné blaho, rovnost, bratrství, nová společnost, socialismus, komunismus - to jsou hesla, která povzbuzují masy k boji. Revolucionář, to je charakter, protest proti vlastnímu ponížení, potvrzení vlastní osobnosti... Pouze revolucionář a vládce chápou malost a nicotnost lidského života, ale jen vládce má právo si ho hájit. Vlastní život je bezcenný v boji o moc, ale jakmile ji získáš, je to jako vítězi odměnou život. Dnes je vítězem ON a je schopen udržet si život, protože je schopen uchránit svou moc." /3, 50/. A je toho schopen, protože zná tajemství moci. Věděl, že skutečný vůdce jde sám, že za svou moc vděčí jen SOBĚ SAMÉ- MU" /1, 111/. Osamělý, nesdílný, ostatní ignorující, chladný', militaristický...- těmito vlastnostmi charakterizoval mocné tohoto světa již Niezsche. Ale Stalin také věděl, že ke své moci musí umět využít nedostatků ostatních, především "lidu této země". Uvažuje; odedávnou formou kolektivního soužití ruského lidu byla občina, tudíž v základech jeho národního charakteru leží hodnota rovnosti. To je ta nejpříhodnější okolnost, která mu umožní vybudovat v Rusku novou společnost. Věděl, že demokracie je v Rusku vyloučená, že je to ruskému lidu něco cizího, že svoboda pouze uvolňuje ty nejhrubší instinkty v lidu a že odtržení vedených od vedoucích, které kdysi R. Michels označil za negaci demokracie /6, je zde přirozené a běžné. Lid a jeho instinkty lze zvládnout nejlépe silou, silnou mocí - diktaturou. Konečně i Lenin v r. 1918 tvrdil, že "by bylo největší hloupostí se domnívat, že přechod od kapitalismu k socialismu je možný bez přinucení a bez diktatury* . To sdíleli všichni bolševici, kdežto menševici to nepochopili.. On šel s bolševiky - jako jediný z velkých Gruzínů. Ale lid také musí vědět, že ti mocní nad ním také na něj myslí, že "nejvyšší moc zná jeho touhy, pečuje o něj, chrání ho..., že nejvyšší moc je VŠEVĚDOUCÍ, VŠEVĚDOUCÍ a VŠEMOCNÁ" /3, 52/. Ano, x "nejvyšší moc muší být césarsky majestátná, pouze takové moci se bude lid klanět, pouze ji bude poslouchat, pouze ona v něm vyvolá úctu i chvění. Ruská historická věda ukazuje Ivana Hrozného jako zlosyna, ale ve skutečnosti to byl velký státník, vždyť [pageend62]připojil k Rusku Kazaň, Astrachaň i Sibiř, poprvé v Rusku - a možná nejen v Rusku -zavedl monopol zahraničního obchodu, jako první z ruských carů prosadil princip státnosti: státním zájmům musí podřízeno vše!" /2, 78/. Ale Stalin také věděl, že nejvyšší moc je nedělitelná. Vždyť i Lenin se bál rozkolu uvnitř strany - ani ne tak před získáním moci, jako hlavně uvnitř strany vládnoucí. Chyboval však v tom, že státní moc považoval za faktor, který lidi zainteresované na jejím udržení sjednocuje. Chyba! - "moc vždycky rozděluje" /2, 97/, neboť každý o ni usiluje. Konzolidačním prvkem se může stát pouze moc soustředěná v takových rukou, z nichž nejen, že ji nikdo nemůže vytrhnout, ale nemůže na to ani pomyslet. Lid miluje právě tuto jistou moc, proto je třeba v něm podporovat víru v nezdolnost moci a v nutnost ničit všechny, kteří se opováží po ní sáhnout. A dnes /tj. na počátku 30. let/ je takových uchazečů mnoho. Stalin naprosto nesdílel představu, že rozkol ohrožuje a oslabuje politické hnutí. Naopak, jako vcelku dobrý znalec náboženských herezí věděl, že rozkol rozšiřuje sociální základnu každého hnutí, protože k němu přitahuje příznivce z mnoha stran a díky postupné likvidaci odštěpenců nakonec jen upevňuje hlavní linii. To prokázalo křesťanství, to pochopil i Hitler, když se rozhodl likvidovat Röhma. A nedělitelná moc, toť moc soustředěná v rukou jednoho vůdce, v rukou diktátora, který je schopen realizovat ideje politického programu a udělat z Ruska mocné impérium. V rukou toho, kdo zná "tajemství moci", kdo svou vážnost i své politické přežití opře o schopnost realizovat své cíle - a nakolik jsou tyto cíle, jak píše H. Kissinger, pro ostatní žádoucí, to už je druhořadé./8 Ostatním vůdcům revoluce se zdá, že se Stalin mění, že zlé stránky jeho charakteru nabývají převahy. To, že se stával netrpělivější, náladový, zlostný, že in.-trikoval a rozeštvával mezi sebou stranické pracovníky, že svou hlavní zbraň udělal z bezpečnostních orgánů, že neustále zdůrazňoval nezastupitelný význam informací a nutil všechny, aby za sebou navzájem slídili - to vše souviselo s upevňováním jeho diktátorské absolutní moci. •Roste Stalinova podezíravost, nikomu nevěří, není možné být k němu otevřený, tvoji upřímnost kdykoli použije proti tobě. To vše vyvolává atmosféru nedůvěry, nejistoty, bezmoci" /3, 120/. 60 [pageend63]Bezmoc - ale o bezmoc ovládaných přece jde, soudruhu Kirove. Nemýlíte se právě vy, když tvrdíte, že "jeho metody jsou nepřijatelné, jeho linie je však správná" /3, 120/. Tak, a jsme zpátku u teorie "dvou Stalinů". Jenže tak to chápe Kirov a jemu podobní, kteří budování socialismu považují za etapu, kdy končí nutnost "řídit terorem". Tak to pojímá i většina novodobé kritiky Stalina, která v něm vidí představitele "kasárenského socialismu" se všemi drastickými průvodními jevy, jež může obsáhnout. Jenže je tomu skutečně tak? Je-li socialismus a jeho tvář jednoznačně závislá na tváři vůdce, který je právě v čele, jaké že jsou garance, aby taková mocenská svévole opět neznamenala utrpení miliónů? Vraťme se ještě jednou k pamětem A. Mikojana. Píše o situaci, kdy se ve vedení zvažovalo, kdo by měl být postaven do čela strany po Leninově smrti: "...dali přednost tomu raději ponechat ve funkci /generálního tajemníka strany, kterým byl od r. 1922; tato funkce však tehdy měla podstatně odlišnější a men-- ší význam - pozn. J.B./ Stalina než vybrat některého z vedoucích činitelů strany, kteří byli autoritativnější než Stalin, kteří se těšili vysoké prestiži teoretiků a ideologů. Obávali se, že takový vůdce by mohl větší měrou než Stalin vnucovat straně svou vůli /podtrhl J.B./ a uškodit kolektivnímu vedení ." /9 Všimně- te si: chtěli slabého vůdce na nejvyšší místo v mocenské hierarchii, protože věděli, že kolektivní vedení je fakticky iluzí, že je to klam a mam. Stalin to chápal lépe než ostatní, k věděl ještě jedna: získá-li nejvyšší moc, pak to bude moc celoživotní, protože ve straně není mechanismus, který by umožňoval legálně ho této moci zbavit. Jedinou cestou je spiknutí, což ovšem každý diktátor - na rozdíl od zvoleného vládce - ví a musí tomu zamezit. Zamezí tomu tím, že bude mít za sebou lid a ještě jednu složku - sloužící aparát. To je garant nejspolehlivější. Stalin tedy není ve vývoji socialismu fenomenem výjimečným, je naopak nejlepším ztělesněním jedné jeho fáze či varianty. Nikoli socialismu jako soustavy idejí, ale socialismu jako reality politické moci, Stalin byl zosobněním linie a politiky strany, oné strany, která získala a udržuje si monopol absolutní 41 [pageend64]moci ve společnosti, která realizuje ideu diktatury proletariátu s jeho mlčenlivým souhlasem, která vede zemi vedena svými vůdci. Pouze v průběhu boje o.moc v ní existují přiznaly plurality po-, litických koncepcí. Převzetím moci vítězí a vládne jen jedna z nich. Optimisté doufají, že to jednou bude i koncepce demokratická. Co se pak stane s monopolem moci, to už je věc druhá. II. ... a ti druzí Mezi sociální strukturou společnosti a její strukturou politickou je ve státech x k socialistických vztah podivný a podivuhodný. Díky svému monopolu dokáže politická moc za socialismu výrazněji ovlivňovat podobu sociální struktury než ve společnosti kapitalistické ä je v jistém smyslu přímým opakem společnosti feudální: v ní sociální složení /a příslušnost/ určovala politickou strukturu, zde je tomu spíše naopak. Pro sociální strukturu socialistické společnosti mají proto specifický význam ty skupiny či vrstvy, které jsou rozhodující z hlediska politické moci. To, že nakonec určují i podobu sociálních vztahů, je samozřejmým důsledkem jejich mocenského postavení. Jde o /1/ mocenský aparát a /2/ opoziční síly. Této skutečnosti si byl Stalin vědom víe než • dobře - stejně jako jiní socialističtí vůdcové, kteří zdědili jeho model. Ten přežívá a •aparátčíci” i "opozičníci" jsou vlastně Stalinovými dětmi. Na nich pak závisí, jak bude vypadat ostatní "zbytek" společnosti, onen vnitřně sice bohatě strukturovaný a diferencovaný, nicméně vůči nim v jedné podobě se skrývající lid. Chceme-li se ptát, jaké lidi utváří socialismus, musíme zjistit, jak jsou utvářeni jeho tvarovatelé. Stalin jako nejčistší představitel centralistického socialismu, jehož byl nejvyšším vládcem, si - navzdory svým ohnivým verbálním kritikám - byrokraticko-administrativního aparátu nesmírně cenil. Koneckonců se hned na začátku své kariéry stal jeho •šéfem", vždyť funkce generálního tajemníka strany označovala vedoucího sekretariátu strany při politbyru. Šlo o výkonný aparát určený pro běžnou práci, příliš podceňovaný na to, aby v něm někdo v jeho počátcích spatřoval centrum'politické moci. Jím se stal o něco později a zůstal jím vlastně dodnes. 62 [pageend65]Výhodou aparátu není jenom to, že je vlastně "výkonnou mocí", že denně organizuje politickou činnost, ale i to, že je skrytý, anonymizovaný, nenápadný - že to není ono "nápadné bojarství", které tak dráždí lid. /To se z něj stalo později./ Stalin věděl, že lid se spíše bouří proti šlechtě než proti carovi, a proto musela jeho "šlechta* ustoupit od okázalosti. A věděl také, že tento aparát musí být na něj, na svého vůdce, plně odkázán. Tak tomu musí být zdola až k nejhornějším vrstvám aparátu, k jeho nejbližším spolupracovníkům, kteří se musí zbavit pocitu, že je na svém místě jejich zásluhou. Naopak, "nikoli oni si ho vybrali, nýbrž on si je vybral, Nikoli oni ho postavili do. čela, ale on je k sobě vytáhl. Hikoli oni mu pomohli se upevnit, nýbrž on sám je postavil na sám vrchol státní moci. Tím, čím jsou nyní, se stali jen díky tomu, že stáli za ním" /1, 111/. A vybírá si je opatrně, aby ho nemohli ohrozit. Naopak - on je jejich neustálou hrozbou. Vždyť třeba i ti nejbližší pomocníci jako Molotov či Kaganovič bez reptání přijali zprávu, že manželka prvního a bratr druhého byli zatčeni jako nepřátelé lidu./10 Ohrozí ho pouze ti, kteří proti němu vystoupí - a s těmi už si poradí, V Rybakovově románu je vnitřním monologům Stalina o aparátu věnováno mnoho místa a dlužno přiznat, že jde o partie zasluhující mimořádnou pozornost. Neboť Rybakovův Stalin spatřuje v Leninem odsuzované "byrokratické deformaci" jedinou možnou formu řízení za socialismu. Stalin věděl, jaký aparát to musí být: aparát, který nemůže nahradit nejvyšší moc a nemůže se postavit mezi ni a lid, aparát poslušný a spolehlivě vykonávající "vůli nejvyšší". A také ví, jak takový aparát zvládnout: je třeba ho držet v obavách a ve strachu, což má tu nezaplatitelnou výhodu, že tento nu vštípený strach bude šířit "dolů" mezi lid, který naopak jedinou záruku proti obávanému aparátu bude spatřovat v NĚM, v nejvyšší moci. Stalin takový aparát samozřejmě v počátcích neměl, protože dosavadní aparát vzešel z revoluce, byl to aparát tvořený soudruhy, spolustrůjci vítězství, kteří si - oprávněně - osobovali právo rozhodovat sami a za sebe. Jeho aparát však musí být jiný, opírající se o nové lidi, o nové kádry. A musí být poznamenán neustálou proměnou, obnovou, přesuny, nebolí zpevňování vzájemných osobních i organizačních /institucionálních/ vazeb posiluje jeho monolitičnost i 63 [pageend66]sílu, která hrozí osamostatnit se a vymknout se vůdci z rukou. Je to náročný úkol vytvořit miliónový stranický i státní aparát lidí, sdružených do jednoho organismu a provázaný shora dolů tak, aby jeho moc upevňoval a ne oslaboval. Stalin posuzoval všechny lidi podle toho, zda se hodí do "jeho" aparátu, a vybíral lidi podle toho, zda nejsou příliš samostatní, zda jde o pracovníky, kteří bez něho nebudou nic. Všichni musí sloužit straně - tedy jemu. Dokonce i mrtvý Lenin je vhodný jen jako jeho opora. Lenin totiž význam aparátu chápal: "Stát byl vždy určitým aparátem, který se odděloval od společnosti a skládal sejze skupiny lidí zabývajících se tím..., že vládli. Lidé se dělí na ty, kterým se vládně, a na odborníky na vládnutí, na ty, kdo se povznášejí nad společnost a nazývají se vládci, představiteli státu", psal v roce 1919·/11 Ale mýlil se - podle Stalina - v jednom, že chtěl Vybudovat a posílit státní aparát. Bylo to pochopitelné, protože Lenin jako hlava státu se chtěl opírat o svůj aparát; Stalin naopak o svůj aparát stranický. Proto také nutně musel být vztah těchto dvou mocenských organizací vyjasněn. Jde o problém žhavý dodnes, což pochopil Chruščev, chápe to dnes mnohý socialistický reformátor. A byl to Stalin, kdo největší nebezpečí spatřoval v aparátu hospodářském, který — zbaven podřízenosti straně - představoval krajní tzv. technokratické nebezpečí. Stalin to měl marxisticky zdůvodněné - marxisticky potud, že jako tak často byla jeho koncepce vlastně protimarxistická. Neboť : "Technokratický aparát usiluje o ekonomické panství, jenže ekonomické panství je panství politické. To je abeceda marxismu. Proto nelze připustit ekonomickou - a následně politickou - nadvládu technokracie, to by byl konec diktatury proletariátu" /2, 125/· Přesněji konec diktatury jedné strany a tím i konec jeho diktátor- ství. Kontrolovat hospodářský a státní aparát bylo podle Stalina nevyhnutelným krokem k vítězství vedoucí úlohy strany, později již nejen ho kontrolovat, ale přímo podřídit politické struktuře. Proto byla nutná taková reorganizace stranických aparátů, která by umožnila stranickou nadvládu ve všech aparátech země /tím byl pověřen Ježov/. Demokratický centralismus se stal zaklínadlem, vinětou stranické moci; "nedá se porušovat, ani když centrum není v právu!" /2, 126/. Jenomže aparát je účinný jenom tehdy, je-li poslušný a [pageend67]- jak již bylo zdůrazněno - poslušný je hlavně tehdy, je-li řízen "carem Strachem". Musí tedy vedle důsledně respektované hierarchické struktury, zajištující šíření moci a strachu shora dolů, a vedle neustálé vnitřní nejistoty všech jeho členů být ©vládán i strachem zvnějšku. Ten měla zajistit NKVD - státní bezpečnost. Ona vlastně představuje třetí linii moci, moci nikoli jen paralelní, ale vůči moci státní a hospodářské a moci stranické zcela autonomní, současně však podřízené moci nejvyšší, tj. Stalinovi. Pracovníci NKVD /v románu třeba Djakov a Šarok/ se od všech liší výlučnými právy, utajením vlastní práce i osobního života - a strachem, který kolem sebe šíří. A v NKVD pak vládl opět duch Stalinovy absolutní moci, navenek skrytý. Staří pracovníci NKVD /Berezin, Budjagin, Ordžonikidze/ tuší změnu atmosféry, leč nevědí, v čem vlastně spočívá. A i když mnozí věděli, že se dějí zločiny, až do konce Stalinova života ON s nimi spojován nebyl. Naopak - lidé v NĚM spatřovali svou jedinou šanci, a to nejen ve 30., ale ještě v 50. letech. Stačí uvést, že odsouzení - i jejich příbuzní - v posledním stalinském procesu /tzv. proces s lékaři/ na přelomu roku 1952 a 1953 považovali zrušení rozsudků krátce po Stalinově smrti ještě za jeho dílo. Specifickým nástrojem masového šíření nejistoty v aparátu jsou pravidelné stranické prověrky a čistky. Jediná strana působící po revoluci v Sovětském svazu nebyla veliká a během Leninova života ztrácela masový charaker; čistky k tomu náležitě přispívaly. Například v letech 1921 - 1923 se počet členů VKS/b/ snížil z 733 tis. na pouhých 386 tis./12. V r. 1924 došlo k radikálnímu obratu /v souvislosti s tzv. "leninskou výzvou"/ a jenom během sedmi měsíců se do strany přihlásilo přes 550 tisíc lidí. Jenže již v následujícím roce třeba proběhla čistka v úřadech a na vysokých školách a zasáhla 120 tisíc straníků. Dalším zlomem bylo usnesení ÚV strany z roku 1930, aby "funkcionáři, kteří nedovedou nebo nechtějí vést energický boj proti překrucování linie strany, byli sesazování a nahrazováni jinými". /13 A tak přes početní růst strany /v r. 1934 šlo již o 1 874 tis. členů a 935 tis. kandidátů/ pohyb kádrů pokračuje. Po zavraždění Kirova následovaly hromadné prověrky a výměna stranických legitimací spojená s dočasným zastavením přijímání do strany a přes jeho obnovení se jenom počet členů [pageend68]ve straně snížil téměř o pětinu. Prověrky a čistky na úrovni prostých členů a funkcionářů tvoří ovšem jen zázemí psychologie nejistoty, která účelově směřuje proti aparátu, funkcionářům, vedoucím pracovníkům atd. Příběh Saši Pankratova , který byl také vyloučen ze strany, je jen pohybem pěšáka na šachovnici, v níž jde o důležitější figurky. Proto může Budjagin říci Sašovu strýci, vysoce postavenému "kapitánovi průmyslu" a nově zvolenému kandidátovi ÚV, že "Sašova věc není náhoda". Došlo k ní krátce před XVII. sjezdem strany, mluvilo se o rozkolu, situace byla napjatá - a Stalin musel být připraven. Věděl o svých oponentech a věděl již také, že stranické prověrky a tresty již nestačí: bývalí opozičnící stále píší do novin, veřejně vystupují, zaujímají významná místa, ještě na minulém sjezdu se káli a nyní chladně hovoří o svých "chybách" a přidávají se k "hlasu strany". Tím více jsou nebezpeční. Proto musí začít fungovat třetí linie moci. Sašovi se podařilo ještě dosáhnout toho, že byl stranicky rehabilitován, vrací se dokonce zpět na školu - a vzápětí je zatčen. Už ve chvílích, kdy se ocitl v kanceláři vysokého funkcionáře Ústřední revizní komise Solce a přistihl ho, jak podepisuje návrhy na vyloučení ze strany těch členů, kteří byli odsouzeni "podle práva", nassává atmosféru bezmoci stranického aparátu před touto třetí mocenskou silou. Je to Solc, kdo ruší Sašův stranický trest, jenže proti jeho zatčení nezmůže nic. Samozřejmě už sám stranický trest je začátkem celkového pádu člověka. Jakmile byl Saša vyloučen ze strany, následovalo "logické" vyloučení z fakulty. A tato "direktiva" určuje monolitič- nost kádrové politiky. Zavedení nomenklaturního principu do systému všech vedoucích a řídících funkcí je pak dalším stupněm na cestě k zajištění vedoucí úlohy strany. Jeho základem je alokace pozic podle hledisek preferovaných systémem politické moci, bez ohledu na konečné důsledky pro fungování výkonných systémů. /14 Je-li funkcí aparátu sloužit straně a jejímu vůdci, je současně jeho povinností likvidovat všechny síly nepřítelské a opoziční. Opozice je pro Stalina trvalým nebezpečím: je skryta uvnitř strany a narušuje princip centralismu. Stalin se řídí heslem "kdo nejde se mnou, jde proti nám", Nesouhlas znamená opozici, opozice nepřátelství. A v revoluci je třeba nepřátele likvidovat. 66 [pageend69]"Stalin se nestal vůdcem proto, že se mu podařilo rozdrtit své protivníky. On své protivníky rozdrtil proto, že je vůdcem... Jeho protivníci to nepochopili, a dokonce ještě nechápou, a proto musí být zničeni. Protože neúspěšný uchazeč o moc je vždy potenciálním nepřítelem" /1, 111/. Tak se Stalin připravoval k boji se soupeři. Právě v těchto partiích románu je Rybakovův obraz Stalina nejpodobnější machiavellskému vladaři. Poslyšme: "Velkodušnost k poraženým je nebezpečná: nepřítel v tvou velkodušnost nikdy neuvěří, ale bude ji považovat za politický manévr, a proto sám při první příležitosti zaútočí" /3, 52/. Podobných úvah je ve Stalinových vnitřních monolozích mnoho. Nepřítel však nestojí vně politické moci, on je uvnitř. Všechny vnější opoziční síly - monarchisté, kadeti, menševici, eseři - byly jednou provždy smeteny. Je nesmazatelnou zásluhou Rybakova, že poprvé v sovětské literatuře ukázal na to, jak tito "smetení" kdesi /na Sibiři, ve vyhnanství, ve vězeních/ dožívají svůj život./15 Dobrá, ale pak to všechno znamená, že "jediné nebezpečí představují opoziční síly uvnitř sovětského systému, uvnitř strany - bucharinovci, trockisti, zinověvovci... Že je jich málo? A kolik bylo nás bolševiků v sedmnáctém? Několik tisíc. Ale správně jsme využili situace - a zvítězili · Jaký máme důvod předpokládat, že takoví jako Zinověv, Kámeněv či Bucharin nedovedou také využít vhodné situace, když za sebou nemají jen tisíce, ale desetitisíce?" /3, 91/. Stalin ví, že opozice proti němu existuje, a ví, že ji nestačí jen zničit; je třeba zajistit, aby pak již nikdy nemohla vzniknout. Proto musí udržovat stav trvalé ostražitosti a pro potenciální opozičníky tudíž stav trvalého ohrožení. A to ne ledajakého. Musí jít o ohrožení, které jde až k samým kořenům lidské existence, ohrožuje ty nejelementárnější sociální vazby člověka, ohrožuje celé jeho sociální - ba i fyzické - bytí. V tom se Stalin lišil od Lenina, který svůj vztah k opozici měnil. Jednou prohlásí: "dovolili jsme si ve straně takový přepych, jako jsou diskuse a spory", nebo "ideový boj ve straně neznamená, že se budeme navzájem zavrhovat", vzápětí však volá: "Dnes nepotřebujeme opozici, není na to doba!" /16 Stalinovým protihráčem je Kirov. Snad proto - ale zajisté nikoli jen proto - musí zemřít. Kirov zdůrazňuje demokratickou situaci před revolucí i za Lenina. "Ve straně byly vždycky neshody [pageend70]v otázkách strategie i taktiky, vždycky se vedly spory a diskuse. Ale jakmile strana přijala usnesení, diskuse končily, opozice přestala existovat a nikdo z dřívějších oponentů od strany neodpadl* /3, 92/. A tento Kirov nabývá dojmu, že se vše změnilo díky Stalinovi, díky jeho osobním vlastnostem, které uvedly v život· "nepřijatelné metody". Neuvážil, že tes tyto "nepřijatelné metody" byly do strany za přeneseny z jejího boje proti vnějším oponentům. Proto může dospět k neřešitelnému poznání, že "vystoupit proti Stalinovi znamená vystoupit proti státu a straně" /3, 120/. Tak smýšleli i jiní z opozičníků. A třebaže spolu s Kirovem dovedli přiznat, že "násilí je překážkou na cestě pokroku* a že jeho jedinou zárukou je "svobodná výměna myšlenek" /3, 120/, pouze doufali, že to pochopí i Stalin a podřídí se. V této souvislosti nám před očima vyvstanou sugestivní scény u "Tmy o polednách" E. Koestlera /17 , v nichž hrdina /nápadně připomínající Bucharina/ uvažuje o tragickém a vlastně nepochopitelném dilematu: nechat se odsoudit a popravit - a tím podepřít věčně pravdivou a spravedlivou stranu, nebo se vzepřít - s tím celou stranu zdiskreditovat? Snad v tomto dilematu je třeba hledat smysl věty, kterou Rybakov vkládá Kirovovi do úst a jíž chce upozornit na nemožnost opozice proti Stalinovi: "Proti Stalinovi se nedá vystoupit!" Ústředním bodem vztahu strany /Stalina/ a opozice byla otázka jednoty, nebo rozdílnosti ve smýšlení - otázka disidentství. Stalin ví, že tato otázka je vlastně spojena s postavením a funkcí inteligence, která je nositelem tvůrčího, nového, objevného myšlení a tím oporou i zbraní v době boje o moc. "Ale jakmile je moc vybojována, opírat se o inteligenci už není možné, mocenskou zbraní není odlišné, ale shodné smýšlení" /3, 48/. Je třeba insti- tucionalizovat jednotu myšlení, tedy ideovou jednotu. Demokracie je naopak ne-jednota, je to situace "různomy- šlení". V nedemokratické společnosti se odlišné smýšlení nutně dostává do situace smýšlení opozičního. Skrývat vlastní názor je formou ilegality — a tedy něčeho nelegálního. Deformace spojené s těmito jevy se dotýkaly osudu všech, kteří byli do nepřátelského postavení tímto mechanismem zahnáni. Opozice za socialismu stejně jako tzv. dizidentství je i dílem těch, kteří bránili demokratickým formám soužití, kteří zradili roli inteligence, kteří ne- 68 [pageend71]protestovali proti znásilňování myšlení a neusilovali o změnu, ale naopak lží a klamem napomáhali inteligenci - mozek i svědomí národa - paralyzovat a šířením atmosféry lhostejnosti a poslušnosti dovolili, aby vysychaly morální i citové prameny lidství/18. Takto koncipovaná struktura moci a vlády, manifestované podřízená heslu budovaní nové spravedlivé společnosti - to byl onen náhradní mravní princip, který vládce potřebuje ke svému udržení — prosakuje do všech vrstev obyvatelstva. Sám lid jako pravý zdroj i proklamovaný cíl přeměn společnosti se mění, Revoluce i doba následná lid vytvářejí a přestávají být jím tvořeny. Lid se mění v lidové masy, lidové masy v dav. Ten nepotřebuje pravdu vědění, nýbrž heslo. neboť heslo je působivější než argumenty, má citový náboj i účinek, stanovuje jednoduchý cíl jednání, díky černobílému vidění je kognitivně poutavé. Pravda je složitá, nebol proti ní vždy stojí nějaká lež. A dav nechce pravdu či lež, kterým nerozumí, chce jistotu, chce jednoduchou formulku. Dostává ji v podobě hesla. A jednoduchého učení. Stalinova doba rodí a vychovává své děti nově - a ony až dospějí nesou v sobě otisk té doby a snad i věrnost k ní. Zde je třeba přičinit poznámku: I když stalinský model organizace společenského i individuálního života má univerzální rysy, projevující se v určité fázi vývoje všech socialistických zemí, nelze jednoznačně přenášet poznatky či úvahy, k nimž vede četba Rybakovova románu, třeba na naše poměry. Důvodem jsou odlišné strukturální, ale hlavně historické souvislosti. V Sovětském svazu bylo specifickým a zde pojednávaným stalinským klimatem formativně zasaženo několik generací - v podstatě od "dětí Arbatu" narozených krátce před Říjnovou revolucí po generaci narozenou do druhé světové války. Jde tedy o kohortu přibližně dnešních 50-75 letých občanů. Tato populace byla stalinismem zasažena od mládí, bezprostředně a masově. Stejná věková kohorta u nás je však jiná: je vnitřně diferencovaná, protože zprostředkovaně byla od mládí zasažena jen část komunisticky angažovaných, a vyrůstala v podstatně odlišných politických, materiálních i kulturních poměrech. Haše společnost zažila onu formu stalinismu, o níž je zde řeč, jenom krátkou dobu konce 40. a začátku 50.let. Naše "děti Arbatu" jsou jiné. Skutečně jsou? [pageend72]Mladí sovětští lidé, ony "děti Arbatu”, se rodili a hlavně vyrůstali ve světě jim předem daném - což je jistě osud všech dětí, jenže v jejich případě to byl svět podivným způsobem pokrouce- ný, leč nedovolující pochybovat. Byl to svět hotových jistot ;, hotového světového názoru, hotových pravidel soužití, jež bylo třeba převzít, jejichž uznání bylo samozřejmé, část mladých je pouze mechanicky akceptovala a snažila se žít svůj život jaksi na jejich okraji. Druhá část je interiorizovala, začala je sama šířit, prosazovat a kontrolovat jejich dodržování: z ní se stávali aktivisté. Sami to často pokládali za projev lidské poctivosti a za hrdinství, jenže ostatní v jejich chování spatřovali bučí důsledek životní nezbytnosti, nebo hrozbu. Proto se jich báli. A tak se lidé adaptovali na dvojí život: ten jeden byl žit ve znamení hesla "vše osobní je věcí politickou", ten druhý byl jakousi kompenzací a znamenal schopnost žít, radovat se, milovat, plánovat i za této okolnosti. Když recenzent Rybakovova románu Idaškin bilancoval své předválečné mládí, krásné a pohádkové, uvádí také: "Nemohl jsem vědět, že tajemník okresního výboru strany, který mi uvázal na krk rudý pionýrský šátek, byl několik měsíců poté vymazán ze seznamu živých. A i kdybych to věděl? Stále znovu slyším otcova slova: Prosím tě, nikde neříkej, že k nám chodil děda Gra— chija..." /19. A přesto později s nadřením studoval Stalinova díla, v nichž spatřoval jedinou pravdu. "Co se to s námi tehdy dělo?" ptá se rozechvěně. Dělo se hlavně to, že "děti Arbatu" - stejně jako jejich rodiče - přece jenom začaly považovat orientaci na vlastní život, na osobní záležitosti za jistý druh zrady věcí společných /1, 21/. Politika se stala osobní věcí, protože na ní osobní život závisel. Za co byl vlastně vyloučen ze strany a ze školy Saša Pankratov? Za několik epigramů na školní nástěnce, z nichž se nakonec stala "protistranická a protispolečenská činnost". Sašův spoluvyhnanec trpěl za "interpunkční znaménko": heslo "Technika v období rekonstrukce rozhoduje o všem. Stalin" prý slyšela jeho půvabná kolegyně jinak /ona tečka byla přemístěna za slovo "technika"/, obvinila ho z neznalosti pravopisu a byl konec slibné kariéry. Marně starý funkcionář Solc hájí Sašu tím, že "prvním právem mládeže je smát se" /1, 52/. Doba už je jiná, je to doba pplynutí Stalina a lidu, splynutí jejich psychologií. Dominantními prvky psychologie [pageend73]stalinské doby byla podezíravost, neloyálnost, nesmiřitelnost, hrubost, vztahovačnost, donašectví, neupřímnost atd. Hodí se nejen do Stalinova modelu osobní moci a jeho koncepce moci státní, ale jsou nezbytným arzenálem pro realizaci představy co nejrychleji vybudovaného mocného impéria. Tato představa může být naplněna jenom za předpokladu nesmírných obětí. Stalin uvažuje, jak lid k obětem donutit, a dospívá k závěru, že opět je po ruce již v jiné souvislosti nezbytný prostředek; poslušnost řízená strachem. "Strach se musí udržovat libovolnými prostředky a teorie neutuchajícího třídního boje je tím nejlepším nástrojem" /2, 111/. Ale ví také, že moc,založená pouze na strachu, není nikdy příliš pevná. "Nejpevnější moc je založena i na strachu z diktátora, ale i na lásce k němu. Jen ten je velikým vládcem, kdo dokáže prostřednictvím strachu vnutit lidu lásku k sobě. Takovou lásku, kdy všechny krutosti jeho vlády ani lid, ani dějiny nepřipíší jemu, nýbrž vykonavatelům" /2, 112/. Proto "deleguje" násilí jako zdroj strachu - násilí ve všech jeho podobách, od vyvolávání osobní nejistoty a obavy z vlastního názoru až po násilí fyzické - na NKVD, a samozřejmě i na příslušný stranický a státní aparát. Jedinec není jen podřizován velké ideji budování budoucí krásné společnosti, není jen veden k tomu, aby svůj osobní život odevzdal ve prospěch věcí veřejných, on se také učí žít ve strachu i se strachem v sobě. Je zbaven toho, co je mu životní oporou - osobní jistoty; tu má za něj vždy někdo jiný, je mu vždy nadekretována, každý je vždy na někom jiném závislý. To je druh solidarity, který se objevil spolu s kolektivismem budování socialismu. Strach jako nátroj řízení je v podstatě vždy přirozenou reakcí, nebo anticipací situace ohrožení. Obava jako jeho jemnější varianta provází většinu lidí po celý život, protože je spojována s očekáváním událostí, které by mohly zhoršit dosavadní individuální či sociální situaci. Obava je podhoubím strachu. A ten je v podobě, o níž mluvíme, tedy v podobě strachu sociálního, projevem distance od pravidel sociálního okolí, je projevem jejich pouze mechanického přijetí, je průvodním jevem konformity, vynuceného a životně nezbytného souhlasu s manifestovaným řádem sociálního systému. Proto také ti komunisté, kteří se plně identifikovali s tímto řádem, se stranou a jejím ideovým světem, zůsta71 [pageend74]li tímto strachem nejméně dotčeni - jejich reakcí byl údiv- a ve věznicích i na popravištích se neměnili. Přesto byla Stalinova doba dobou strachu, dlouhodobě působícího na více generací, což nezbytně muselo vyústit ve zvláštní typ sociálního chování i psy- chckého ustrojení. Zdroje strachu ve Stalinově době byly vcelku jednoduché: iděny do ideového hávu, byly to jen různé formy existenčního ohrožení. Hodnota individuálního lidského života, jak již bylo uvedeno, ztratila v hodnotovém systému své postavení. Ve válce stejně jako v revoluci - a tentokrát při budování socialismu - byl život podřízen jedinému cíli: vítězství. Za jakoukoli cenu. K otupení smyslu pro hodnotu lidského života v Rusku přispěly další faktory: od tradic feudálního a orientálního ponižování člověka až po jaksi běžné masové umírání. Miliony obětí války, občanské války a hladomorů splynuly s miliony obětí kolektivizace a ty zase s obětmi stalinských represálií. /x /x Podle věrohodných demografických analýz /20 zahynulo v Rusku v desetiletí 1914-1923 asi 11 milionů obyvatel: 2 mil. měla na svědomí válka, asi 2 mil, její bezprostřední následky /především nemoci včetně morů/, 1 mil. občanská válka a téměř 6 mil selské války, povstání a hladomory. Podle jiných pramenů bylo obětí víc. Léta předcházející dějům Rybakovova románu byla obdobím konzolidace, po nichž pozvolně je připravováno období "druhé revoluce". Konflikty ve vedení strany se soustřeďovaly hlavně okolo rolnické otázky a vyhrotily se v letech 1926-29, hlavně díky poklesu produkce obilí. Šlo mj. o přirozenou reakci rolnictva na nerealisticky nízko stanovené výkupní ceny, ze strany Stalinovy kliky však zněl jiný argument: sabotáže kulaků! Následná mimořádná opatření /konfiskace obilí/ se proměnila v proces odkulačování na základě rezoluce politbyra z 30. 1. 1930. Podle ní byly určeny tři kategorie kulackého obyvatelstva: 1. vinící, kteří musí být potrestáni vězením, nebo popraveni; 2. jejich rodinní příslušníci, kteří budou deportováni; 3. ostatní kulaci budou potrestáni konfiskací půdy a nucenými pracemi. Podle od- hadu Politbyra by celkem mělo jít o 5-6 mil. osob. Stalinův odhad byl jiný: protože šlo o 15% domácností, tvořených kulaky a zámožnými rodinami, a protože v r. 1928 žilo v Rusku 25,8 mil. [pageend75]domácností /s približným průměrným počtem pěti osob na domácnost/, počítal Stalin s více než 19 miliony obětí! jaká byla - pravděpodobně - realita? Především nastal masový útěk z vesnic /do měst i do odlehlých oblastí/, což mělo za následek sociální i ekonomickou destrukci vesnic i celých rajónů. Asi 10 mil. osob včetně žen a dětí bylo vypovězeno: asi pro třetinu to znamenalo deportaci a nucené usazení; k této neefektivní novodobé podobě kolonizace je třeba přičíst i násilné usidlování kazašských nomádů· Další třetina končí v táborech nucených prací, ostatní umírají. Zvláší drasticky se to dotklo Ukrajiny a severního Zakavkazka. Připoč- teme-li k tomu další oběti /popravené a jinak zlikvidované/ a zahynulé při hladomorech, které byly v některých oblastech přímo použity jako revoluční nástroj k zastrašení a zničení odporu, jinde byly tragickým důsledkem naprosté nekompetence "kolekti- vizátorů", stála kolektivizace asi 11 miliónů lidských životů. V táborech nucených prací a ve věznicích umíraly další a další statisíce /ve 30. letech jenom v táborech zemřelo asi 3,5 mil. vězněných/. Nejsou to údaje nikterak spekulativní, což dokresluje fakt, že jenom z příslušníků NKVD /!/ šlo o více než 20 tisíc obětí./21 Toto byla nejhrůznější podoba teroru, který vyvolával strach. Ve městech byla tato půda strachu méně viditelná, byla rozptýlená, plíživá. Každý, doslova každý věděl, ale dělal, že se ho to netýká. Jako by se aktuální ohrožení vždy týkalo jenom těch druhých. Co se stane s lidmi, kteří takto žijí desetiletí? "Co myslíte, jak ae za takových padesát let změní člověk, kterého zbavili práva být dobrým a milosrdným?*, ptá se ve vyhnanství Saši stará eserka. Kladl si takovou otázku někdo ze studentů okolo zatčeného Saši? Ne. Vždyí příkaz hodnotit každý lidský čin politicky setřel všechen smysl pro jemnější morální či humanistické hodnoty, a kupadivu - nebo spíše pochopitelně? - jako by nejvyšší potenciál humanity měli v sobě právě komunisté. Vždyť právě Saša, obět Stalinovy cesty k socialismu, ani ve vyhnanství nepřestává jednat jako uvědomělý komsomolec, bolševik a stává se pro dnešního čtenáře až nepochopitelným vzorem komunistického světce. "Ve mně není nic, co by mne odlišovalo od mých soudruhů, vy nás prostě neznáte," tvrdí svým spolu[pageend76]trpitelům. A pokračuje: "Lenin také nepopíral velké jistoty, vždyť na nich sám vyrostl. Jeho slova o zvláštní třídní mravnosti byla vynucena momentálními potřebami revoluce- to je válka a válka je vždy krutá, ale ve své podstatě jsou naše ideje lidské, humánní. To, co bylo pro Lenina dočasné, vynucené krutou nebyhnutelností, .Stalin povýšil na trvalé a věčné, udělal z toho dogma" /3, 103/. Saša jako dítě systému je také jeho důsledným obhájcem. A jak upozorňuje V. Kožinov, za patnáct let by mohl opět do systému zcela zapadnout, stát je jeho spolutvůrcem a třeba i získat Stalinovu cenu, jak se to podařilo jeho osudem spřízněnému tvůrci, který ji obdržel v r. 1950 za román Řidiči./22 Jenže prostý lid nebyl veden k uvažování a zodpovědnosti tohoto typu. Takto mohl uvažovat pouze vězeň, vyvrhel, opo- zičník. Ostatní museli být konformní. Mladá Varja, dívka s přirozeným smyslem pro běžný život a lidské vztahy, prochází přijímacím řízením do odborové organizace, během něhož jsou jí kladeny stejně nesmyslné otázky, jaké dnes znají všichni frekventanti běžných stranických školení: jaký je rozdíl mezi budováním socialistické společnosti a budováním základů socialistické společnosti atp. "A lidé, se kterými se dobře znala, denně potkávala a stýkala, tito lidé se najednou chovali podezíravě, byli připraveni ji usvědčit ze lži, jakoby vykonávali bůhvíjaké zodpovědné státní povinnosti” /3, 110/. Tito lidé se přizpůsobili danému systému násilí, systému zbavujícímu člověka jeho autonomie, systému kolektivní politické jednoty. A stali se jeho spolutvůrci. Systému se přizpůsobil i Sašův "protihráč" Jurij Šarok, prototyp aktivního nositele strachu. Syn krejčího /symbol "malého Stalina”/, který se v dětství ochotněji podroboval zákonům ulice než zákonům společnosti, žil spolu s rodiči v přesvědčení, že revoluce jim vlastně uškodila. "Jedovaté slovo soudruh se u nich používalo k označení nových pánů nad životem" a Jurij tento vztah přenesl i na spolužáky - komsomolce. Spatřoval v těchto "domýšlivých aktivistech" své budoucí pány. Jurij nenáviděl politiku, bouřil se proti tomu, aby určovala jeho život, a své východisko spatřoval v povolání technika, inženýra, který se zabývá jen světem věcí. Pak zavřeli jeho bratra za krádež a jemu nezbylo než odejít do továrny jako dělník. A tam získal to, co mu v jeho věku zatím chybělo - jistotu. Objevil, že obhroublost je uznávanou formou principiálnosti, [pageend77]že opovržení k inteligenci je nejpřesvědčivým projevem dělnické prostoty, že rozhodovat o vlastním životě znamená podřídit se pravidlům života. Vstupuje do komsomolu, dostává se na práva, pak se zbavuje i představy spravedlivého advokáta, stává se pracovníkem NKVD, naučí se užívat a využívat /i lidi, kteří ho milují/, stává se nepostradatelným nástrojem moci. Krátce před atentátem na Sirova odjíždí na místo, kde se to stane. Šarok chápe rychle a naplno, co je nejvýhodnější. Jiní se brání si to přiznat. Smiřuje se Marek, Sašův strýc - dostává se příliš vysoko, než aby ještě mohl vidět osudy jednotlivců. Smiřují se Sašovi spolužáci, ostatní "děti Arbatu", smiřují se i jeho noví přátelé ve vyhnanství. Jen míra oběti, či výše trestu je snad sporným bodem: Jsou tři roky vyhnanství za epigramy třes tem vysokým, nebo nízkým? Vysokým, vždyť o nic nešlo. Nízkým, vždyť ho mohli klidně odsoudit k smrti. Bolševici vlastně nejsou nijak zvlášť krutí. "Za Pugačova nebo Razina bychom viseli", hodnotí situaci vyhnanců jeden z nich. "Kdyby podle vašich zákonů soudil car," vytýká svému bratrovi Markovi Sašova matka, "udržel by se ještě nejmíň tisíc let!" /2, 104/. I ona tím nakonec přijímá Stalinovu tézi, že strach je pevným pilířem moci. Produkce strachu je ovšem jemným mechanismem. Není vyvoláván jen prostým působením orgánů moci na jednotlivce, jde také o proces, během něhož se z každé individuální záležitosti stává hromadná akce. Rybakov postihuje na té nejelementárnější úrovni fabri- kaci velkých procesů a jejich vrůstání do individuální psychologie. Nejde totiž o to obvinit člověka z nějakého přečinu a touto cestou odstrašovat ostatní. To je primitivní představa, představa odstrašující síly trestu v právním systému. Zde jde o odhalení všech vztahů podezřelého člověka k jiným potenciálním spolupachatelům. Tím lze do podezření zahrnout všechny, s nimiž přišel do styku, a z nich pak samozřejmě nejcitelněji ohrozit ty, kteří sami cítí, že se nějak provinili. A zná-li se podezřelý nebo obviněný člověk s někým, kdo již byl dříve nějak - hlavně stranicky - trestán, je to důvod k podezření z rafinované konspirace. A zná-li se z někým, kdo je podezřelý ve zcela jiném okruhu, jiné souvislosti, je v tom shledána železná logika spolupráce. Jakmile se za obžalovaného někdo postaví, stane se sám podezřelým. Bezvýznamnému přestupku jsou snadno připisovány nové a nové významy /třeba Sašovým epigramům/, a hned jsou do sítě vtahováni noví lidé: Copak takovou věc mohl udělat, zorganizovat ten člověk sám? [pageend78]Předpoklad, že každý za sebou někoho má, že za každým někdo stojí, je univerzálním východiskem hodnocení lidí, jejich sociálního postavení. A ono to nakonec tak i funguje, i když v obráceném smyslu: chce-li člověk něčeho dosáhnout, pak za sebou skutečně musí někoho mít! Všichni jsme vpletení do těchto podpůrných, ale i zrádných, ohrožujících sítí. I Marek je ujišťován Ordžo- nizidzem, že může být v jednání se Stalinem klidný: "stojím za tvými zády". A protože tomu tak je, pak každé individuální jednání je skutečně možno považovat za jednání nějak kolektivní, eo ipso organizované - a jsme u spiknutí, diverze, frakcionářství, u jevů zakomponovaných do sociálního systému, ve kterém je jedinec zbaven avé autonomie i zodpovědnosti za sebe. Na schématu záškodnictví jako organizované kolektivní akce byla koneckonců založena převážná část literárních děl 30.-40. let /prototypem jsou třeba "Bruski" J. Panferova/, které šířily ideologii nebezpečí organizovaných sabotáží jako racionálního zdroje reálných nedostatků. A tak podobně jako zájmy kolektivu a společnosti vyžadují disciplínu a potlačení zájmů individuálních, je zpětně i sama individuální akce považována za realizaci kolektivních zájmů a cílů. Individuální se stává kolektivním a vzápětí i politickým projevem. Starý penzista Michail Jakovlevič, tichý soused Sašovy rodiny, mu radí, aby zmizel, odjel a na Sašovu námitku, že přece jako nevinný nemůže vstoupit do ilegality, moudře odpovídá: "To už je holt vlastnost politické záležitosti: s každým odvoláním zavlékáte do toho nové a nové lidi a instancím se věc rozrůstá jako sněhová koule" /1, 47/. Psychologie skupiny i doby se ocitá ve stínu absurdního pravidla, podle něhož vzájemná důvěra mezi lidmi vzniká pouze vy- mezí-li si společné nepřátele. Je to pravidlo, podle něhož kdysi snad žili pronásledovaní revolucionáři. Podle něho je třeba každého nepřítele, byt to byl člověk nejbližší a třeba nesporně nevinný, okamžitě odsoudit, protože pouze tak lze projevit naprostou loyalitu a věrnost nadosobní ideji - společenskému zájmu. Naopak nelze projevit zájem o nepřítele /v intelektuální rovině dokonce ani o jeho dílo/, snaha mu pomoci je nebezpečné riziko. Sašovi kamarádi uvažují, jak mu pomoci: napsat dopis, sehnat podpisy, někam zajít...? Ale: Pomůže nu takový dopis? Nezkomplikuje všechno? Víme vůbec, co v té věci všechno je? A nezapleteme se nakonec nějak? V tomto světě je něco důležitějšího než naivní humanismus. [pageend79]Ústřední otázkou Rybakovova románu nakonec není stalinská moc á způsob, jímž byla společnost ovládána, ani otázka, co bylo bořeno a co budováno, nýbrž to, jaké lidi ona doba utvářela. By- li to lidé zbaveni naprosto všeho kromě budoucnosti - zbaveni vlastního rozumu, citu i soucitu, lidé zbaveni své individuality. Pouze takoví lidé, kteří nedůvěru a podezíravost vůči jiným vztáhli i na sebe, kteří byli ochotni vždy přiznat vinu, protože ztra- tili vědomí toho, podle jakých pravidel je vůbec možno zůstat nevinným, kteří ze svého života udělali politickou schůzi, pouze takoví lidé mohli zajistit vítězství. Vítězství v dosahování jakýchkoli cílů. A mladí, kteří do takového světa vrůstají a kterým takový svět vrůstá do srdce i hlavy, ho nakonec upevňují a brání. "Žijí v atmosféře strachu, aniž by ztratili víru v účelnost a rozumnost všeho, co se děje", poznamenává A. Latynina ve svých úvahách o Dětech Arbatu./23 Neboť jde o velkou dobu, kdy se začíná budovat nová budoucí společnost. III. Trojí dějiny Ačkoli "Děti Arbatu" pojednávají o událostech před 35 lety, nejde o román historický. Právě na tomto románu se lze přesvědčit, jak současná je tato historie. Otázka dějin je ovšem v tomto kontextu vážná a je třeba se jí v závěru alespoň dotknout. Román navozuje před/stavu trojího pojetí dějin socialism: - jako deformaci jinak správné cesty, na kterou je třeba přejít, - jako zákonitého procesu, řízeného historickou nevyhnutelností, jako dějin otevřených, v nichž aktuální volba umožňuje přecházet od jedné možnosti k druhé. Pojetí vývoje socialismu jako boje proti deformacím je vcelku běžné vlastně v každé jeho fázi. Jeho princip je prostý: zákonitosti vývoje k socialismu a ke komunismu jsou v podstatě jasné, jenže jsou stále jaksi porušovány a vždy nějakým volunta- ristickým výkladem - jednou Stalinovým, jindy takovým, často anonymním /vyjádřeno známým "ono se"/. Za tímto pojetím stojí nejméně dvě závažná varování: Předně každé období má své s v ě dk y a svědkové deformací jsou ti nejnepohodlnější. Tvoří dvě skupiny: oběti a tvůrce. Oběti deformací, oni lidé, jejichž život [pageend80]sám byl deformován a v podstatě zničen. Ve jménu lepšího života deformace ničí lidské životy. Co čeká tyto oběti, jestli přežijí? V nejlepším případě rehabilitace, naprostá, úplná - a ze strany rehabilitováních snad odpuštění. Zatím k takové rehabilitaci v plném rozsahu nedošlo. Žije totiž ještě i druhá skupina -tvůrcové deformací. Nebo jejich dědicové. A pro ně je rehabilitace jejich obětí politickou i ideovou diskreditací jejich vlády. Spolu s tím jsou diskreditováni oni sami. S rehabilitacemi je spjato oficiální odsouzení jedné, a dlužno zdůraznit zatím dominantní cesty k socialismu. To si nemohou vzít na svědomí ti, kteří touto cestou také kráčeli, často v čele - a zatím to byli všichni, kteří přiznali existenci deformací a rozhodli se proti nim za jinou /humanistickou, demokratickou a pod./ cestu. Proto je gorbačovský kurs zatím tím nejradikálnějším pokusem o změnu. Jenže s tím souvisí to druhé varování. Každý pokus o pojetí vývoje socialismu ve smyslu boje proti předchozím deformacím je současně provázen obavami z prohry - i z nových deformací. Stalinský model je příliš hluboce do struktury společnosti vrostlý, objektivně silný a subjektivně zažitý, než aby nerušil spánek spravedlivých. Stalinský aparát žije - a je mocný. Žije nadále moderní varianta strachu, podporovaná novodobou variantou NKVD. A z druhé strany v Rusku neexistuje - kromě krátké epizody NEPu /s jeho pozadím taktického manévru v době tísně/ - vnitřně zažitá zkušenost alternativní cesty. Varování je to o to silnější, oč o- tevřeněji se kritikové deformací pouštějí do dogmat socialistické ideologie, která překračuje horizont stalinského pojetí a dotýká se fundamentálnějších souvislostí. Z nich bezesporu na prvním místě stojí centralistické postavení strany jako monopolu politické moci. I jeho "jemnější" varianty umožňují kdykoli obrátit kormidlo vývoje do protisměru. A ještě jeden moment je třeba zaznamenat: Díky postavení strany v politické struktuře a díky výsadnímu postavení byrokratického aparátu ve straně i státu nelze výklad dějin měnit jinak než prostřednictvím oficiálních stranických dokumentů. Každý nový oficiální výklad dějin je vždy nějak jiný: svých dějin stejně jako Rusové už máme několik. Úlohu oficiálních dějin si plně uvědo- val i Stalin. Potřebujeme pravdivé dějiny, uvažoval, a to jsou takové dějiny, které slouží zájmům a autoritě strany. Ne [pageend81]náhodou Rybakov věnuje značnou část knihy právě událostem okolo příprav dějin VKS/b/, které byly schváleny až mnohem později /1938/. Stalin je nepotřeboval jen k tomu, aby vynikla jeho velikost, ale hlavně aby se prokázala historická oprávněnost a zákonitost jeho koncepce budování socialismu. 0 to koneckonců usiluje každý politický vůdce. “Historické vědy musíme vzít do vlastních rukou” /3, 90/, prohlašuje, neboí jenom tak lze zajistit ospravedlnění všech svých činů. Kdo ovládá dějiny, ovládá současnost /tady zaznívá Orwell/, a ovládat dějiny má právo pouze ten, kdo je dělá /2, 78/. V tom je smysl boje o dějiny, smysl oficiálních dějin. A také v tom, že deformované dějiny dělají z deformované reality realitu normální. Tím se dostáváme k druhému a vlastně doplňujícímu pojetí dějin, at se to bude zdát sebevíc za vlasy přitažené. Jde o výklad dějin v termínech nutnosti: nutné byly oběti, nutné byly popravy, nutností bylo utrpení, nutností bylo vše, co provázelo společnost na její trnité cestě k lepší budoucnosti. Na popularizaci této představy se podstatně podílela i krásná litaretura 30.-50. let, která tím nejen spoluutvářela ideologii doby, ale vlastně ospravedlňovala ničení lidí, V podstatě se jedná o hrubou variantu katolického pojetí oběti, jež z utrpení dělá ctnost a z oběti službu. Ačkoli v Rybakovově románu není tato souvislost ani naznačena, je jakoby stále v pozadí jednání a rozhodování mnoha jeho postav. Při hodnocení Stalina je ovšem téze historické nutnosti jeho postupů velmi častá a v souvislosti s Velkou vlasteneckou válkou téměř samozřejmá. Nebývalé oběti jsou prostě převedeny do sféry nutnosti. Vítězná válka je prezentována v podobě odpustků - válkou se jakoby vykoupil Stalin, válkou se vykoupily masy vyhnan- ců a trestanců /Saša to za války přece dotáhl až na kapitána/ - tedy vlastně ještě nedávní nepřátelé vlasti. Válka vyřešila mnoho osobních krizí - především krizi důvěry v socialismus a sovětské Rusko, vyřešila postoj ke Stalinovi, a dokonce povznesla jeho vůdcovství do najvyšších výšin. Tato metoda je plně založena na osvědčené metodě polopravd a zamlčování, kterou přejalo i mnoho svědků; stačí připomenout mnohé paměti generálů. A kritika Stalina se nakonec ritualizuje, vyprazdňuje. Konečně zůstává třetí pojetí dějin. Jsou to dějiny nedořešené, dějiny nerozhodnuté, protože stále doplňované a znovu a znovu aktualizované. Sociální procesy v socialistické společnosti [pageend82]/hlavně v Sovětském svazu/ jsou určovány svárem dvou životních principů. Tento svár určuje životní perspektivy lidí, určuje osudy, životní styly, morálku, pravidla jednání - určuje nakonec osudy světa. První princip je v čisté podobě zobrazen právě Rybakovem: je to princip centralistické moci, opírající se o poslušný byrokratická /stranický, státní/ aparát a kontrolní i donucovací moc "bezpečnosti". Je to princip administrativního řízení všech procesů, kdy formálně manifestované jednání a veřejně proklamované názory a postoje či formálně plněné povinnosti stačí k tomu, aby tyl člověk společensky akceptován. Touto cestou jsou ovládány masy. Je to stav připomínající mimořádnou situaci /válku, revoluci/, na kterou si již všichni zvykli. V tomto stavu je individuality vždy v zóně ohrožení, a proto se snaží zůstat skrytá, utajená, je opatrná a nedůvěřivá. Druhý princip je spojován s označením humanistický socialismus. Jeho základem má být kooperace autonomních jedinců, jejich morální i materiální zainteresovanost na každém dění i na výsledcích vlastní činnosti, uznání zásad soupeřivosti a konkurence a spolu s tím tolerance, celkový svobodný rozvoj osobní iniciativy /a tudíž i vlastních názorů/, institucionální garance svobody a důstojnosti člověka atd. Realizace tohoto druhého modelu je spojována s předpokladem tzv. demokratizace. Pomineme-li všechna rizika, který tento proces znamená pro mocenskou strukturu, pak alespoň jedno musíme uvést: demokracie vede k uvolnění nesmírné sociální síly mas, a masy v pohybu představují nebezpečí, které dobře znají - a bojí se ho - všichni vládcové.Proto je zatím vždy humanistický model socialismu projektován na zásadách řízené demokratizace, v níž jde především o oslabení autonomní moci byrokratických aparátů, o nahrazení administrativních zásad řízení ekonomickými pravidly a samosprávnými postupy, o zajištění právní ochrany jedince, která chybí všude tam, kde vládne jedna politická síla, a o systém kontroly moci. Zásadní odlišnost těchto dvou koncepcí socialismu není bez vlivu na zcela rozdílné pojetí jeho dosavadního vývoje a tedy celých dějin. Prosazování jednoho prinicpů je provázeno vždy odmítáním a kritikou principu druhého. Při koncipování dějin to pak neznamená nic jiného, než že dějiny zůstávají pro přítomnost a hlavně pro budoucnost neustále otevřené. [pageend83]Poznámky a literatura 1/ Odkazy k citátům z románu "Děti Arbatu" v závorce obsahují na prvním místě část románu, na druhém pak stranu. Každá část vyšla v samostatném čísle "Družby národov". Úryvky z románu vyšly u nás v: Romboid 1987, č. 11 a Sovětská literatura 1988, č. 2 2/ Z pamětí Anastase Mikojana, v: Haló sobota 1988, č. 5 3/ D. Volkogonov, Stalinův fenomén, v: Týdeník aktualit 1988, č.1-2 4/ Svetlana, fille de Stalin, v: Express 1967, č. 837-839 5/ L. Anninskij, Otcy i syny, Okťabr 1987, č. 10, s. 186 an. 6/ R. Michels, Political Parties, New York 1962, s. 34 7/ V. I. Lenin, Spisy sv. 27', Praha 1955, s. 259 8/ H. Kissinger, Domestic Structure and Foreign Policy, Deadalus 1966, s. 514 9/ D. Volkogonov, c.d. 10/ A Vaksberg, Carica dokazatělstvo, Liter. gazeta 1988, č. 4 11/ V.I. Lenin, Spisy, sv. 29, Praha 1955, s. 471 12/ Dějiny Všesvazové komunistické strany /bolševiků/, Praha 1949 13/ Tamtéž, s. 311 14/ R. Manchin - I. Szelenyi, Institutionalization on the Party- State Regime in Poland, v: B. Misztal /Ed,/, Poland after Solidarity, Social Movement versus the State, New Brunswick 1985 15/ Viz pozn. 5 16/ V. I.Lenin, Spisy, sv. 32, Praha 1955, ss. 170, 105, 205 17/ E. Koestler, Tma o polednách, Světová literatura 1969, č. 3 /Toto číslo má dvě mutace; uvedený román se objevil pouze v první, která se však nedostala do oběhu/. 18/ J. Burtin, Vam, iz drugogo pokoleníja, Okťabr 1987, č. 8, s.197 19/ J. Idaškin, O prošlom radi buduščego, Liter. Rossija 1987, š.36 20/ R. Conquest, The Harvest of Sorrow: Soviet Colectivisation and the Terror-Famine, New York, Oxford Univ. Press 1986 21/ D. Volkogonov, c.d. 22/ V. Kožinov a j., Predvaritělnyje itogi litěraturnogo goda, Družba národov 1988, č. 1 23/ A. Latynina, Dogovoril do konca, v: Znamja 1987, č.12, s. 213 24/ Na toto téma v souvislosti s hodnocením Stalina na přelomu 50.a 60.let a se situací, kdy se prosazovalo brežněvovské pojetí "socialismu bez demokracie" , píše J. Burtin, c.d. rro nás je zajímavá historická implikace analýzy, upozorňující na "nešťastné" časové zpoždění demokratizace u nás koncem 60. let, kdy už v SSSR bylo rozhodnuto o jiném směru. [pageend84]Zlo s opačným znaménkem Vězení Goli otok na ostrově v Jaderském moři bylo zrušeno. V tomto trestním zařízení byli po roce 1948 Jugoslávci, kteří byli úřady uznáni za stoupence Kominformy. Soudy tehdy odsoudily 5 057 osob a 11 694 bylo potrestáno administrativně. Po příchodu na ostrov byli zatčení biti, v důsledku čehož někteří zemřeli. Nikdo nebyl odsouzen k smrti, ale v době výkonu trestu zemřelo 343 osob, mluví se o 394, dokonce o 400. 175 osob zemřelo na Golém otoku v roce 1951 na tyfus. Zpráva z tisku /25. 1. 1988/ Tlak masové kultury na "vysokou literaturu", k níž nepochybně patří i to, co bychom mohli označit jako filozofický román, a do jisté míry i to, čemu se říká "politická fikce", je tak velký, že autoři atraktivizují svá sdělení tím, že je vlastně kamuflují do formy krimi-žánru, "policejního románu", detektivky, sci-fi, hororu, případně od všeho trochu. Je to sice metoda historicky osvědčená /a jako exemplum se tradičně uvádí Dostojevského filozoficky dominantní "trilogie" Bratři Karamazovi, Zločin a trest a Běsi/, v posledních desetiletích však rozkvetlá a rozkošatělá zcela nebývalé. Motiv takové kamufláže dozajista není komerční, protože autoři schopní opravdu závažné filozofické či politické výpovědi se obvykle spontánně nekomercionalizují: jsou spíše hnáni potřebou rozšířit okruh potenciálního čtenářstva proto, aby jejich obvykle varující a alarmující sdělení bylo skutečně slyšeno a nezapadlo, jsou motivováni právě závažností svého sdělení a obavou, aby nebylo přeslechnuto. Tak je tomu i v případě větší novely či menšího románu Branko Hofmana, jugoslávského spisovatele střední generace, který jako romanopisec debutoval až na začátku 60. let, Noc až do rána. Novela je koncipována formálně jako policejní román, jako vyšetřování sebevraždy či vraždy trochu podivínského děvčete Minky v drsném prostředí nevelké horské vesnice, do níž přijíždí soudce Kováč, původně důstojník zpravodajské služby. Při vyšetřování vraždy Minky Koritnikové se Kováč setká s bývalým partyzánem Petrem a jeho bratrem Jožem, kteří při vyšetřování figurují jako svědkové atd. Ušetříme si "první plán" Hofmanovy knížky, protože ona se smysluplně ani takto 82 [pageend85]prvoplánově nedá číst. Z tohoto hlediska se nakladatelství Naše vojsko dopustilo trošku "podvodu” na mase čtenářů /náklad 42 tisíc výtisků, ergo "bestsellerová detektivka”/, když ji vydalo v paperbackové edici Eso - edice statečnosti a odvahy. Ta knížka není ani tak o statečnosti a odvaze, jako o násilí, o politicky-použitém a zneužitém násilí a o ceně, která za to byla zaplacena. Váhal jsem velice, zda o ní mám vůbec referovat, naše city k Jugoslávii, která se dokázala emancipovat od stalinského bloku a která nás podporovala aspoň morálně i v našem Jaru, jsou přece jen silné a jednoznačné, dokonce ani český měšťáček si nedokázal ještě rozpracovat - na základě letních cest "do Jugošky" či "do Juginy" - úplný a militantní anti jugoslávský stereotyp. A přece jen musím, protože Hofmanovo sdělení je vskutku příliš závažné a pominout ho by bylo proste nekorektní. Kromě prvního "policejního" plánu má román ještě alespoň dvě další vrstvy. V druhé - do jisté míry příběhové, ale současně již filozoficky reflektované - jde o vztah Kováče a Petra jako drastický a literárně až nepravděpodobně nadsazený ."model" interpersonálního vztahu, který deformovala "doba", rozuměj: politický systém, zneužitá moc a všeodpouštějící ideologie. Kováč kdysi svedl Petrovi ženu, kterýžto fakt - jak známo z literatury, psychologie i života - paradoxně sice, ale nepochybně "intimizuje" vztah mezi svůdcem a oklamaným. Avšak nedosti na tom. V době, kdy se Jugoslávie dostala do stalinské nemilosti, je Petr více méně z naivity a hlouposti kýmsi obviněn, že snad pochybuje o správnosti samostatné "jugoslávské cesty" a že nevěří, že Stalin ... Ale Petr opravdu nevěřil, ostatně čtěme: "Co ho učila strana, to pro něho nebyla obyčejná pravda, to byla víra, která nesnese pochybnosti. A léta a léta ho učila, že musí milovat zemi socialismu, že musí milovat nejgeniálnějšího mezi geniálními, a když vyslovovali jeho jméno, měli slzy v očích. /Kováč: 'nepřeháněj!'/ Nepřehání. Měl kamarády, kteří stáli před ústím pušek, zpívali internacionálu a umírali s jeho jménem na rtech. Co slyšel na té schůzi, bylo jako výstřel zčistajasna. V jistém smyslu se mu zhroutil svět. /Kováč: 'Moment, zapíšu to.'/ Ne jenom jemu. Díval se na ostatní, všichni byli zmateni jako on, nepochopili, co se to děje. Necítili nic jiného než on. /Kovač: 'Kdo? Řekni jména.'/ /str. 100/ Petrovi se "zřítil svět" již v roce 1948, když Tito odhalil Stalina, zatímco Stalin současně odhaloval Tita, zřítil se mu svět tak, jak se zřítil svět některým našim stalinistům v procesech a jiným po XX. sjezdu, zřítil se mu svět, protože jeho hodnotové zakotvení bylo - mimo jiné, ale rozhodně také - [pageend86]právě tam, ve stalinismu. Ale kdo dnes vlastně ví, jak to všechno bylo? Připomeňme některá podstatná fakta, protože bez nich je politická rovina Hofmanova příběhu naprosto nepochopitelná. Jugoslávie byla v době války nesporně evropskou zemí s nejrozvinutějším a vojensky nejroganizovanějším protifašistickým odbojem /situace v okupované části SSSR byla poněkud jiná, protože Jugoslávie neměla '’zázemí”/. Ale co více - tomuto odboji, ač silně vnitřně diferencovanému, zcela nesporně dominovala autorita jeho komunistické složky personifikovaná v charismatické osobnosti Titově. Jinými slovy - to, co by bylo pro Polsko historickou falzifikací a co je pro nás zbožným přáním oficiální historiografie /rozuměj: masovost protifašistického odboje a absolutní dominace jeho komunistické složky/ je pro Jugoslávii holým historickým faktem. Masovost jugoslávského odboje, fakt, že se Jugoslávie osvobodila vlastně "sama” a v neposlední řadě Titovo charismatické vůdcovství - to vše vytvářelo silně napjatý vztah mezi Stalinem a Titem, ačkoliv Tito nepocnybně původně stalinista byl a nemohl vlastně nebýt /tento zdánlivě jen slovní obrat by vyžadoval důkaz, který zde ale podávat nemůžeme/; byl stalinista fakticky, tj. politicky i ideologicky. Stalin nakonec - jak známo - použil jako nástroje tzv. Informačního byra komunistických stran /což bylo pokračování za války zrušené Kominterny/ ke sdělení, že "Jugoslávská komunistická strana je v rukou vrahů a špionů”. Tak se přímo jmenovala druhá rezoluce Kominformy, první, vydaná v Bukurešti 29. 6. 1948, nesla název stalinsky nevinný 0 situaci v KS Jugoslávie. Ve dnech 21. - 27. 7. 1948 konaný V. sjezd KSJ odmítl tuto rezoluci, rezoluci, která na jedné straně svou apriorní nepřijatelnosti upomíná na rakousko-uherské ultimátum Srbsku v roce 1914, na druhé straně svou poslušenskou kolektivitou na internacionalismus intervence do československých záležitostí o dvacet let později. V lednu 1949 plénum ÚV KSJ projednává tíživou situaci vzniklou přerušením hospodářských styků s lidově demokratickými zeměmi, v roce 1950 Jugoslávie nastupuje vlastní ekonomickou cestu "zákonem o podniku" a dělnických samosprávách. A paralelně začínají procesy - nejprve s Rajkem v Maďarsku, který je označen za jugoslávského špiona a v procesu s ním je poprvé "odhalena" jugoslávská špionážní síť prosakující do Maďarska, Polska a Československa, a nakonec v Československu: "bandě Slánského" je připisován "titoismus" jako jeden z největších zločinů, protože titoismus je impli- 84 [pageend87]citní synonymum pro státní suverenitu, pro nepoddajnost, pro "vlastní cestu k socialismu". To, co se na počátku 50. let označuje takto stalinsky otevřeně, bude znovu zopakováno po deseti letech, kdy v souvislosti s kritikou Programu Svazu komunistů Jugoslávie je znovuobjevena vadnost vlastní cesty, jugoslávský "model" je prohlášen za prototyp revizionismu, na čemž si ideologické ostruhy u nás vyslouží zejména Fojtík a Hrzal. Předtím ale do Jugoslávie přijede na návštěvu delegace vedená Nikitou Chruščovem, který po letech osloví "krvavého psa Tita" tím všeodpouštějícím - "drahý soudruhu" /26. 5. - 2. 6. 1955, tedy půl roku před XX. sjezdem/. Dobrá, to všechno je zhruba známo. Ale co se dělo v té době v Jugoslávii? Mohl bych říci - přečtěte si Hofmanovu knížku, ale byla by to odpověď laciná a neúplná, i když nám zde o nějakou úplnost hodnocení "jugoslávské cesty k socialismu" ani zdaleka nejde. Tak především - viděno optikou tehdejší oficiální propagandy šlo v Jugoslávii nejen o "zradu socialismu", ale také o další s tím související zločiny proti lidskosti, což bylo dokumentováno řadou údajných svědectví a výpovědí, psaly se o tom brožurky, kreslily karikatury - a všechno to bylo strašně odpudivé svou nedůvěryhodností. Našel jsem si Tvorbu z let 1949-1951, kdy antijugoslávská vlna počínala, a čtu tam z pera Fjodora Gladkova o Titovi jako "rakouském poddůstojníkovi", dnes "bělehradském trpaslíku", který pořádá bankety, chodí ověšen metály, které si nezasloužil, a šperky, převléká jednu uniformu za druhou /archetyp: Göring/, čtu v článcích Teodora Balka, že "ti, kteří strhávali s prsou vyznamenání bývalým partyzánům, patřili k jednotkám Ustaši, k Nedičovým žandarmům a četnikům", čtu vášnivé tázání - "cožpak je možné nazývat režim, který praktikuje takovou bezohlednost, takové nelidské zacházení s lidmi, lidově demokratickým?" ... To všechno je tak nedůvěryhodné, kdyby ... A právě zde začala má pochyba, zda o Hofmanově knížce vůbec psát. Kdyby totiž na otázku, "o koho se opírá Titův režim", neodpovídal Teodor Balk /Bůh suď, kdo to vlastně byl/ slovy - "o UDBu /tj. státní bezpečnost/, policii, privilegované, nejvýše placené lidi ve stranickém a státním aparátě" /Tvorba, 1949, str. 152/. Toto tvrzení promění v teoretickou koncepci "nové třídy" Titův spolubojovník, partyzánský generál, ministr atd. Milovan Djilas, který bude v Jugoslávii poprvé kritizován již v roce 1954 85 [pageend88]/a. potrvá to do letoška!/. Sám fakt, že idea "nové třídy" vznikla právě v Jugoslávii, je čímsi znepokojující. Arendtová se sice ve svém slavném Původu totalitarismu /1967, str. 485/ snaží právě na faktu existence nové třídy v Jugoslávii prokázat, že Titova diktatura není totalitní /logika Arendtové vychází z premisy, že.totalitní systém musí zlikvidovat jakoukoliv skupinu, která projeví příznaky třídní identity a solidarity - ideologicky ve jménu beztřídní společnosti a prakticky ve jménu atomizované společnosti, která jediná je totálně ovladatelná/, ale její argumentace příliš přesvědčivá není. A dále - kdyby svědectví, která Tvorba z let 1949-1951 přinesla, nebyla i v detailech naprosto identická s tím, co čteme u Hofmana. Podle Tvorby hrdinové partyzánského boje, kteří uvěřili rezoluci Informbyra, byli několik týdnů v samo- vazbě v betonových sklepeních naplněných po kolena vodou - ale to přece přesně stejně popisuje Hofman! Z tohoto faktu zajisté neplyne, že stalinská propaganda 50. let měla pravdu; neměla ji, jako ji nemá nikdy, protože vždycky a naprosto důsledně mixuje pravdu se lží, polopravdu s výmyslem. Bucharina odsoudila jako německého špiona, stejně tak jako později Bériju /pro změnu jako britského agenta/, polopravdy o degeneraci jugoslávské revoluce /ach, ta univerzalita revolučního cyklu/ kontaminovala s nesmyslným obviněním, že Tito sám byl německý agent atd. Ne, neměla stalinská propaganda "pravdu", stejně tak ji však bohužel neměli nekritičtí obdivovatelé jugoslávského samosprávného socialismu. Jugoslávský systém počátku 50. let se zrodil ze stalinské inspirace a všechny stalinistické metody - odkud by se vzaly? - funkčně obrátil proti stalinistům samým. Ale zase - nešlo o špiony a agenty Informbyra, to právě Hofman tvrdí velice kategoricky, ale o lidi, kteří prostě nedokázali udělat dostatečně rychle obrat nebo - což je hrůznější a stalinštější - prostě měli být zlikvidováni pod záminkou, že slouží stalinské Kominformě ... Potřetí a naposledy se vraťme k druhému plánu Hofmanova příběhu. Jeho "dějové" těžiště a myšlenkové jádro je v tom, že Kováč se s Petrem po letech setkává v původní /jen mírně modifikované/ roli vyšetřovatele, zatímco Petr sám je v|r»li ne úplně rehabilitovaného propuštěného vězně z ostrova Goli otok, vězně, jehož vyšetřovatelem kdysi před lety byl právě Kováč. Myšlenkově pak tato rovina příběhu obsahuje dvě zá- [pageend89]vážná sdělení - sdělení o nesmyslnosti násilí a teroru a sdělení o kontinuované moci, která nepřipustí, že udělala chybu. Ani první ani druhé sdělení mění banální - to první proto, že je nutné Auto pravdu připomínat stále a znova, to druhé proto, abychom se nekojili planými nadějemi, že kontinuovaná moc někdy přistoupí na "úplnou rehabilitaci”, na omluvu, na - pokání. Nepřistoupí nikdy a nikde, dokonce ani v Jugoslávii. Hrůznost jugoslávského stalinismu s opačným znamením nebyla o nic méně drastická než hrůznost každého jiného stalinismu, snad jen její|r»zsah nebyl tak nehorázně absurdní. Ale nejen to - stalinistické metody byly naprosto identické, dokonce co do techniky provedení, mráz běhá po zádech nejen z popisovaného faktu, jak ”se dělá přiznání", ale hlavně z toho, že přece přesně totéž jsme četli v Londonovi, v Löblovi, v Margoliové, přesně totéž vyprávěl Husák, když ještě byl ochoten. "Jestliže je straně potřebná lež, pak něco není v pořádku. Řekne to. Kovač ho nato, svini nestydatou, vyhodí na chodbu. Petr stojí u stěny. Dveře sousední místnosti jsou přivřené: kdosi nelidsky řve. Cítí mravenčení na šíji. Potom se objeví strážný s umyvadlem: voda je krvavá. Když už přejde kolem něho, vzpomene si a vykřikne: 'Otoč se ke zdi, dobytku!' Žaludek se mu svírá, chvěje se. Řev v sousední místnosti neustává." /str. 105/ "Třináctý výslech. Čtrnáctý. Patnáctý ... Neví už, kolikátý výslech: okamžik, kdy Kovačovi povolí nervy. /Povolují mu častěji a častěji. Petr má svěšené rameno: před třemi dny ho zbil. Pendrekem. Modřiny na zádech./ Zavolá strážního, ten ho přiváže záda na lavici; pod hlavu, která mu visí dolů, položí umyvadlo. Kovač přezkouší řemeny. 'Dobrý.'Potom si zapálí cigaretu, odejde, vrátí se a na prahu řekne: '.Zpracuj ho, ať trochu změkne. 'Strážný mu lije vodu do nosních dírek. Petr otevře ústa, křičí. Lije mu do úst. Petr stiskne zuby. Zase do nosních dírek. A do úst. ... /'Když to nejde po dobrém, musí to jít po zlém.'/ A žádné stopy mučení." /str. 106/ Vůbec nejde o samoúčelné citování "známých věcí" - ty věci jsou známy jaksi "obecně", jde ovšak o to vědět, že jsou imanentné přítomny právě v těchto identicky drastických podobách v každé ideokratické společnosti založené na koncentrované a zneužitelné moci. Na str. 103 například čteme proslulou "metodu vyprávění životopisu", kdy vyslýchaný do zblbnutí opakuje svůj životopis, čím častěji ho vypráví, tím více se zaplétá a usvědčuje se z činů, jichž se nikdy nedopustil atd. Identický je taky chorobný odpor mocných k "inteligentům": "Hodili mě do žumpy. Celý den ji vyprazdňuju děravým vědrem: všechno, co zvednu, mi vyteče na hlavu. Večer smrdím jako sto tchořů, oči mám slepené lidskými vykaly. Říkám si o vodu a do- [pageend90]stanu rány holí. Pak mě strážný postaví před stádo: 'Podívejte se na intelektuála!' Nato musím pomalu jít podél řady, jako bych konal přehlídku čestné jednotky, aby na mě každý mohl plivnout." /str. 174/ Na str. 175 a jinde se dočtete, jak lze ponižovat a zesměšňovat bezbranného a ta naprostá bezbrannost je na věci nejděsivější: ale právě ona je příznakem stalinského totalitarismu a právě vymizení bezbrannosti nebo aspoň její výrazné oslabení je naopak příznakem postupující "normalizace" právní a snad i politické. Řekli jsme ale, že knížka Hofmanova je především o násilí a zlu. Hofman exponuje obě mravní a ideologické polohy problému - i odsouzení násilí a zla, ale i apologetiku násilí a zla, kterou si vypracovává každá revoluce: "Byli jsme nelidští? Snad. Ale o nic míň k sobě než k ostatním. /Náčelník, nakonec se zastřelil, vždycky říkal: 'Než evangeliem obrátíš ďábla, sám se poďáblíš. / Nakonec je nelidskost právě tak výrazem člověkovy povahy jako lidskost. A v člověku jsou stejné předpoklady pro zlo jako pro dobro. Co převládne, to závisí na okolnostech. Byli jsme přinuceni ke zlu, abychom zabránili ještě většímu zlu. Politickou strategii neřídí morální ideály, nýbrž účelnost a efektivnost, to věděl už Machiavelli. Vítězství nad zlem nevede skrz nebesa, ale skrz peklo. Pro humanistickou dechovku příliš dizonantní písnička. Není prostě s to pochopit, že přemáhání zla je dialekticky podmíněno zkušenostmi pekla." /str. 135-154/ Ale taky apologetiku zla a násilí prostřednictvím každodenností, "normálního života", takto: "Ten, co mi lil vodu do nosu a do úst, že jsem málem zešílel, si tak vydělával na chleba a důchod. - Kdybych se s kterýmkoli z nich setkal za jiných okolností, mohl bych s nimi po- klábosit o počasí nebo o ženských nebo o drahotě. ... To vše něco říká. Především to, že lidská povaha reaguje v různých okolnostech různě. Potom - že jednání každého jednotlivce je závislé na jeho duchovní uvědomělosti. Potom, že pod všemi kulturními vrstvami člověkova vědomí stále žije bestialita. Potom: motivace. Pro fanatiky dost pádný motiv. Některým možná šla na nervy moje paličatost a řekli si: tak to zkusme, uvidíme, kdo je silnější. Snaha o ovládnutí. Někteří se činili kvůli chlebíčku a služebnímu postupu. Sociální motiv. Někteří, zatížení předsudky a komplexy méněcennosti, byli motivováni tím, že jsem byl intelektuál: plémě, s kterým jsou vždycky těžkosti. Někteří byli sadisti a ti měli motiv v počínání samotném." /str. 176-177/ Ale nebudeme pokračovat, snad jsme dostatečně čtenáře motivovali k tomu, aby se na tu knížku aspoň podíval. Stojí totiž za to i z formálních důvodů, které nemohu pominout. Hofman vnitřní monology svých hrdinů, které mají nezřídka povahu brilantních esejů /např. o tom, proč mládež "nebere" velkou minulost svých otců, o vztahu emocionality a rozumu v revoluci, o inflačních účincích času, o tom, jak zlo poznamenává nejen 88 [pageend91]oběť, ale i kata/ nebo maxim a aforismů, odděluje i graficky, nenáročný čtenář je tedy může přeskočit, náročný naopak může přeskočit atraktivní sice, ale v podstatě konvenční děj. Hofmanův příběh se odehrává tak, jak se odehrávají všechny lidské příběhy - ve skutečnosti a v hlavách aktérů, v '’objektivním” sociálním světě a ve světě, který je jen a jen náš, ve světě specificky lidském, ve světě úvahy, reflexe a porozumění A poučení? Slavný Jorge Luis Borges napsal povídku, kterou český čtenář může číst v málo dostupných Artefaktech, o inkvizítorovi a kacíři. Inkvizítor pronásleduje kacíře, kacíř setrvává na svém bludu, oba navzájem o svých bludech sepíší traktáty, jeden z nich skončí na hranici, nakonec se oba sejdou před nekonečným a věčným Bohem a ten je - nerozezná. Jejich spor je před tváří Boží plytký, prázdný, nepochopitelný a proto i zbytečný. Stejně tak je absurdní a k nerozeznání víra ve Stalina i nevíra v něho, pronásledování za stalinismus jako pronásledování za antistalinismus, je k nerozeznání spor mezi ortodoxními marxisty a revizionisty, je zbytečné zmarnění lidských životů ve jménu idejí, které nemohou být pravdivé, jestliže jsou zlé a násilné. Kdo měl tehdy, v těch padesátých letech pravdu? Nikdo ji neměl. Lhali a používali násilí a zla. Jenom s opačnými znaménky. Žádná idea a Žádná revoluce to neospravedlní a před věčným a nekonečným Bohem budou bohužel katani i jejich oběti v tomto konkrétním sporu k nerozeznání podobní. Satis XXX XXX XXX XXX 89 [pageend92]"Nutno si troufat, soudruzi!" Rozhovor K. Králíka s Janem Benediktem o sociologii umění, socialistickém realismu a Nikolaji Bucharinovi. K.K. :Když ses mi nedávno zmínil o úloze Bucharina při vyhlašování programu socialistického realismu, trochu mne to zaskočilo. Vždycky jsem si vznik té ideologie spojoval se jmény Ždanova či třeba Gorkého. Jak to tedy s Bucharinem a s jeho vztahem k umění vlastně je? J.B.: Chceš toho naráz příliš mnoho. Dovol, abych to vzal po pořádku. Bucharin, který se jak známo věnoval hlavně otázkám politiky a ekonomie, studoval horlivě i filozofickou a sociologickou literaturu a značnou pozornost věnoval i dějinám kultury a umění. Lze se o tom přeevědčit třeba v kapitole o umění z jeho knížky o historickém materialismu, ve které nejen hojně využíval myšlenek třeba Taina, Ruskina či Simmela, ale v mnohém se opíral o díla tehdy špičkových německých historiků kultury - například W. Hausensteina, R. Eislera, M. Verworna a mnoha dalších. Bucharin byl vzdělán nejen v dějinách kultury a umění od starověku po současnost, zajímal se také o teorii hudby, literatury, architektury. No a jak se ukázalo v poslední době, byl sám aktivním umělcem: v Ogoňku jsme mohli nedávno spatřit několik reprodukcí jeho obrazů. K.K.: Jak se tento jeho intelektuální a tvůrčí zájem snášel s názory a představami Bucharina - politika? J.B.: Bucharin byl pravděpodobně prvním politikem v sovětském Rusku, který krátce po revoluci začal zdůrazňovat, že osud nového státu nezávisí už jen na řešení politických a ekonomických úkolů, nýbrž že do popředí se derou potřeby kulturní. Stručně řečeno - mělo jít o soustavné "předělávání lidí" a to paralelně s formováním svébytného socialistického kulturního systému. Tak o tom psal třeba ve spisku"Proletářská revoluce a kultura" z roku 1923. Tehdy ještě tento proces podle něj spočíval na akumulaci kulturních produktů; rozhodovaly kvantitativní hlediska. O deset let později, ve svém tehdy slavném, dnes zapomenutém referátu na prvním sjezdu sovětských spisovatelů "Poesie, poetika a úkoly básnické tvorby v SSSR" postavil na první místo kulturního procesu hledisko kvality. V tom byl patrný jeho zásadní odklon od dosavadních postupů, bohužel kriterium kvality umělecké tvorby právě na onom sjezdu dostalo rozhodující, smrtelnou ránu. [pageend93]K.K,: Bucharin jako marxistický teoretik i jako bolševický politik usiloval zapojit umění do služeb výstavby socialistické společnosti» v čem se lišil od jiných "autorit", které z této služebnosti dělaly základní hodnotící kriterium? J.B.: Tady se prolínají dvě linie. Tu první tvorí dlouhá tradice sociálně angažovaného umění v Rusku. Nebudu opakovat věci notoricky známé, jde ostatně o jev dnes opět aktuální: V Rusku se umění k nerozeznání prolíná s publicistikou a ta supluje politické, filozofické i sociologické myšlení. Tak se stalo, že i teorie umění v předrevolučním Rusku byla připravena vstřebat sociologizující marxistické ideje. A marxismus tvoří tu druhou linii. Jenže v ruském ideovém prostředí měl možnost zbavit se vulgárně determinis- tické podoby, dokonce musel - jakoby na oplátku - vstřebat tradiční ruskou představu umění jako iniciátora společnských změn, jako aktivního činitele atd. K.K.: V čem se tedy vlastně liší Bucharin od jiných marxistických ideologů? To, co tady říkáš, si dnes mohu přečíst v kdejaké brožuře. J.B.: Bucharin se pokusil definovat specifické vlastnosti umění a to v návaznosti na evropské tradice. Umění je podle něj systema- tizací citů v tvarech - to ze strany umělecké tvorby, a současně prostředkem k zespolečenštění citů - to se strany uměleckého účinku. Emotivní pojetí umění, známé od 17. století, kdy byl dán básnictví úkol "vzněcovat a ovládat city zobrazováním citu", má své velké zastánce - patřil k nim třeba Kant, Guyau nebo L.N. Tolstoj - i odpůrce. Z nich je třeba uvést v tomto kontextu Černyševského, vždy£ na jeho dvě ústřední kategorie - kriterium pravdy a reprodukce skutečnosti v umění - přímo navazuje bohužel nehynoucí marxistická teorie odrazu. Podle Bucharina prostřednictvím citu jako výrazu subjektivity - a aspekt subjektivity v jeho názorech stojí ta to zvlášť zdůraznit - vypovídá umění i o určitém stavu skupinové psychologie. A protože tato výpověd vstupuje do sociální komunikace, stává se nutně aktivním prvkem socializace či sebeuvědomování individuálních reakcí· K.K.: Podle toho, co říkáš, vlastně Bucharin onu marxistickou teorii odrazu moc nevyznával. J.B.: Spíše ji podstatně modifikoval. Podle Bucharina je umění [pageend94]výběrem, fixací a následnou reprodukcí zážitků, nikoli reality. V zážitku spatřuje element zkušenosti, tedy subjektivně přetavené skutečnosti. Zážitek lze reprodukovat pomocí logického myšlení, které pracuje s pojmy - to je reprodukce kognitivní, intelektuální a její doménou je věda; nebo pomocí obrazů, jejichž pomocí poznáváme "veškerou kvalitativní mnohost a rozmanitost* - to je doména umění. Umění se svým emotivním základem je "myšlením v obrazech*. Tato dvojkolejnost reprodukce skutečnosti, filtrované subjektivní zkušeností, má mnoho důsledků. Třeba normativní: úkolem básníka je ukazovat, ne dokazovat, Nebo analytický: vědu lze od poesie odlišit jen prostřednictvím jejich formální stavby. Není bez zajímavosti, že když pavlovovská teorie o dvou typech intelektuálních činností toto stanovisko podpořila, zdálo se být vše rozhodnuto. K.K,; Ale nebylo, jak naznačuješ! J.B.: Ne, zdaleka nebylo. Bucharin bezesporu propracoval, zkultivoval dosavadní marxistický výklad umění v Rusku - odhlížím tady od jiných neruských autorů -, nicméně nadále vycházel z "pravdy", že vývoj umění je plně podmíněn vývojem společnosti. Jenže v Rusku existovalo silné hnutí za vytvoření imanentní teorie umění, za její očistu od veškerého "metafyzického nánosu* - hnutí ruských formalistů, představované jmény Ejchenbaum, Šklovský, Jacobson aj. Vycházeli z názoru, že specifickým rysem umění je forma a protože se zabývali hlavně literaturou, považovali za jediný adekvátní vědecký přístup k umění soustavné studium jeho autonomních zákonů. V lteratuře tedy zkoumání jazyka v jeho estetické funkci. Zabýváme se vnitřními zákony literatury, prohlašovali formalisté, a za konstitutivní princip považujeme jazykové prostředky. Nanejvýš připouštěli, že sociální poměry jazyk ovlivňují, ale to bylo vše. Nutně tedy došlo ke střetnutí: citový element spojující tvůrce, dílo a dobu stál proti imanenci formy, sociologická metoda proti metodě formální. Diskuse vedené již v polovině 20. let byly velmi ostré, nicméně obě strany setrvávaly pevně na svých pozicích, abych se vyjádřil jazykem válečných zpravodajů. Opakované volání po syntéze nikam nevedlo. K.K.: To snad o něco později - a nikoli v Rusku. .. J.B.: Máš-li na mysli Mukařovského z poloviny 30. let, pak máš do jisté míry pravdu. Skutečně stojí za to vracet se k jeho názoru, že každé literární dílo je výslednicí dvou sil - vnějších vlivů [pageend95]či zásahů a vnitřního vývoje struktury. Dovolím si v této souvislosti ocitovat Mukařovského stanovisko: “Podnět k jisté vývojové změně umění, i když vzešel z dění společenského, uplatní se jen do té míry a v takovém směru, jak si vyžaduje předchozí vývojová etapa umění samého" · Sem se Bucharin nedostal. Ač ho jeho vzdělanost chránila sebevíc, stejně nakonec v umění spatřoval jenom "ideologický reflex" určité epochy a určité třídy. To silně ovlivnilo zvláší jeho postoj k současnému umění "buržoasnímu*, přesněji k současnému umění Západu. Neviděl v něm totiž nic jiného než projev rozkladu měšťácké společnosti, "sebevyklešťováné", "komorní hračičkářství", útěk před novým sociálním obsahem atd. Tady ho jeho metoda zcela zklamala. K.K.: A jaký byl jeho vztah k soudobému sovětskému umění? Tady ho jeho metoda nezklamala? Nebo v něm neviděl adekvátní výraz nové, pokrokové, lepší, spravedlivé atd. společnosti? J.B.: To bylo složitější. Bucharin již v první polovině 20. let ostře vystupoval proti zjednodušujícím koncepcím proletářského umění v Rusku, volal, po svobodné konkurenci, hájil pestrost uměleckých postupů. A neméně ostře vystupoval - on, politik! - proti snahám podřídit literaturu státní moci a řídit ji pomocí systému různých privilegií. Později, na konci své veřejné dráhy, na sjezdu spisovatelů se pokusil své pojetí sovětského umění i svůj vztah k němu shrnout. I když šlo jenom o básnictví, je jeho vystoupení poučné - mimo jiné i ve světle obrodného procesu v současném Rusku. Ten referát měl podivně rafinovanou logiku: mělo jít nikoli o kritickou analýzu, nýbrž o nástin koncepce básnictví, jež by odpovídalo nové společnosti. Mělo jít o program, Programu ovšem vždy předchází kritika - a Bucharin ji provedl radikálně. Na adresu sovětské lietartury a zvláště poezie vznesl spoustu výhrad, které měly podepřít ústřední myšlenku: sovětská poezie nejen že stojí hluboko pod úrovní i potřebami doby, ale svou kvalitou je na míle vzdálena světovým měřítkům. A jedině podle nich se dá odpovědně hodnotit. Bucharin sice kvalitu - tedy rozmanitost, mnohost, pestrost osobitých pojetí a přístupů, individuálnost, technické mistrovství, zvládnutí literárního a kulturního dědictví, světovost - postavil na první místo, jenže vzápětí se pustil proti celé jedné linii pojetí poezie - proti linii "magie slova". Gumiljov, Balmont i Bělyj jím byli zařazeni mezi zastánce nepřijatelných 93 [pageend96]mystických, idealistických a formalistických postupů. A potom si vzal na paškál ostatní - nejdříve "klasiky" /třeba Bloka, Jesenina a další/, pak "současníky" /z nich uvedu třeba Pasternaka/. Nedá se říct, že šlo o paušální soudy a odsudky, často právě naopak obhajoval Bucharin tvorbu těch, kteří byli oficiálně v nemilosti /třeba zrovna toho Pasteroaka/. No a nakonec podal shrnující charakteristiku sovětské poezie. Napadl její provinciálnost a povrchnost, "skupinkovou šumařinu" a nízkou kultivovanost, vystoupil proti všem možným "ovlajkovaným žerdím" atd. Poezie byla podle něj v prvním období po revoluci deklarativní, heroicky abstraktní a schematická, pak přešla do období "drobného empirismu" a zbožné ú— cty k maličkostem, nyní však stojí před fází syntézy. Jejím výrazem se má stát socialistický realismus. K.K.: Jenže u nás se socialistický realismus od začátku považoval spíš za přirozený důsledek předchozího vývoje. Tak to myslím prezentovali Václavek či Štoll, tak se o tom píše doposud. A ty najednou říkáš, že podle Bucharina to byl program vyhlášený jako negace předchozí situace. J.B.: Těch nepřesností okolo vzniku socialistického realismu a jeho vztahu k minulosti i k jiným směrům je daleko víc. U nás skutečně dodnes převládá štollovský výklad, navazující hlavně na ždanovský, a to je stalinský program. Ten bezesporu od začátku byl a dodnes zůstal tou nejúčinnější překážkou svobodného rozvoje umění nejen v SSSR, ale i u nás; byl a je faktickým zabijákem tvorby. K.K.: Chceš tím naznačit, že Bucharinova varianta byla jiný? Jeho hodnotící soudy na adresu současného umění ve mně nevyvolávají zrovna příjemné pocity. J.B.: Na Bucharinově představě byl bezesporu sympatický důraz, který kladl na potřebu obsahové i formální mnohotvárnosti umělecké tvorby. Předmětem umění mají podle něj být všechny - i ty nejtragičtější a nejkonfliktnější - životní situace, porážky, nerozhodnuté zápasy, kolísání atp. A při výběru formálních postupů má rozhodovat jen a jen jejich funkčnost, jejich schopnost vyjadřovat autorský záměr. V protikladnosti forem nespatřoval nic škodlivého. K.K.: Co je pa tomto proboha objevného? Takto se přece umění chová vždy. J.B.: Bylo to objevné v konkrétním politickém a ideologickém kontextu. Bucharin se pokusil vrátit umění jeho vlastní práva, to nebylo zrovna v té době málo. [pageend97]K.K.: A v čem tedy tkvěla podle něj specifičnost socrealismu? J.B.: V povaze materiálu, který je uměním zpracováván, v nové realitě socialistické společnosti., To za prvé. A pak ve filozofii, která orientuje volbu materiálu, výběr obrazů, významovou intenci atd. Tou filozofií má být historický materialismus. K.K.: Jenže tady je právě to “jádro pudla*, vždyt nejde o nic jiného než o jednoznačný ideologický a koneckonců politický diktát a dohled nad uměním. J.B.: Jistě, dnes to tak můžeš klidně říct. Jenže ve dvacátých letech - a to si prosím uvědom - značná část umělecké avantgardy považovala za stejně avantgardní i tuto ideologii a vřele se k ní hlásila. Mnozí umělci svou vzpouru proti starým formám uměleckým přímo programově spojovali s programem vzpoury sociální, za jejíž filozofii považovali marxismus. A právě tyto souvislosti spatřovali i v koncepci socialistického realismu. Tak třeba L. Novomeský již v roce 1934, bezprostředně po sovětském sjezdu spisovatelů, psal, že do socialistického realismu lze umístit všechny avantgardní literární snahy, které vznikly z odporní proti realismu měštácké literatury minulého století. Stejně přesvědčivý může být první leták naší surrealistické skupiny z téže doby, hlásící se bezvýhradně k "dialek- tickomaterialistickému světovému názoru"· K.K.: Tím ses vlastně dostal ze Sovětského svazu k nám. J.B.: Ano. V polovině 30. let u nás došlo k mnoha diskusím - organizovala je většinou Levá fronta - k onomu sjezdu spisovatelů v Moskvě a v té souvislosti k socialistickému realismu a surrealismu. Vyšly také časopisecky nebo ve sbornících. Myslím, že nejzajímavější dodnes zůstává hlas K. Taigeho, který ve své interpretaci socialistického realismu, jak ho postuloval N. Bucharin, spatřoval nejen tehdy, ale ještě v roce 1950 zdroj svobodného revolučního umění, syntéru všech avantgardních výbojů. Právě Bucharinův referát mu umožňoval - tedy zpočátku, pak ho již citovat jaksi nemohl - kritizovat ostatní diktátorské pokusy o proletářské umění /třeba Proletkult/ a hlavně argumentovat proti úzkoprsému ideologizování a komunistickému puritanis- mu K. Konráda, L. Štolla a jiných veličin. To, že nakonec zvítězili oni, úzce souviselo s tím, že v SSSR zvítězil Ždanov - a padl Bucharin. V době, o které mluvíme, se Teige cele angažoval v surrealistickém hnutí, v něm spatřoval naši a vůbec evropskou alternativu 95 [pageend98]I socialistického realismu} dokonce mu někdy říkal dialektický realismus. Zdůrazňoval totiž, že Bucharinův program je stavěn pro Sovětský svaz a nedá, nesmí se mechanicky přenést do jiných sociálních a kulturních poměrů. Souhlasil také s Bucharinovou kritikou úrovně sovětské tvorby a chápal jeho odvahu, když vystoupil proti poplatnosti tvorby většiny členů svazu spisovatelů popisnému akademickému realismu. Teige byl ještě důslednější, hlavně ve svých odmítavých woudech na adresu realistického románu, který by neměl podle něj být vůbec do socialistického realismu začleňován /třeba taková šolocho- vova Rozrušená země/. Leč stejně jako Bucharinovy snahy i Teigeho argumenty se ukázaly býti marnými. K.K.: Myslíš, že politická porážka Bucharina a s ní i porážka jeho varianty socialistického realismu znamenala pro umění v socialistické společnosti zásadní bod obratu? J. B.: Ne, to bych tvrdit netroufal. Bucharinovo sociologistické pojetí umění i jeho ideologické a politické nároky na umění také samozřejmě implikovaly rekriminační a reglementační vyústění. Podle mne však bylo podstatně jedno - Bucharinova koncepce otevírala dveře širokému proudu všech možných uměleckých forem a snah. A byla netolerantní pouze vůči dílům slaboduchým, epigonskym, akademickým, popisným - prostě umělecky špatným a slabým. Víš, jak zakončil svůj projev na sjezdu spisovatelů? Slovy "Nutno si troufat, soudruzi!" Tragickým paradoxem však zůstává, že Bucharin nepochopil avantgardní umění 20. století / zůstal dědicem realismu/ a že současně právě on byl tímto avantgardním uměním považován za nejlepšího teoretika socialistického realismu. A tak tom bez ohledu na možnou "avantgardistickou interpretaci" i jeho — dnes bychom snad řekli demokratický - program socialistického realismu objektivně přispěl k vítězství ideologie, která tak hrůzným způsobem zaplevelila naše umění - a spolu s ním i jeho kritiku a teorii. Ale i tento plevel zůstává platnou výpovědí o době. K. K.: Děkuji ti za rozhovor. xx xx 96 [pageend99]Kniha z antikvariátu Grigol Robakidze: Vražděná duše. Praha 1934, nakl. Topič, přeložil Miloš Jirko, 193 strany Antikvář, který ukládal tuto knihu do regálu levných knih, aby ji prodal za 5 Kčs /za první republiky stála brožovaná 23 Kč/, byl zřejmě uveden v omyl dřevorytem Cyrila Boudy, jímž je vyzdobena obálka: je na něm sfinga, která má místo hlavy pěticípou hvězdu a v pozadí hořící pravoslavný kostelík s báněmi. Inu, poněkud přece jen zprofanovaný symbol vykonal své a ani horrorový výtvarný celek neponoukl antikváře aspoň k tomu, aby knížku otevřel. Nemyslím, že Robakidzeho knížka je literární veledílo, ačkoliv ve své době nakladateli stála za to, aby vyšla v edici Bílých knih vedle André Mauroise, Rogera Martina du Garda, Maurice Maeterlincka, Georgese Duhamela a Viktora Dyka. V žádném slovníku jsem se nedočetl o životních osudech zřejmě porevolučního emigranta Grigola Robakidzeho, takže mohu sloužit pouze jedinou dodatečnou informací, že Topičovo nakladatelství vydalo ještě jednu jeho knihu - Megi, gruzíns- ké děvče, o níž Právo lidu napsalo, že "život Megijců je zde utkán v čistou báj nádherné obrazivosti a plnosti" a Lidové noviny, že "vznícený básník svého kraje ... zaklel jeho duši v symbol tohoto dívčího přeludu". Dnes již mnoho nezáleží na tom, zda Megi - gruzínské děvče bylo skutečně bájí nádherné obrazivosti. Zdá se mi však naopak kupodivu velice časové mnohé z toho, co se lze dočíst v románu Vražděná duše. Časové - v jakém smyslu? Vražděná duše je totiž román o gruzínském básníkovi Tha- mazovi, jehož příběh je však vlastně pouze záminkou k rozsáhlé výpovědi o Stalinovi a stalinismu, výpovědi, která tvoří dobrou třetinu celé knížky a která je prvním /alespoň mně známým/ literárním obrazem Stalina v česky tištěné literatuře vůbec! Robakidzeho román vyšel - zopakujme - česky v roce 1934, psán tedy musel být ne později než v roce 1933, některé indicie /kolektivizace/ však odkazují k datu ještě poněkud dřívějšímu. Příběh sám je dnes rozhodně nepodstatný - některé partie, zejména milostné a erotické působí jaksi bezděčně komicky, což ovšem platí o většině překladové a zčásti i původní literatury té doby, nevyjímaje třebas Mathesiův překlad Dostojevského Běsů; na druhé straně však některým symbolickým obrazům nelze upřít [pageend100]neobyčejnou emocionální sílu /kapitola Stažený kůň/, podobnou sílu, kterou cítíme v obrazech a metaforách - nebojím se to říci - Abuladzeho filmu Pokání. Ostatně ani motiv pokání v Ro- bakidzově příběhu nechybí. Básník Thamaz, samozřejmě Gruzínec, si do Dostojevského Běsů udělá několik poznámek, z nichž je až příliš jasně patrno, že tu knížku čte jako výpověď o nejžhavější současnosti. Tak třebas komentuje tuto úvahu Verchovenského: "V krajních případech je možno pracovat i osočením a vraždou, ale hlavní věcí je rovnost. Především se sníží podle jeho /Sigalevova - pozn. M.P·/ systému úroveň vzdělání, věd a talentů. Vysoká úroveň věd a talentů je přístupna jen vyšším schopnostem - není však třeba vyšších schopností. Schopnější vždy tíhli k moci a stávali se despoty. Schopnější nemohou nebýti despoty a vždy více rozkládali, než přinášeli užitku; budou tedy vyháněni nebo popravováni. Ciceronovi se vyřízne jazyk, Koperníkovi vypíchnou oči a Shakespeara ukamenují - to je sigalevština. Otroci si musí být rovni: bez despotismu nebyla ještě nikdy svobody, ani rovnosti, ale ve stádě musí býti rovnost.” Thamaz dodává: "Sigalevština není již hudbou budoucnosti. Celkem vzato, jest již uskutečněna. Špiclování je nyní pravidelnýmajevem a není vůbec vyloučeno, že i astrální tělesa udávají se navzájem ... Rovnost mimo despotismus je nemyslitelná - dnes je nutno nahradit! slovo despotismus slovem diktatura·.· Dostojevskij se mýlí. Ciceronovi se jazyk nevyřízne, Koperníkovi se nevypíchnou oči a Shakespeare nebude ukamenován, nýbrž Cicero musí mluviti marxisticky, Koperník musí míti materialistický názor na vesmír a Shakespeare bude tvořiti proletářsky." /s.80/ Thamazův exemplář Běsů s těmito a podobnými poznámkami se dostane do rukou GPU, jež pochopitelně shledá, že "v po- známkách je zřejmá kontrarevoluce". Ale co více - v poznámkách k Dostojevskému, tedy k výrokům Stavroginovým, Verchovenského či Šatova, se stále objevuje "záhadné" slovo či jméno Džugha, jež významný stranický bos a bývalý čekista Bersin, který se v závěru románu pokusí o snově symbolický atentát na Stalina, dešifruje - Džugha je přece Stalin. Původní jméno Stalinovo bylo přece Džugašvili a "džugha" znamená, jak se dovídáme na jiném místě knížky, údajně gruzínsky "železnou pěnu, které jinde říkají škvára". Je-li tomu tak, pak nás bezděky napadá, jak hluboce symbolické bylo Stalinovo přejmenování: z gruzíns- ké "škváry" na ruskou "ocel"! Již v tomto bodu se příběh příznačně "politicky" zauzlu- je: na jedné straně chce Bersin kontrarevolucionáře usvědčit, na druhé straně Čte poznámky o "Džughovi se sadistickou roz- 98 [pageend101]koši, protože Bersin jako revolucionář nemohl Stalina ani cítit”. Ale ještě víc - Bersin nemůže vyšetřovatelům z GPU dokonce ani naznačit, že si myslí, že Džugha, o němž se v poznámkách mluví, je Stalin, protože "Stalin je tabu a vzhledem k tabu jsou nebezpečny i domněnky". Pro vyšetřovatele i žalobce bylo příliš riskantní, aby-autora poznámek obžalovali, protože "Stalin zde byl tak hrozně charakterizován, že kdyby to nebyla pravda a kdyby se ukázalo, že Džugha není Stalin, pak by ukvapenec byl sám obviněn, že chtěl Stalina vidět tak příšerně". GPU nakonec Thamaze zatkne, vyšetřuje, vězní - vězení není sice nikterak komfortní a běžně se v něm popravuje zastřelením na dvoře, Robakidze však nikde nepíše o torturování a vyšetřovatelé vedou s Thamazem dokonce dlouhatánské intelektuální diskuse o Dostojevském, o revoluci, o Bohu, především však používají či alespoň se snaží použít metody doznání /zatím nevynucovaného brutálním násilím/ a pokání: "Sebeobviňování a přiznávání se v Sovětech šířilo jako mor. Nějaká úchylka proklínala veřejně svůj pád a slibovala, že nepodlehne již slabosti. Kterýsi historik doznal, že prý nedostatečně používal dialektické metody ve svém historickém bádání. Mnozí šli ještě dále. Odsuzovali v novinách své vlastní názory ... a litovali nejen spáchaných, ale i ještě nespáchaných hříchů ... Zvláštní bylo, že se přiznával k provinění i nevinný. Pozoroval své nitro a cítil zřejmě, že i když nezhřešil, přece jen by určitě zhřešil příště" /111/. V případě Thamazově tedy vyšetřující soudce "čekal, až se Thamaz začne sám zpovídati, nikoliv proto, že pokání může trest zmírnit, šlo o něco jiného: kdo sám začne vypovídati, dospěje určitě až k pokání a toho právě chtěl vyšetřující soudce dosíci" /163/. Všimněme si, jak je popsána atmosféra doby a o jakých mechanismech se v této knížce mluví: "Vládla nedůvěra a strach. Většina byla ochotna poslouchat přímočaře, ale přímka je pouze v geometrii a tak vznikla pravá nákaza úchylek do leva nebo do prava nebo bůhvíkam ještě, Někde byla odhalena nějaká úchylka a již rozčilovaly se nad ní noviny, buňky, shromáždění" /110/... "Odehrával se boj v člověku, odehrávaly se boje i mezi lidmi. Bylo nařízeno, aby každý, kdo ukradl něco kolchozům o žních, byl potrestán smrtí. Odhalíti krádež bylo snadno a na vsích počali se lidé navzájem obviňovati z krádeže ... Následkem toho byla práce rozdělena: jedni pracovali a druzí dávali na ně pozor, aby nikdo nekradl… Nastal boj člověka s člověkem. Syn udal otce, že si přisvojil část kolchozních žní, otec byl poslán na Sibiř, syna zastřelil vlastní strýc" /116-117/. Tedy - atmosféra strachu a pokrytectví a úplného zblbnutí ze strachu je zde popsána již pro rok 1934 a dříve: "Ochota následovati směrnici z ústředí stupňovala se časem až do fantastič- nosti. Kterýsi fyzik prohlásil svému kolegovi - Od té doby, co jsem použil posledních thesí soudruha Stalina ve fysice, objasnilo se mi mnohé úžasně" /112/. Mechanismus kritiky a doznání, který o deset let později popíše Koestler v souvislosti [pageend102]s Bucharinovým procesem v The Darkness at Noon, funguje tedy jako již zaběhaný systém hned na počátku 50. let. Je to banální? Je to příliš triviální zjištění? Myslím, že nikoliv, protože oficiální legenda /teprve v posledních měsících demaskovaná/ přece tvrdí, že ty "pravé" represe začaly až v roce 1957, kdy se jejich předmětem staly samy stranické kádry. Až v roce 1987 napíše v měsíčníku Gosudarstvo i pravo V. Kuricyn, vedoucí katedry Vysoké školy ministerstva vnitra /!/, že "represe z konce let dvacátých a počátku let třicátých byly orientovány proti nepmanům, kulakům a zámožným vrstvám venkovského obyvatelstva a proti staré inteligenci, počínaje rokem 1934 se tyto represe rozšířily i na jiné společenské vrstvy a v polovině a koncem 50. let zasáhly stranický a administrativní aparát, velitelství armády a široké vrstvy hospodářských pracovníků". Ačkoliv Kuricyn neříká vůbec nic jiného než Solženicyn, nepopíráme sociologickou relevanci jeho zjištění - že totiž teror se svou vlastní imanentní zákonitostí začne nakonee vždycky obracet proti těm, kdo jej původně zamýšleli a prováděli vůči jiným, že tedy "revoluce začne požírat své děti". Je ale přece jen dobré vědět, že pro některé autory toto zjištění bylo zcela samozřejmé již před více než padesáti lety. V literárně kritické informaci o soudobé sovětské literatuře, která se vyrovnává s "fenoménem Stalin", píše Pavel Uljašov /Sovětská literatura, 1988/2, 145/ v souvislosti s jedním dialogem z Rybakovových Dětí Arbatu toto: "Lze namítnout, že takové zralé myšlenky, taková prorocká předvídavost poznání skutečných iniciátorů nezákonností byly roku 1934 nemyslitelné, že tedy máme co do činění s modernizací historických fakt". Román Robakidzův však jednoznačně takovou pochybnost vyvrací - rozpoznání nejen bylo možné, ono bylo sociálním faktem a dokonce faktem literárně dávno před Rybakovem, Dudince- vem, Graninem či Bekem zpracovaným! V tomtéž čísle časopisu se v rozhovoru s Rybakovem dočítáme, co on si myslí o postavení svého dnes mimořádně slavného románu v "řadě děl, jež se pokusily po roce 1956 umělecky zobrazit stalinismus": "Já v podstatě nezkoumám stalinismus. Ztvárnil jsem Stalina, což přede mnou ještě nikdo neudělal. Proto nemohu svůj román stavět do jedné řady s jinými." 100 [pageend103]Nemůžeme srovnávat Rybakovův román s románem Robakidzovým prostě proto, že z Rybakova jsme měli k dispozici jen dvě ukázky /jednu ze Sovětské literatury, jednu ze slovenského Romboidu/. Můžeme však zcela právem konstatovat, že Stalina před Rybakovem právě Robakidze nejen ztvárnil, ale že jej ztvárnul dokonce v nejednom detailu téměř identicky s ním. A to samozřejmě neměl k dispozici ani žádné pozdější materiály /třebas Stalinovy Spisy/, ale především žádnou dodatečnou zkušenost, která historická fakta vždycky přece jen nějak osvětluje, posunuje, zvýz- namňuje a selektuje. Jak je tedy v Robakidzeho románu Stalin zobrazen? Lenin prý, praví Robakidze, razil pro Stalina zvláštní jméno - Bájný Gruzínec. Bájného bylo ve Stalinovi dosti, dodává Robakidze, gruzínského však jen poskrovnu. V Gruzii si prý Stalinovy zvláštnosti vysvětlovali jeho původem, zejména tím, že byl vlastně "člověkem bez otce" a takovému "člověku bez otce" chybí vždycky již od začátku něco základního - radost ze života. Nic mu nepůsobí radost. Jeho srdce je tvrdé, chladné, drsné. Takový člověk nezná extázi. A Robakidze ve Stalinovi dokonce identifikuje /psychoanalyticky?/ nekrofilní sklon, který později v téže souvislosti popíše Fromm v Lidském srdci: "Trápil se organickou mnohotvárností světa. Ba ještě více: nenáviděl život sám. Toužil zpupně po jeho zničení a viděl v něm splnění vlastní vůle". Právě proto Stalin "podlehl ni- hilismu" a zejména militantnímu ateismu - bude-li odstraněn bůh, zrodí se svoboda. "To byla Stalinova základna. Neujasňoval si, že člověk bez Boha, musí ztratíti současně s Bohem navždy i spojení s vesmírem. Možná, že Stalin chtěl podvědomě právě toto. Po- ruší-li se posvátné vztahy, poruší se i život. Tato úvaha byla správná pro toho, jemuž byl život od začátku trýzní." /125/ V některých detailech Stalinova chování a jednání je Robakidze tak neobyčejně blízký Rybakovovi, ale dokonce i oficiálním Stalinovým zpodobovatelům a dnešním autorům pamětí /Gromykovi, ale zejména Mikojanovi/, že čtenář má právě proto dnes pocit, jako by ho Robakidze snad musel osobně znát: "Pod jeho vouskem skrývala se ironie, výsměch, jako by chtěl říci: Tuším již, co chceš přede mnou žatajiti. Toto mlčící konstatování zdůrazňovalo ještě zdvižené levé obočí u Lenina bylo to pravé. Přimhouřené, malé, neproniknutelné oči zíraly čí- havě. V celém jeho zjevu bylo cítiti chladnou krev člověka, který přináší neštěstí a nedá se ničím přelstíti. Jeho pohled podroboval si každého. Stalinova chůze byla kočkovitá, pomalá, měkká jako by chtěl skrýti se před něčím, jako by chtěl někoho tajně přepadnouti /121/ ... Stalin svlékal kůži jako had, tak[pageend104]že nebylo možno vlastně ho poznat!· Měl však ještě jiné prostředky obrany: schopnost zesměšňovat! /122/ … V tomto muži setkávalo se vše možné. Měl nepřátelský postoj k životu a čenichal všude nepřátele. K překonání nepřítele jsou nutny dvě věci: sebeovládání a ironie. Stalinovo sebeovládání bylo jako u Jogů, ale jeho ironie byla nesrovnatelná. Pomalu, bez hnutí, bez vášně, vzrušoval protivníka, dráždil, zesměšňoval ho, přiváděl ho z míry ... Nebyl ani vrah, ani lupič, ani nějaký jiný zločinec. Naopak. Chtěl dáti lidem to nejlepší a přece v jeho povaze od začátku žil cizorodý zlý prvek. Toužil snad po osobních radostech? /126/ ... Všichni žasli nad Stalinovou askesí, divili se, že ho nelákaly radosti smyslů: ani ženy, ani hra, ani víno. Nikdo nepozoroval, že Stalin vůbec nepotřeboval odříkání : pro takové věci neměl smyslu /155/ ... Chyběl mu dar lásky. Zde hlavně spočíval nejhlubší důvod jeho bolesti, jeho stesku, kterého ostatní neviděli. Stalin seděl v Kremlu, stravován činností, držitel moci, nikoliv však panovník, spíše vrchní vedení revolučních sil, bytost a nikoliv člověk. Vrchní vedení s varovným nápisem Životu nebezpečno. I pouhá telefonní rozmluva s ním stísňovala každého. Proti jeho hrozebnému působení nebyl nikdo obrněn. Pln strašlivé síly tyčil se nepřemožitelně jako ledový a slepý osud Sovětů a snad celého světa /136/”. Dovolili jsme si tento dlouhatánský citační exkurs, abychom prokázali, že proti obrazu Stalina jako milovaného vůdce a mi- lujícího otce stál již dávno pevně vytvořený a pozdějším vývojem, fakty, vzpomínkami, údaji, dojmy, pamětmi atd. potvrzený obraz osobnosti jistě v mnohém výjimečné, ale také v mnohém zcela nepochybně defektní, defektní ideově, charakterově, psychologicky a mravně. Ale - jako obvykle - nedosti na tom. V dnešních snahách historiků i literátů prokázat, že kdyby se byla bývala respektovala tzv. Leninova závěť, podle níž měl být Stalin zproštěn funkce generálního tajemníka /tuto úvahu vkládá do vnitřního monologu také Rybakov Kirovovi/ a o níž údajně "strana nevěděla", všechno by šlo jinou cestou, je cosi strašlivě anachronického. Robakidze totiž Leninovu závěť nejen zná, ale podrobně popisuje dokonce řadu detailů, o nichž se dnes dozvídáme jako o "novinkách" a "objevech" například od Vladimíra Naumova /Rudé právo 2. a 5. 5. a 2. 4. 1988/. Jaké tedy poučení z toho všeho? Vědělo se všechno nebo téměř všechno. Otázka zní tedy takto - proč "se" tomu neuvěřilo, proč "se" to všechno prohlásilo za chorý výplod antisovětismu, proč naopak stalinské ideologii "naletěli" duchové tak pronikaví jako byli ... ale nechejme mluvit opět našeho antikvárního autora: "Romain Rolland uveřejnil nový apel pro Sovětské Rusko, z něhož promluvil spíše zapadající kapitalistický svět než pravé porozumění pro zemi Tolstojovu. Bernard Shaw vyslovil v sensačním rozhovoru svůj obdiv nad úspěchy Sovětů, postarav se současně, aby jeho slova nebyla brána ani trochu vážně. André Gide napsal vyznání: [pageend105]změkčilý Latinec s oslabenou páteří doufá v obnovu krve barbarskou svěžestí Ruska. Pozornost světa soustředila se na novou nordickou sfinx s pěticípou hvězdou" /118/. Dnes samozřejmě víme, že André Gide svůj postoj korigoval poměrně rychle. Víme ale také, že v naší publicistice té doby proti Gidovi vystoupil nejen S. K. Neumann, který ovšem na Rusi nikdy nebyl, s více méně trapně proslulým Anti-Gidem, ale taky Ladislav štoll, který své vystoupení proti Gidovi zaštítil sdělením, že "se vrátil ze Sovětského svazu po dvouletém pobytu v Moskvě a jiných končinách sovětské země" /v letech 1935-1937/. Ten tam shledal, že "svoboda kritiky, a to velmi ostré a vážné kritiky, směřující k odstranění všech nedostatků, jichž je tam dost, k uskutečnění radostného, blahobytného a kulturního života pro všechny členy společnosti, tato svoboda je bezmezná" atd. /L. Štoll, Zápas o nové české myšlení, Praha 1947, str. 42/· Štoll nikdy, doslova nikdy svůj explicitní stalinismus ani nekorigoval, tím méně odvolal. Za knížku, v níž doslova sprostě útočí na Jakobsona, Teigeho a v níž věnuje několik stránek stalinské kritice Zamjatinova románu My, který dnes vychází v SSSR, dostal ještě v roce 1972 státní cenu. Srovnejme tedy dvě pozorování téže skutečnosti. Štoll píše: "Jaké může být vysvětlení pro udivující fakt, který dosvědčuje André Gide, totiž pro fakt, že sovětská vláda dosahuje upřímného, ba nadšeného schvalování své politiky generální linie? Není a nemůže pro to být jiného vysvětlení, než že tato vláda, tato politika odpovídá zájmům sovětského lidu, jemuž přináší každým dnem, každou hodinu lepší a radostnější život. Jaké jiné vysvětlení je možné? André Gide se pokouší sice o jiné vysvětlení a mluví cosi o nevědomosti ruského lidu" /str. 46/. Tento druh vysvětlení je nám samozřejmě notoricky dobře znám. Poněkud jinak, pravda, vysvětluje onu "morálně politickou jednotu" Robakidze: "Nadosobní proces vtělil se v osobnost a člověk pozbyl tím osobních vlastností: generální tajemník nebyl již člověkem, stal se zjevem. Psaly se jeho biografie, tiskly se o něm literární studie. Rozhlas šířil každé jeho slovo. Miliony myslily na něho: mnozí v úctě, mnozí plní důvěry, ostatní s kletbou. Nebylo člověka, který by se nepřistihl při myšlenkách na tohoto muže. Mnohdy byly tyto myšlenky svůdné: co by se stalo, kdyby se zřítil. Toto pomyšlení zhaslo úzkostně. Tímto mužem byl sám Stalin. Leninova osobnost neměla tolik síly, žádný diktátor světových dějin nestrhl na sebe tolik moci. Tento zjev trápil všechny komunisty i nekomunisty. Všichni cítili jeho sílu, ale nikdo ho nemiloval. Každý pokus ho přemoci byl již předem odsouzen k prohře. Lidé cítili jeho démonickou sílu" /118-119/. 103 [pageend106]Možná, že se nám bude Robakidzeho uvažování zdát trošku staromódní, snad poněkud "přepsychologizované", ale atmosféra doby, jak je popsána ve Vražděné duši, je asi bližší tehdejší skutečnosti, rozhodně ve světle dnešního našeho vědění, než to, co nám sdělil také "autentický svědek" událostí té doby. Případ Romaina Rollanda, jehož jedni odsuzovali jako naivního snílka, který prostě "naletěl", a jímž druzí argumentovali pro oprávněnost toho, co se ve 50. letech dělo, nabyl nového osvětlení v článku Tamary Motyljevové /Moskovskí je novosti, 27. 3. 1988/. Před deseti lety u nás vyšla neuvěřitelně - nebojme se to říci na plná ústa - lživá knížka Alberta Beljajeva Literatura a ideologický boj /Svoboda 1978/, kde se autoritou Dreiserovou, Shawovou, Barbussovou a Rollandovou / zaštituje teze, že právě ve 50. letech "sovětská literatura zvýšila své umělecké mistrovství" /s. 227/ ! Mimochodem, v té knížce, jejíž těžiště je v rozboru kulturního dění v SSSR 50. let, nefiguruje ani jedinkrát /!/ Stalinovo jméno, jakoby Robakidzeho diktum, že "vzhledem k tabu jsou nebezpečné i domněnky", mělo platit i čtvrt století po jeho smrti! Tedy - Motyljevová cituje z Rollandovy soukromé korespondence a z jeho deníků. Rolland na konci roku 1937 píše: "V průběhu posledního jeden a půl roku, přesněji po Gorkého smrti, se rozmotal teror, který zuří po celém Svazu. Smrtelný strach ovládl celý politický život Svazu. V průběhu posledních deseti měsíců vládne nezdravá atmosféra podezřívavosti a strachu, která zmrazuje pera spisovatelů, paralyzuje jazyky a ponižuje srdce. Neobhajuji Stalina, ale SSSR, ať už je kdokoliv v jeho čele. Nejškodlivější věcí je modloslužebnictví ve vztahu k osobnostem, aí už je to Stalin, Hitler nebo Mussolini." Rolland zde soukromě, bohužel právě jen soukromě reaguje na dopis Stefana Zweiga, který odsuzuje moskevské procesy - ne proto, že jsou odstraňováni političtí protivníci, ale proto, že jsou "špiněni v mravním smyslu, že jsou prohlašováni za prodejné. Vždyť i na památce francouzské revoluce je temnou skvrnou ne sama gilotina, ale spíše to, jak pomlouvali lidi, jakoby byli koupeni za Pittovy peníze" ... Nedostali jsme se tou antikvárni knihou příliš daleko? Robakidzeho kniha mi umožnila lépe pochopit jednu věc, kterou jsem dlouho nechápal: jak to, že - když se "to všecko vědělo" •se" tomu nevěřilo? Uvážíte-li, že Robakidzeho knížka vyšla 104 [pageend107]v roce 1934, tedy v době, kdy se naše malá, jistě nedokonalá, ale přece jen demokracie pomalu stavěla na nohy a kdy nacismus ještě zdaleka nevyložil naplno své karty, pak snad nahlédnete, že pro intelektuála té doby bylo prostě nepředstavitelné, aby někde na světě existoval systém s totální koncentrací moci v rukou jednoho, absolutně nekontrolovatelného člověka, aby existovalo společenské klima, v němž je možné opravovat fyziku podle poslední stati soudruha Stalina, v němž je možné /1934!/ "odkrývati feudální zvuky v hudbě Bachově a Beethovenově a ve Wagnerových operách nacházet buržoázni pasáže”. Ne, to bylo tak zhola nepochopitelné, tak naprosto nepředstavitelné, že bylo asi snazší uvěřit ideologii velkého cíle, nutných obě a kritizovatelných nedostatků, v cestě za vznešenou budoucností. Jak to tedy bylo s těmi, kdo věděli a přece uvěřili? Nebo nevěděli a proto uvěřili? Či uvěřili přesto, že věděli? Chtělo by se říci, že jestliže věděli a mlčeli, pak lhali, a jestliže vědomě nelhali, protože nevěděli, pak osvědčovali pouze skálo- pevnost své víry, nikoliv však pronikavost svého intelektu. Nenapravitelní stalinisté nás svou nepříliš sofistikovanou dialektikou budou nadále přesvědčovat, že "robakidzové, zam- jatinové, zoščenkové" a posléze "rybakovové, graninové, dudin- cevové” jsou snad schopni vidět "nepodstatné jevy", nejsou však ochotni se sklonit před velikostí toho podstatného, co je - jak říkával Ladislav Štoll - "symbolicky spjato se jménem Stalinovým". Robakidzeho knížka, náhodně nalezená v antikvariátu, mě však přesvědčuje o tom, že nikdy, skutečně nikdy bychom neměli bagatelizovat jakýkoliv signál - ať přichází odkudkoliv - který upozorňuje na to, že ve jménu "velké ideje" je někde obětováno lidství, že je nekontrolované soustřeďována moc a že hodnoty, které jsou nediskusně posvátné, začínají být zpochybňovány. Nemohu se konečně ubránit dojmu, že je ještě jedna výkladová varianta: mnozí skutečně věděli, jak se věci mají, věděli o pravé povaze teroru a koncentrace moci /mimochodem - jak to mohli nevědět ti, kteří prožívali 30. léta v SSSR ve strachu a hrůze, kdy i pro ně si přijdou?/, věděli o skutečné podobě diktatury, která se licoměrné prohlašovala za přechodnou, ale jim to nejen "nevadilo", naopak, je to - přes všechen strach - přitahovalo! Stalinismus je totiž psychologicky, politicky i eticky /ano, i eticky/ pro jistý typ osobnosti /Adorno ji 105 [pageend108]označoval jako autoritářskou/ skutečně nesmírně přitažlivý. Stalinismus totiž slibuje moc, moc sice nikoliv totálně neomezenou, ale značnou, stalinismus ideologicky posvěcuje chování nejen mravně pochybené, ale doslova zločinné, stalinismus relativizuje hodnoty, jež relativizovány být nesmějí, nemá- li se společnost ocitnout ve stavu strašlivě nebezpečné mravní anomie, stalinismus konečně povyšuje bezpráví na ideologicky, politicky i mravně sankcionovaný způsob chování, protože ve jménu budoucí rovnosti bezprecedentně znerovnoprávní obrovské množství lidí. Ačkoliv stalinismus má svá ideologická a teoretická specifika, je fenoménem v mnoha ohledech univerzálním, je potenciálně a bohužel v mnoha ohledech i reálně přítomen všude, kde je sousloví "lidské právo" svévolně interpretováno a zbaveno své původní, nezadatelné podstaty. Martin Piluša XXX XXXXXX XXX "A teď by chtěli Kameněv a Zinověv někoho děsit strašákem ‚zákazu‘, rozhořčujíce se jako nějací liberálové nad tím, že jsme zakázali otištění článku s. Krupské. Tím nikoho nepolekáte. Předně: neotiskli jsme nejen článek s. Krupské, nýbrž ani článek Bucharinův. Za druhé: proč bychom nemohli zakázat otištění článku s. Krupské, vyžaduje-li toho zájem jednoty strany? A čím se vlastně liší s. Krupská od kteréhokoli jiného odpovědného soudruha? Domníváte se snad, že zájmy jednotlivých soudruhů mají být kladeny nad zájmy strany a její jednoty? Což soudruzi z oposice nevědí, že pro nás bolševiky je formální demokratismus prázdnou bublinou, ale reálné zájmy strany vším? /Potlesk/" J. V. Stalin, Závěrečné slovo k politické zprávě ústředního výboru, 23. prosince 1925, v: Spisy sv. 7, Praha 1952 [pageend109]Tlusté žurnály Tradičním barometrem duchovní atmosféry v Sovětském svazu jsou takzvané tlusté žurnály. Je jich mnoho a ani odborník nestihne všechny sledovat. Tyto "literárně umělecké a společensko— politické měsíčníky" mají dlouhou historii: Okťabr je vydáván od r. 1924, Novyj mir od r. 1925, Znamja od r. 1931, Naš sevre- mennik od r. 1933 a Družba národov od r. 1939. K těmto pěti hlavním, kterým se budeme věnovat, se druží mnoho dalších /Don, Junosi, Něva, Moskva atd./. Pozornost také zasluhuje "měsíčník kritiky a literární teorie" Voprosy litěratury /od r. 1957/, zvlášť proto, že se v něm objevují často příspěvky širšího kulturního dosahu. Uvedených šest časopisů vydává Svaz spisovatelů SSSR, příp. RSFSR; každé číslo má okolo 200 stran. Chci se nyní pokusit postihnout sociokulturní atmosféru sovětské společnosti roku 1987, jak se zrcadlila v obsahu uvedených časopisů. Nepůjde mi o detailní rozbor, nýbrž o celkový ráz, o hlavní proudy duchovního pohybu, nebo snad přesněji o postižení témat, která v těchto časopisech dominovala. Prvním a zcela převládajícím tématem bylo bezesporu téma kulturního, nebo úžeji literárního dědictví. Návrat k 20. a 30. létům byl provázen emocionálně vypjatým úsilím o plné očištění jména i díla zčásti již rehabilitovaných básníků a spisovatelů /B. Pasternaka, A. Achmatovové, O. Bergolcové, O. Mandelštama, V. Ivanova, M. Cvětajevové, M. Bulgakova, N. Kljujeva, A. Platonova/, opatrným uváděním dosud zamlčovaných emigrantů /V. Chodaseviče, V. Nabokova/, ale i "nových* jmen /D. Charmse, E. Čerence aj./. Spolu s tím se pochopitelně objevilo množství dokumentačního materiálu, někdy s nádechem senzace /např. znovuvydání Pilňakovy Pověsti o nezhašeném měsíci, která byla otištěna již v r. 1926, avšak vzápětí s celým číslem časopisu Nevyj mir zkonfiskována kvůli popisu nemoci a smrti M. V. Frunzeho - se stalinským intrikářstvím v pozadí/, často byly v těchto souvislostech poprvé zveřejněny zápisy z deníků, dopisy i vzpomínky z nejhorších chvil těchto umělců. A to je četba hořká. Míra návratu k tomuto dědictví není ve všech časopisech 107 [pageend110]samozřejmě stejná. Dokonce i velmi konzervativní Naš sovremen- nik psal o dluzích k minulosti, o zapadlých autorech a zničených památnících, i když vždy usiloval stát na stanovisku opatrném, uvážlivém - a navíc tento proud prokládal rozsáhlými dokumenty o dalších objevech hrdinství, vítězství atd. Zvlášť v některých číslech byly patrné dokonce kritické výhrady vůči této historizující tendenci, kterou spisovatel p. Proskurin e- značil pohrdlivými slovy "literární nekrofilie". Toto stanovisko se opírá o názor, že vše zásadní k událostem doby "kultu osobnosti" bylo již řečeno a že tato nová vlna je pouhým inte- lektuálským hnidopišstvím. Leč ono je to trochu jinak. Naznačuje, ne-li prokazuje druhé hlavní téma tlustých žurnálů roku 1987 - vydávání děl, která byla napsána v 6O.-7O. letech, ale vydána nebyla. Protože vydána být nemohla. Asi právě zde leží důkaz toho, že všechno zdaleka ještě řečeno nebyle. Krátké a vůbec ne jednoznačne období 1956-1963 /vždyť případ Pasternaka se odehrál v r. 1958!/ vyvolalo v duchovním klimatu pohyb, který nakonec vyzněl do prázdna. Spisovatelé s v následujícím období vnitřně rozdvojili a ta část jejich tvorby, kterou sepisovali bez naděje na vydání, vychází právě nyní. Přitom je pro ni charakteristické, že se vyslovuje převážně k těm otázkám, které byly nejživější právě v letech XX. a XXII. sjezdu KSSS. Takže dnes jakoby šlo o přímou návaznost na situaci před 25-30 lety. Brežněvovský ústup z liberálnějších pozic jeho předchůdce vstoupil léty 1968-69 do etapy dlouhodobé stagnace na všech úrovních společenského života. Nejdrastičtější byla však stagnace ideová, myšlenkový, tvůrčí. Pouze mimooficiální - nejen dizidentská, ale i zcela privátní - sféra jí dotčena nebyla, spíše naopak díky přepychu osobní svobody, vymanění z osidel ustrašené autocenzury, nesla své plody. Možná ne vždy umělecky zrovna dokonalé, v každém případě však hodnotné sociologicky a historicky} tato díla totiž roli těchto nespolehlivých disciplin suplovala. Časopisecká vydání románů již dávno napsaných /románů A. Beka, B. Vasiljeva, A. Bitova, A. Bybakova, D. Granina, V. Dudinceva, N. šmeljova, J. Trifonova, V. Šukšina, A* Azolského, V. Těndrjakova/, dále povídek /třeba V. Grosmana/ a poém /R. Gam- atova, A. Tvardovského, A. Achmatovové/ vypovídá snad dosti [pageend111]přesvědčivě o změně duchovního klimatu, ale také o dvacetiletém umlčování a sebeumlčování tvůrců. VždyE co jméno, to oficiální reprezentant literatury brežněvovské éry. proč tedy ona díla nemohla vyjít? Většinou jde o díla velmi osobní, osobně pravdivá. Vyjadřují opravdové postoje, názory a stanoviska autorů - v první řadě k principům i realitě stalinské koncepce socialistické společnosti. A protože brežněvovská éra k této koncepci nez- formulovala přesvědčivou a vnitřně ucelenou alternativu, ba spíše naopak na ni v maskované podobě navazovala, byla kritická distance od prvků a projevů stalinismu vzápětí označována za zradu socialismu a jeho zásad. Navíc v období myšlenkové stagnace, kdy převažuje agresivní ochrana všech ustrnulých představ o socialismu, bují ideologická podezíravost, jejíž nositelé i služebníci ohrožují každého, kdo se odváží osobitého - a v daném kontextu nonkonformního, ba "opozičního” - projevu. A hlídači i služebníci za to byli náležitě odměňováni. Proto se jich dnes pochopitelně dotýká nejen náhlý ústup jejich /čti též: laureátské/ tvorby ze stránek časopisů, nýbrž i vše nové, co ohrožuje veškeré jistoty jejich konání, myšlení - a vlastně celého jejich života. /x Uvedená díla jsou pak na stránkách tlustých žurnálů doplňována tou částí současné tvorby, která se buč výhradně, nebo alespoň motivisky dotýká obdobného okruhu - tj. života v období stalinismu. Jde o díla S. Antonova, B. Možajeva, M. Šatrova, V. Bělova, F. Iskandera aj. /x v této souvislosti se nabízejí dvě otázky: 1. Protože se dané poměry vztahovaly na všechny oblasti, očekávali bychom postup obdobný uvedenému okruhu spisovatelů i mezi sociology. Očekávali bychom tedy, že se začnou tisknout díla odhalující kořeny stalinismu i brežněvismu a napsaná sociology v uplynulých dvaceti letech, nikoli - tato díla jsou psána narychlo až nyní, aby ukázala, jak snadno a rychle lze postřehnout /a/ minulé chyby a jejich kořeny, /b/ jakmile je to "povoleno". 2. Obdobně je možno se ptát, zda i u nás nají oficiální reprezentanti krásné /i odborné/ literatury svá osobní vyznání napsána. 109 [pageend112]Chtěl bych upozornit alespoň na dvě sociologicky významné roviny, objevující se snad ve všech těchto dílech. První a bezesporu i nejzávažnější se týká kulturního přenosu psychologie stalinismu z generace na generaci, případně jeho varianty - tj. interiorizaci této psychologie v dětství a její přenos do všech životních etap. V poémě A. Tvardovského "Právem paměti" sledujeme motiv "syn za svého otce neodpovídá". Pro Sověty je to motiv spojený s traumatizujíčími zkušenostmi, protože označení "syn nepřítele lidu" zůstává sice v mírnější formě než dříve, nicméně neodstraněnou hrozbou dodnes. /U nás koneckonců také./ Kádrová politika, výběr na školy atd. se stále řídí zásadou dědičné zodpovědnosti za předky. Otázka "čím byl váš otec" /Byl ve straně, byl vyloučen, byl soukromníkem, emigroval?/ rozhoduje o osudu člověka více než jeho osobní vlastnosti. Ale nejen to. Vztah rodičů a dětí byl za stalinismu tak deformován, že nakonec jako všudypřítomný bacil nedůvěry a podezíravosti pronikl hluboko do prostých dětských duší a hlav - a ony jím zůstaly otráveny po celý život. Věrnost principům, idejím /byť se sebevíckrát změnily/, oddanost straně /byť přijímala jakákoli usnesení/ vítězily nad důvěrou k rodičům a blízkým lidem. Anebo nad ní vítězily cynická skepse či bezradná lhostejnost. /x A tak vlastně stáli a stojí, spisovatelé /a nejen oni/ před otázkami: Co udělaly s lidmi a z lidí osobní tragické zkušenosti z doby stalinismu? Co se stalo se všemi těmi faktickými i sociálními sirotky, zbavenými rodičů? Co se stalo s dětmi vyhnanců? Co vlastně udělal stalinismus s lidmi - neprávem trestanými, obětovanými, ale i obětujícími se "pro lepší budoucnost", povyšovanými i ponižovanými, co udělal s jejich soudci, vězniteli, svědky i potomky? Pokusy odpovědět na tyto otázky jsou stále tápavé a váhavé, jako by se všichni báli osudu vyjádřeného básníkem M. Bogdanovičem: "Pohlédl jsem do slunce/ a slunce mne oslepilo.* /x Existují však i krásné případy opačného ladění. Je až fascinující sledovat na stránkách tlustých žurnálů, kolik dnes již mrtvých tvůrců je očišťováno a hájeno svými dětmi a manželkami, kolik děl bylo díky jim a jejich nejbližších přátel zachováno a může být dnes vydáno. 110 [pageend113]Druhou a neméně sugestivní rovinou je zobrazení reálií stalinské doby. Zde spisovatelé snad nejvíce zaskočili, ba zdiskreditovali historiky i sociology. Jejich záběr je vskutku obrovský - od osobnosti Stalina a dalších vůdčích osobností přes odhalování stále nových /nebo znovu utajovaných/ sociálních okolností života ve věznicích, v táborech nucených prací, ve vyhnanství, v armádě za války, na stavbách komunismu, na vesnici v době kolektivizace, ale i v prostých domácnostech až po obrazy jemných mechanismů utváření a vítězství sociální konformity - to vše ukazuje na daň, kterou si stalinská varianta socialismu vybrala. Vedle krásné literatury věnují tlusté žurnály značnou pozornost také publicistice. A možná, že pro sociologický rozbor současného duchovního klimatu v Sovětském svazu představuje tato produkce bohatší materiál než jakákoli jiná - včetně akademicky sociologické. I v publicistice tlustých žurnálů 1987 převažuje téma stalinismu a na něj "volně" napojená témata aktuální, snad vždy ve stalinismu /a v dogmatické interpretaci života v zeni až do nedávné doby vůbec/ nějak zakotvená. Uvedu alespoň výčet těch nejlépe zpracovaných: - o projektu obrácení toků severních a sibiřských řek a jeho vztahu k "velkým stavbám komunismu" /S. Zalygin/, - O tom, co všechno se skrývá v číslech a za čísly, o utajování informací, o statistických ukazatelích - a to ve vztahu k počátkům centralizace ve 30. letech /V. Seljumin, G. Chanin, J. Apenčenko/, - o kořenech současné neutěšené ekonomické situace /i u nás slavná stal spisovatele a ekonoma N. Šmeljova/, - o zastaralých, leč stále platných principech kritiky /J. Burtin/ - o milosrdenství a věcech příbuzných /A. Gulyga/, - o novém bohohledačství a starých dogmatech /A. Nujkin/, - o sibiřském kombinátě a městě vybudovaném trestanci ve 30. letech /J. Červakova/, - o tom, z čeho se dodnes učí mládež znát dějiny, o oficiálních a dávno zastaralých učebnicích /V. Sokolov/, - o zavřených archívech a nedostupných dokumentech /T. Dubinskaja/, ľM [pageend114]- o národních jazycích a národním školství, o unifikaci abeced a nutnosti dvojjazyčné umělecké tvorby /Č. Gusejnov/, - o historii sovětského zemědělství a psychologii rolníka /V. Ivaščenko, G. Lisičkin, F. Morgun aj./, - o školských reformách a vztahu školy a osobnosti /E. Kurkin, J. Azarov/, - o byrokracii /sociologická studie V. Šubkina/, - o příčinách tragedie sovětského letectva v prvních dnech války /maršál E. Savickij/, - o formování inteligence jako sociální síly po XX. sjezdu /J. Apenčenko/, - o rčení "abychom lépe žili" a o vztahu sociální rovnosti a spravedlnosti /G. Lisičkin/, - o reáliích doby stalinského urychlení ekonomického rozvoje /J. Apenčenko/. Těch témat je samozřejmě víc a často jsou jen letmo naznačena v jiných souvislostech /např. o sovětské gigantomanii; společenských vrstvách, o něž se opírali Lenin a později Stalin; o novodobých formách "zapadnictví" aj./. A je dlužno říci, že publicisté jsou na svou činnost náležitě hrdi. "Glasnosť jsme si vytrpěli dlouhým mlčením", zdůrazňuje pateticky jeden z nich. Leč zní to poněkud falešně. I oni, stejně jako básníci a spisovatelé, jsou odkázáni na to, kdo, kdy a kolik publicity jim dovolí nebo dá… Kdo - zatím vždy nějaké stranické usnesení, nějaký stranický projev nebo dokument z centra. Kdy - teď právě ji dostali. To "vytrpět si mlčením" znamená asi tolik: v 70.-80. letech už nikdo nechce trpět jinak. Mlčení je jistě pro lidi slova utrpením, leč minulost jim stojí stále za zády, klepe jim na rameno a neustále upozorňuje na jiné a daleko horší druhy trpění. A kolik že "glasnosti"? Tato poslední otázka odkazuje ke stále platným tabuizova- ným tématům. A je jich mnoho, která na stránkách tlustých žurnálů nenajdeme: První: Lenin. Až na nepatrné náznaky /třeba u Šatrova/ jde vždy o muže absolutní pravdy, neomylný, je nedotknutelný. Druhé: Justiční vraždy, násilí, věznění atd. v době předstalinské /např. osudy spisovatelů M. Auezova. M. Rylského, ale i jiných/. Třetí: Kulturní devastace společnosti ve 20. letech díky Prolet- kultu, RAPPu a jiným hnutím. 112 [pageend115]Čtvrté: Díla a spisovatelé jakoby provždy zavržení. Akademik D. S. Lichačev jich na 8. sjezdu spisovatelů uvedl řadu /memoá- ry A. Bělého, dílo F. Sologuba, A. Remizova, D. Merežkovského aj./. Mlčení o nich pokračuje. Páté: Emigranti. Opatrné uvedení některých dávno mrtvých spisovatelů zůstává příliš ubohým pokusem tento vážný problém ře- šit. Ticho panuje hlavně okolo emigrantů novodobých. Šesté: Socialistický realismus. Je třeba si uvědomit, že od poloviny 30. let - tedy od plného vítězství Stalina! - představuje tento termín oficiální koncepci umění v Rusku, ale i u nás. Jistě by se dalších tabuizovaných témat našlo víc. Zde mi šlo pouze o upozornění na meze, v nichž se současné kulturní klíma v Sovětském svazu, indikované produkcí několika tlustých žurnálů v r. 1987, pohybuje. - aa - XX XX "Ovšem ta skutečnost, že se u nás vytvořila skupina vůdců, kteří se pozvedli velmi vysoko a mají velkou autoritu, tato skutečnost sama o sobě je velkou vymožeností naši strany. Je jasné, že bez takové autoritativní skupiny vedoucích by bylo nesmyslné řídit velkou zemi. Avšak skutečnost, že vůdcové jdou nahoru a vzdalují se tím od mas, a masy k nim začínají vzhlížet zdola, neodvažujíce se je kritizovat - tato skutečnost musí nutně vytvářet jisté nebezpečí, že se vůdcové odtrhnou od mas a že se masy vzdálí od vůdců. To nebezpečí může vést k tomu, že vůdcové mohou zpychnout a pokládat se za nepostradatelné. Ale co je na tom dobrého, když vedoucí špičky zpychnou a začnou se dívat na masy svrchu? Je jasné, že z toho pro stranu nemůže vzejít nic jiného než zkáza." J. V. Stalin, O sebekritice /1928/ Spisy, sv. 11, 1953, s. 41 413 [pageend116]Tu knihu bych chtěl číst Kenneth Neill Cameron: Stalin. A Man of Contradiction. NC Prese Ltd., New York 1987 Nevím o té knížce nic, téměř nic. Marxizující časopis Science and Society ji ve svém zimním čísle ročníku 51 doporučuje jako významný portrét Stalinova osobníh· a politického života od počátků v Gruzii až po poslední dni a tvrdí, že jde o nový pohled na historickou úlohu "tvůrce Sovětského svazu". Knihu prý charakterizuje "provokativní myšlení, které je ochotno podrobit novému přezkoušení všechna tvrzení, jež se Stalina týkají". Inu, to je předsevzetí nemalé, uvážíme-li, že knih o Stalinovi je dnes tolik, že snad jen bibliotéka napoleonské literatury by se mohla použít jako míra ku srovnání. A jsou mezi nimi knihy znamenité, třebas The Life and Death of Stalin Louise Fischera, zejména však Stalin /A Political Biography/ Isaaca Deutschera, tedy knihy, v nichž nalezneme řadu tvrzení, jež lze jen stěží podrobovat "novému přezkušování", přesněji - takové přezkušování by se asi ukázalo jako vskutku nadbytečné. Přezkušovat tvrzení obsažená v kdysi oficiálním životopisu Stalinově, který si Stalin redigoval sám, pak nemá smysl proto, že již přezkoušena byla, dokonce v Sovětském svazu samotném. Takže - co vlastně? V každém případě bych tu knihu chtěl číst. A vedle ni bych chtěl mít na psacím stolku politický portrét Stalinův z pera generála Dmitrije Volkogonova, ukázky z něhož u nás otiskl dokonce Týdeník aktualit! Tož toto srovnání by asi stála za to, nemyslíte? -japol- [pageend117]■7/J K.-G. Riegel: Konfesionsrituale im Marxismus-leninismus, Graz-Wien- Köln, Verlag Styria 1985, s. 248 Vlastně ani nevím, jestli bych tu knihu chtěl tak moc číst. On ten její název přitahuje i odrazuje. Přitahuje námětem, odrazuje jeho nepřesným pojmenováním: nejde totiž o ML, ale o jeho "církev" - o komunistickou stranu. Autor to tak aspoň pojímá, když sleduje rozdíl mezi dvěma modely konfesních rituálů, sovětským a čínským. Ten první prý souvisí hlavně s procesem očišťování strany, ten druhý naopak s procesem aktivizace jejích členů. No, nevím. Jistě však zajímavé, nebo alespoň inspirující mohou být pasáže věnované moskevským monstrprocesům, zvláště klade-li si autor otázku, proč vlastně obžalovaní vypovídali v rozppru s pravdou; že by i toto bylo možno chápat jako rituál? Neméně zajímavé pak může být srovnání křesťanského confessio s vírou a přesvědčením komunistických revolucionářů. Ale určitě bych si tu knihu chtěl přečíst, kdybych se pustil do jednoho ze svých mnoha neuskutečnitelných projektů - podat obraz ritualizace našeho politického života. Ono takové členství v předvoji i ve vedlejších vojích /"jiskřičkami" počínaje/, účast na školeních i volbách prolíná lidským životem nikoli beze stop. A tvoří přinejmenším zajímavou část designu našeho každodenního života. - luč - xx xx xx Fenomen stalinských procesů mne fascinuje. Moskevské procesy tvoří jejich jádro - a tak bych se chtěl seznámit s jedním pohledem na jejich obsah i dramaturgii. Jde o pohled nepřítomného, leč oficiálně "hlavního strůjce" Lva Trockého. Nejde mi ani tak o jeho veřejná vyhlášení jako o to, jak ono období prožíval osobně, "doma". Nejlepší příležitostí je asi četba jeho korespondence - no a před pár lety vydalo francouzské nakladatelství Gallimard hned dva svazky. První /Correspondance 1933-1938/ z roku 1980 obsahuje padesát dopisů, které si Trockij vyměnil se svou ženou Natalií; a druhý /Correspondance 1929-1939/ obsahuje dopisy, které si vyměňoval se svými přáteli Alfredem a Margueritou Rosmerovými. - luč - [pageend118] Naučit člověka samostatně myslet Na začátku roku se v Praze uskutečnilo společné zasedání sekretariátů vedení svazů československých a sovětských spisovatelů. Na zahájení sdělila sovětským soudruhům ředitelka Ústavu české literatury Hrzalová sladké tajemství: "Česká a slovenská literatura vstoupila dnes do nové, mimořádně náročné vývojové etapy. Jedním z hlavních úkolů dané etapy je naučit člověka samostatně myslet." Takto bohorovně mluví představitel naší kultury, takto naši kulturní představuje - a snad i vidí /viz Litěraturnaja Gazeta č. 5, 1988/. Tož já nevím, ale nezdá se mi to. Ono vlastně o to samostatné myšlení nakonec ani tak moc nejde. Ono jde spíš o jeho vyslovení, o jeho zveřejnění. Jak jinak "naučit člověka samostatně myslet" než mu dovolit, aby se samostatně vyslovil? Tady je asi ten zádrhel: jakmile je předem stanoveno, co může a nemůže být vysloveno, dokonce kdo může,nebo nemůže výsledky svého samostatného uvažování sdělovat jiným, tak to asi s tím "hlavním úkolem" bude moc divné. Uveďmě to na příkladu: Sovětský spisovatel D. Granin vzpomíná /Mimoletnoje javlenije, Ogoňok č. 6, 1988/ na rok 1954, kdy - již po smrti Stalina i Ždanova - došlo ke kritice spisovatelů V. Pa- novové, A. Achmatovové, O. Bergolcové, V. Orlova, J. Germana a hlavně M. Zoščenka. Případ se projednával na veřejném zasedání v Leningradě. Nám se přesně hodí do výše uvedené souvislosti. Zoščenko byl souzen za to, že před anglickými studenty veřejně nesouhlasil s oficiálním hodnocením, které na jeho adresu obsahoval referát Ždanova. Spisovatel zahajuje slovy: "Budu mluvit tak, jak myslím, teprve tak lze poznat, jaký je vlastně člověk." A Granin dodává svůj komentář: "Říkat to, co si myslíš - to se nikdy nevyžadovalo, bylo nutné říkat to, co se očekávalo." Ano, to je dlouhodobá norma vztahu k vládnoucím názorům, k vládnoucí ideologii - a tedy vztahu k těm, kteří vládnou /i u nás/, Viděno z tohoto úhlu prozrazuje ovšem Hrzalová, že se asi mění vládnoucí názory, že už není úplně jisté, co je jedině správné - pootevírají se dveře, jimiž může do veřejného projevu člověka vstoupit opatrně i to, co si skutečně myslí. Ona tomu říká "učit člověka samostatně myslet". A ještě jinou souvislost prozrazuje. [pageend119]Mezi hlídači oficiálního myšlení roste nejistota, a aby si tito nesamostatní opatrníci zajistili beztrestnost svých "nových" projevů, vyhlašují program samostatného myšlení. Což je jisté věc riskantní. Ono je vždycky lepší myslet "v linii". Myslet samostatně také není nic příjemného, protože to znamená hrozbu odklonu od myšlení "správného" - obsaženého v dokumentech, usneseních, rozhodujících projevech. Ostatně přesně to označuje náš proslulý oficiós Rychtařík svým termínem "dialektika nového myšlení" /Rudé právo 31.3.88 - tento i jiné produkty z téže manufaktury vřele doporučuji/· Leč vraťme se k Zoščenkovi, který se brání proti osobním nařčením, brání svou čest. A obrací se do auditoria, v němž sedí svědkové jeho života i díla: "To se mám přiznat, že jsem zbabělec? To po mně chcete? To chcete vy? Vy?|" Nikdo nevstal, nikdo nezvolal, že to nechce. "Mohu říct, že můj literární život i osud v této situaci končí. Nemám východisko...Do budoucna mi nezbývá nic. Nic... Jsem víc než jen unavený. Přijmu jakýkoli jiný osud než ten, který mám." To je ta odvrácená strana samostatného myšlení - nebojácnost, odvaha. Jenže v našem případě s rizikem, k němuž dospívá Zoščenko - ztratit budoucnost, nechat se zničit, ohrozit sebe i jiné. Odvaha není jen věcí osobní, týká se i veřejnosti - třeba toho leningradského pléna. Dva-tři Zoščenkovi zatleskali a tím se ohrozili. Odvaha jiných se projevila mlčením. Ale zůstává většina - a ta říká to, co si nemyslí. Konečně nač je ten soukromý přepych samostatného myšlení? Kvůli jakési intelektuální nebo i morální hygieně? Nebo z potřeby vzdoru? Anebo jsou někteří ve své přirozenosti takto ustrojeni? A vlastně - není vůbec vyslovení vlastního názoru nebezpečnou zbytečností? To jsou otázky jaksi přirozené v nepřirozených poměrech. Proto i v dobách, kdy se začně projevovat možnost mluvit tak, jak člověk myslí, potkáváme tolik myšlenkových křečí, negativismu a krajností. Myšlení dlouho uvázané na řetězu začně bláznit, jakmile je mu dána větší volnost. Odvyklo si stýkat se bez zábran s jinými, tolerovat odpůrce, ztratilo úctu k rozdílosti. Ale naučilo se vege- tovat v podmínkách, kdy nejsou institucionálně zakotveny a současně účinně kontrolovány g a r a n c e svobodného vyjadřování samostatných myšlenek. Jenže mohou dát takové záruky ti, kdož byli pro dvě až tři generace dohližiteli nad myšlením a pro nejméně jednu generaci přímo vychovateli? Ne, naučit člověka samostatně myslet nejde. Ale jde něco ji- 117 [pageend120]ného - dát mu svobodu se vyjadřovat a s ní i záruky. Že dojde k anarchii, že hrozí "návraty zprava"? Tak ať nám Hrzalová prozradí svůj recept na to, jak naučit člověka samostatně myslet. Já jinou cestu než konfrontaci myšlení, podmíněnou jeho zveřejněním, nevidím. Uznávám ovšem, že bude nutné opustit požadavek názorové jednoty, což samozřejmě neznamená, že nebudou i nadále vládnoucí názory. - z - XX XX XX "... Dejme tomu, že uspokojivě zařídíme, aby kádry byly pověřovány funkcemi, vybírány a rozmisťovány. Avšak přes to všechno, bude-li z nějakého důvodu váznout naše stranická propaganda, bude-li upadat marxisticko-leninská výchova našich pracovníků, ochabne-li naše úsilí o zvýšení jejich politické i teoretickké úrovně a přestanou-li se proto sami pracovníci zajímat o perspektivu našeho postupu vpřed, přestanou chápat, že naše věc je spravedlivá, a budou se proměňovat v bezduché rutinéry, slepě a mechanicky provádějící pokyny shora, pak nezbytně upadne veškerá činnost našich státních a stranických orgánů. Je třeba uznat přímo za axióma, že čím je vyšší politická úroveň a mar- xisticko-leninské uvědomění pracovníků z kterého oboru státní správy a stranické práce, tím lepší a plodnější je sama práce, tím lepší jsou její výsledky... Je možno s jistotou říci, že kdybychom dovedli naše kádry všech oborů vyškolit ideologicky a zocelit pliticky tak, aby se mohly samostatně orientovat ve vnitřní a mezinárodní situaci, kdybychom z nich dovedli učinit zcela vyspělé marxisty-leninovce, schopné rozhodovat bez vážných chyb v otázkách řízení naší země, pak bychom plným právem mohli pokládat všechny naše otázky už z devíti desetin za vyřešené. A... máme všechny předpoklady a možnosti, abychom toho dosáhli.* J.V. Stalin, Zpráva o činnosti ÚV VKS/b/ na XVIII. sjezdu strany 10.3.1939 v: Otázky leninismu, Praha 1950, s. 593 118 [pageend121]Jak náš čacký literární kritik Bucharina objevil Říká se, že Kmen je časopis na naše poměry dosti avantgardní. Inu, jak se to vezme a z jakého hlediska se na tu avantgardnost díváme. Tak zrovna v čísle 16 prvního ročníku na první stránce pod přitažlivým titulkem Básník a politik objevuje - jinak nechvalně proslulý - Milan Blahynka - Nikolaje Bucharina. Objevuje ho tak, že nás nechá nahlédnout do soukromé korespondence a přípravných, nepublikovaných prací Vítězslava Nezvala, v nichž se Nezval vyjadřuje o Buchari- novi, o dojmech, jaké v něm vyvolal Bucharinův projev na I. sjezdu sovětských spisovatelů v roce 1934, a o pocitech, jež měl v době, kdy byly publikovány "výsledky“ moskevských procesů. Dozvídáme se tedy, že Nezval v dopise Teigovi 7. 9. 1936 napsal: “V Bucharinovu čistou roli ovšem věřím bezpodmínečně, nejen názorem, nýbrž i intuicí, která mě v jistých věcech neklame". Blahynka se pak dobírá závěru, že ačkoliv Nezval přece jen “v pravdivost moskevských procesů uvěřil", přece se nakonec, při souborném vydávání svého Díla "vrátil ke své důvěře v teoretikovu a politikovu /rozuměj - Bucharinovu/ čistou roli". Blahynka chválí Nezvala, že jakkoliv se "s těžkým srdcem a s lítostí i on dal oklamat, po dvacátém sjezdu již na oficiální rehabilitaci nečekal a ve svém souborném Díle představil Nikolaje Bucharina teoretika a politika tak, jak ho jako básník osobně poznal". Takové úsilí - objevovat pozapomenuté stránky našich kulturních dějin - je jistě šlechetné, kdyby ... Kdyby totiž - na rozdíl od Nezvala, který na rehabilitaci Bucharina nečekal, si naopak pan Blahynka nepočkal, až to všecko bude, jak se říká, sichr, posvěceno nejvyšší autoritou a proto jaksi nenapadnutelné. Jak jinak by celá ta věc totiž asi vypadala, kdyby ji pan Blahynka byl otiskl - nebo se o to aspoň pokusil - před takovými třemi - pěti lety! Ale kdež! Tehdy se přece ještě Bucharin nenosil, strana se jeho neviny ještě úředně nedobrala, takže ani zmínka, zmínečka. Nebo že by tento literárně historický objev byl pan Blahynka učinil až letos? Již před dvaceti lety učinil poněkud jiný, ale dodnes zajímavý objev český sociolog Josef Alan, který v roce 1967 ve slovenském časopise Filozofia /č. 1, s. 80n/ dosti zevrub[pageend122]ně informoval o Bucharinově životě a sociologickém díle. Tato informace zastala bohužel zcela ojedinělá, nikdo nikdy se již k Bucharinovi - sociologu nevrátil, zůstává zde však jako svědectví toho, že na oficiální rehabilitaci není nutno vždycky čekat, chceme-li se něco kloudného dozvědět. Alan nota bene informaci o Bucharinovi - sociologu nepojal jako záležitost pouze historickou, ale svrchovaně /tehdy a potenciálně dodnes/ aktuální, totiž jako otázku holého práva sociologie na existenci v rámci marxistického společenskovědního korpusu. Píše - ”je možno bez nadsázky tvrdit, že vztah sovětských filosofů k sociologii se formoval téměř bezprostředně ve vztahu k Bucharinovi'’, protože "historicky rozhodujícím obdobím boje proti sociologii uvnitř marxismu byla nesporně epocha stalinismu" /stalinismus má sice Alan ještě v úvozovkách, ale má ho tam, Blahynka již nikoliv/. Ale ta věc s Bucharinem a Nezvalem má ještě druhou, za- trachtilejší stránku. Je sice hezké, připustíme-li, že Nezval "nebyl neomylný" a že do souborného vydání svého Díla nakonec toho Bucharina jaksi propašoval, dokonce prý s vědomím a posvěcením starého stalinisty Jiřího Taufera, ale co je to všecko plátno, když o Nezvalovi musíme žel konstatovat pravdu velice trpkou, že totiž nejen nebyl neomylný, ale že všecko nasvědčuje tomu, že byl dokonce snad velice vědomě omylný, ne-li přímo prodejný. Jak jinak si vysvětlit všecky ty panegyriky na Stalina, v nichž Nezval vskutku zneužil svého ojedinělého a nepochybného básnického daru, ale dokonce i svého jistě nemalého humanitního vzdělání i své bujaré zces- tovalosti k tomu, aby vykreslil Stalina tak, že oči prostě přecházejí. V jeho poémě Stalin zveršované k Stalinovým sedmdesátinám /1949/ je jako rekvizit použito všeho možného - od baby Jagy, přes Kantovu sádrovou bustu, Manetův obraz, Ježíška, francouzský sladkou Carmen, Marxův Kapitál /který - mimochodem - Stalin prokazatelně nikdy nepřečetl/, Greenwichský poledník, Trockého až k teutonským lesům a Jajrovi biblické dceři. To vše pro to, abychom se o Stalinovi dozvěděli - "až usednete u řeky / u řeky Styx vyhne se Vám vděčně / Vy budete žít na věky / Vy budete žít věčně !" Co s tím, pane Blahynka? Nezvalovo proroctví, jež vyjádřil v básni Nad rakví soudruha Stalina, se naštěstí, jaksi neplní: Povýšen nad prostor i čas / i mrtvý Stalin bude s námi / povede s Leninem Sovětský svaz / nadále povede nás dějinami ... Ne všecko se dá vysvětlit básníkovou naivitou a přiroze- 120 [pageend123]nou lidskou omylností. Existují i jiné klíče k vysvětlení - sociologické a mravní. A dokud jich nepoužijeme i k výkladu našeho novodobého básnictví, budeme našim kulturním dějinám stále něco dlužni. To proslulé denunciantské obvinění, že ”je příznačné, že ani jeden z těchto básníků - ani Hora, ani Seifert, ani Halas - už nenašli slova verše pro Stalina” /L. Štoll, Třicet let bojů za českou socialistickou poesii, Praha 1950, s. 83/, je nutné definitivně vyvrátit praktickým literárně historickým činem: prokázat velikost mravní čistoty těch, kteří se - na rozdíl od Nezvala - nesnížili k panegyrikám a kteří předešli čas tím, že se nesklonili. Nezval v dějinách českého básnictví nepochybně zůstane a pro poému Stalin ho nikdo rozumný nebude exkomunikovat jako kdysi Štoll Halase, Seiferta a Horu pro jejich mlčení o Stalinovi. Rozhodně však nikoliv tím, zač dostával kdysi státní ceny. A Zpěv míru, který dodnes s oblibou recitují naši oficiální umělci, je dnes ostatně taky příslušně zcenzurován - sloka, v níž je opěvována "klidná, moudrá, lidská, přímá" "tvář generalissima” - se prostě vypouští. Tak na to soudruh Blahynka jaksi pozapomněl. Ono se to totiž stále ještě nesmí. Až břeskná polnice stranicky povolené kritiky dovolí sáhnout i na některá sakrosanktissima domácí provenience, pan Blahynka nás zase dozajista potěší nějakým dalším literárně historickým objevem. Už se věru dočkat nemůžeme. - dur - X X X X X "S. Russovová je obzvlášť pobouřena tím, že s. Mikulinová 'uvedla v omyl s. Stalina' · Nelze neocenit péči o s. Stalina, kterou projevila v daném případě s. Russovová. Avšak tato péče, jak se mi zdá, není vyvolána nutností. Za prvé, není tak snadné uvádět v omyl s. Stalina . Za druhé, nikterak se nekaji z toho, že jsem předeslal předmluvu k nepatrné brožuře v literárním světě neznámého člověka, nebol myslím, že brožura s. Mikulinové přes své jednotlivé a možná hrubé chyby přinese dělnickým masám velký prospěch. Za třetí, jsem rozhodně proti tomu, abych psal předmluvy jen k brožurám a knihám literárních velmožů, literárních jmen, koryfejů a pod. Myslím, že je na čase, abychom se zbavili tohoto panského zvyku vyzdvihovat i tak již vyzdvihované literární velmože , jejichž velikosti velice trpí naše mladé, nikomu neznámé a všemi zapomenuté literární síly." J. Stalin, Soudruhu Felixů Konovi /1929/, Spisy 12, Praha 1953 121 [pageend124]O AIDS trochu jinak Není podstatné, že jsem to podivné stanovisko četl už asi před rokem. Bylo to v Komsomolské pravdě /1.4. 1987/ a znělo: “Kategoricky protestujeme proti boji s novou 'chorobou' - AIDS! Jsme odhodláni všemožně překážet hledání prostředků k boji proti této ušlechtilé epidemii. Vyjadřujeme své přesvědčení, že AIDS během určité doby zničí všechny narkomany, homosexuály a prostitutky…". Podepsáni: absolventi moskevské lékařské fakulty. Co se to proboha v tom Rusku děje, řekl jsem si tehdá. Byl jsem rozhořčený i smutný zároveň. Tak toto je opět hlas odkudsi z morálního dna. Pak jsem tento názor vzpoměl v rozhovoru s jednou svou známou - a co neslyším? "Je to hrozný, ale vlastně mají pravdu." Na odpověď jsem se nezmohl, jen jsem vytřeštěně zíral do nevinných očí dlouholeté stranické funkcionářky. I začal jsem mezi lidmi okolo sebe nenápadně zavádět řeč na AIDS - jenom proto, abych mohl citovat uvedené stanovisko. Po nějaké době mne už zdaleka nemohly zaskočit takové reakce jako "něco na tom jen", "ona ta příroda fakt ví nejlíp, jak regulovat život", "vždyť AIDS je chvála- pánubohu začátkem sexuální kontrarevoluce" atd. Holt je třeba se smířit s tím, že i u nás jsou lidé, kteří v této nevyléčitelné chorobě spatřují blahodárný lék proti nevěře a promiskuitě, kteří v ní vidí záchranu rodiny, mládeže i manželství a čertví čeho ještě. AIDS je choroba smrtelná - a navíc jde o epidemii. Ta epidemie má bezesporu specifické sociální zázemí. Postoj k AIDS je dnes výrazem postoje k hodnotě lidského života, jenže v trochu posunutém smyslu - je totiž kombinován postojem k určitým sociálním skupinám. V čisté podobě se v něm vyjevuje souhlas či nesouhlas s tím, zda by nebylo žádoucí očistit společnost od těch lidí, kteří jsou nějak společnosti nebezpeční. Jednou jsou to "narkomani, prostitutky a homosexuálové", jindy třeba barevní, Židé nebo "nepřátelé lidu". Jejich život je jakoby nejen bezcenný, ale dokonce nežádoucí. Podíváme-li se na AIDS z tohoto zorného úhlu, ocitneme se na půdě, která je víc nejistá a zrádná, než bychom si na první pohled byli ochotni vůbec připustit. Je nepochybné, že i v naší pohříchu tak civilizované zemi latentně žijí názory o nutnosti li— 122 [pageend125]kvidovat určité sociální "elementy” - jako zdroj aktuálních nesnází, jako nositele sociálních chorob atd. Koneckonců i oficiální ideologie živí tyto názory svými hesly o likvidaci určitých sociálně- politických sil. Jenomže na druhé straně ani ti nejotevřenější zastánci takových postojů si nemohou troufnout vyslovit pro tak hrůzné prostředky jako byly vyhlazovací tábory /musím však zde přiznat, že nedávno jsem se setkal s názorem, že tehdy měla být nejdříve vyřešena "cikánská otázka* - a byl by dnes pokoj/. V moderní civilizované společnosti by vlastně mohlo jít nanejvýš o spor okolo individuálního trestu smrti. Žádná hromadná forma likvidace přece nepřichází do úvahy! Nebo snad ano? Co tak segregace? A co s teroristy, nebo se sfanatizovanými muslimy? Oj-oj, tady už si tak jisti asi nebudeme, přiznejme si to. A do tohoto kontextu se nám najednou dostane názor o "ušlechtilé epidemii AIDS", který je zcela konsekventní součástí hierarchie prostředků, jež má společnost k dispozici a které jsou, či nejsou akceptovány jako prostředky jí prospěšné. Otázka ovšem je, kterými skupinami jsou akceptovány, komu se jako prospěšné jeví. Ne vždy se opírají o skupinové zájmy. Klidně může jít i o výraz hodnotového zmatku, který společnosti civilizované - a zvláště ty socialistické - poznamenal. A tak se najednou setkáme s tím, že AIDS vítá i část nejvzdělanější vrstvy národa, že tuto chorobu /!/ a epidemii /!/ podporují i ti, kdož skládají hippokratovskou přísahu. Je to hrůzný stav, který nás upozorňuje na nesmírně hluboké, živé a plodné podhoubí pro vznik nových forem a vln hromadných represí, na skrytou potencialitu "likvidátorského pudu", podněcovaného třeba i idejemi světlých zítřků. - luč - XX XX XX "Nebo na příklad otázka mimořádných opatření proti kulakům. Pamatujete se, jaké hysterické výstupy nám kvůli tomu dělali předáci pravicové opozice?... A dnes provádíme politiku likvidace kulaků jako třídy, politiku, ve srovnání s níž jsou mimořádná opatření proti kulakům úplná hračka. A nic se nestalo - žijeme!" J.V. Stalin, Závěrečné slovo k politické zprávě ÚV na XVI. sjezdu VKS/b/ - 1930, Praha 1951, s. 142 [pageend126]Lubor Čep Osud revolucionáře Příběhy světců, hrdinů i tvůrců nejsou jen svědectvím o jejich životě a době, nýbrž působí jako modely životních ©sudů. Biografií konstruujeme život člověka, racionalizujeme jeho průběh, okolnosti jeho děje. Z života se stává příběh a díky tomuto příběhu se život stává takovým, jak je vyprávěn. Mnohé příběhy však ještě vyprávět neumíme, snad proto, že mnohé z života jejich hrdinů je nám skryté i nepochopitelné. Z těch- to příběhů mizí vševědoucí vypravěč, a ten, kdo vypráví, jen výjimečně sdílí filozofii života svého hrdiny. Zná ji stejně jen podle vnějších událostí, které byly zaznamenány, neboť do jeho vnitřního světa bývá cesta uzavřena. Jsou to životní příběhy těch, o nichž se desetiletí mlčí, příběhy lidí, jejichž jména byla vymazána z dějin. Je jich mnoho. Patří k nim i muž, kterému je věnován tento medailon. Život a dílo Nikolaje I. BUCHARINA /nar. 1888, popraven 1938, rehabilitován 1988/ je docela uspokojivým námětem k zamyšlení nad osudem těch, kteří formovali světové děje a určovali osudy milionů. Bucharin neméně než jeho protihráč Stalin je podepsán na naší minulosti i současnosti. Jeden jako poražený, druhý jako vítěz. Jeden jako vášnivý diskutér, solidní teoretik a opakovaně se kající konceptor "chybných” politických linií, druhý jako chladný empirik, důsledný organizátor a charitativní vůdce "tvrdé pěsti". Oba věděli, oč jde - i mezi nimi. Stalin věděl, že se Bucharina musí zbavit, protože mu nepřestane jinak překážet; Bucharin věděl, že se ho Stalin zbavit chce - a tušil, že se mu to nakonec podaří. Nepůjde mi však o dramatické líčení tohoto vztahu, půjde mi jen o zamyšlení nad osudem komunistického revolucionáře a marxistického teoretika. Revolucionář je zvláštní druh profese. Její specializací je příprava a realizace násilného politického převratu. Komunistický revolucionář je k tomu vybaven vcelku jednoduchým výkladem společnosti: zdrojem všech neduhů ve společnosti je třídní antagonismus, který lze odstranit jen likvidací vládnoucí třídy. Politický převrat je toho nezbytným předpokladem. Více či méně za- [pageend127]mlčovaným cílem převratu je získání politické moci pro sebe /zamlčovaným proto, že je překryt terminologií vítězství utlačované třídy/. Schéma je to prosté, i když v detailnějším po- hledu schopné zmást každého samostatně myslícího člověka. A to nejen v podání současných učebnic histmatu, ale i v Bucharino- vě "populární učebnici marxistické sociologie“ z roku 1921 /1/. Na profesi revolucionáře /zejména komunistického/ je pak podstatné bezvýhradné uznání jednoho /správného, vědeckého atp./ výkladu společnosti a jedné cesty k její změně - tedy absolutní důvěra v ideu, zcela potlačující myšlenku na systematickou pomoc trpícímu lidu. Revolucionář se totiž zodpovídá své ideji, nikoli lidu. Svou revoluci sice dělá "pro lid" /v konečném, tj. budoucím! důsledku/, v jeho jménu a dokonce i s ním, jenže za své činy mu zodpovědný není. Nebyl lidem do svého postavení vyzvednut, zvolen, dosazen. Dokonce se s lidem vůbec nemusí stýkat. Jeho partnerem je okruh dalších revolucionářů, s nimiž na lid působí, připravují ho na převrat, "revolucionizují jeho vědomí" /l,s. 298/. Bucharinův život to potvrzuje a je vlastně typický pro celou ruskou revoluční inteligenci: původem ze vzdělaného, leč materiálně strádajícího prostředí, vyznačuje se nesmírnou touhou po vědění, krátký vnitřní spor s náboženstvím ústí - pod vlivem vyvinutého sociálního cítění - do anarchistického světového názorní a vzápětí do účasti na ilegální politické činnosti. Žádné osobní vazby na proletariát nebo/ rolnictvo u něj nenajdeme. Už v 18 letech je politicky organizován, víc než studiu na univerzitě se věnuje politice, studuje chaoticky /hlavně ilegální literaturu/, je opakovaně krátkodobě zatýkán a nakonec odsouzen k vyhnanství. To je mu 23 let. Volí raděj emigraci. Střídá jednu evropskou zemi za druhou, všude navazuje kontakty se sobě podobnými, studuje, píše, účastní se mnoha pololegálních i ilegálních setkání a konferencí. A končí v New Yorku /kde spolu s Trockým vydává Novyj mir/. Revolucionář připravující revoluci tedy není jen profesí, je to i zvláštní životní styl. Jeho charakteristiky /např. kosmopolitismus, životní provizorium, připravenost vyrovnat se osobním ohrožením, věznění atd./ vyžadují a zpětně též posilu- 125 [pageend128]jí ony osobnostní vlastnosti, které umožňují se s takovým stylem ztotožnit. Patří mezi ně třeba oslabená potřeba sociální či prostorové zakotvenosti, schopnost improvizovat, sklon pojímat život jako hru a dobrodružství a pod. /Není bez zajímavosti, že Stalinův životní styl revolucionáře byl v jednom odlišný - nežil v emigraci./ A takto připravený revolucionář Bucharin se dovídá o revoluci - a hajdy domů. Tam ho očekává zcela nová situace, nové úkoly, a především nové funkce. A v této situaci se přece jen mnohé mění. Revoluce není jen politickým převratem, neznamená jen odstranění představitelů politické moci, revoluce znamená krev a lidské životy. I když hrůzy dlouhé války tento moment dost otupily, přesto mnohými revolucionáři zpočátku dost otřásl. I Bucharinem, jak vzpomíná jeho drahá žena /2/. Navíc po revoluci nastává další krvavá situace - boj proti nepřátelům vnějším, ale i vnitřním /proti opozici/. Nedemokratická cesta k moci předznamenává ustavení její nedemokratické struktury. Politická hegemonie jedné strany zahrnuje požadavek, ba příkaz likvidace stran ostatních. Jejich členové mají na vybranou: buď přejít do vládnoucí strany, nebo převzít některou z variant role politické oběti /vězení, vyhnantví, smrt, emigraci/. V samotných kořenech revoluční a porevoluční situace se usídlily zrůdné podoby stalinského absolutismu. Revolucionář, který se dostal k moci, protože v revoluci vyhrál, se nestává lidu se zodpovídajícím /a lidem vybíraným/ politikem, ale pokračuje v roli profesionálního politika v novém hávu - v hávu funkcionáře. Zodpovídá se pouze své politické straně. Ta však není jednotná a protože nejednota - jak zní opakovaně heslo strany u moci - oslabuje, je třeba vůdce, který stanoví linii a byť připustil diskusi, vždy vynese rozhodné slovo. Je to slovo strany. Setrvat v této situaci na svém názoru /tedy v diskusi/ je /a/ věcí tolerance vůdce, pravidel, která stanoví /srv. rozdíl Lenin - Stalin/ a /b/ věcí osobní odvahy a přesvědčení "prostých" členů. Bucharin to na své kůži brzy poznal. Již v roce 1917 se stává členem ÚV strany a šéfredaktorem stranického orgánu "Pravda". První porevoluční konflikt s Leninem /ohledně brest-litevského míru/ končí jeho veřejným káním. To je mu 30 let. Rok poté se stá- 126 [pageend129]vá členem politbyra, ale po dalším sporu s Leninem v r. 1921 je této funkce zbaven. Do politbyra se vrací až krátce po Leninově smrti. Jako funkcionář strany byl tedy náležitě seznámen s pozicí i mocí vůdce strany. Bucharin však navíc přece jen pokračoval i v profesi revolucionáře: v roce 1918 se účastní příprav revoluce v Němec- ku a vzápětí se stává jedním z vedoucích činitelů Komunistické internacionály; v letech 1926-1929 dokonce jejím generálním tajemníkem. A dlužno podotknout, že teprve jeho odvolání je tečkou za etapou politického realismu, který se projevoval v rozborech i odhadu mezinárodní situace, v hodnocení vývojových možností kapitalismu, ale především v pojetí jednoty protifašistických sil v Evropě. Smrt Lenina zbavila stát i stranu vůdce. Nastala etapa "tichého" boje o vůdcovství. První vystoupil Trocký - a Bucharin se pustil do jeho kritiky z teoretických pozic, aby současně hájil politiku NEPu. Jeho spojení se Stalinem znamenala konec Troc- kého. Když navíc o něco později vystupuje proti Zinověvovi a Ka- meněvovi a sám se opět kaje za své omyly, vyslouží si od Stalina pochvalu, vzápětí je zastavena štvavá kampaň, která proti němu byla vedena, a tehdy se stává generálním tajemníkem KI. V tzv. boji proti opozici /1927/ se jeho jméno nevyskytuje - a je to právě v době, kdy se rodí nový vůdce. Bucharin to ví - jako teoretik, ale i jako politický funkcionář. Jako teoretik píše přece již v r. 1921: "Vůdce musí mít větší schopnosti než průměrný člověk, ale bez organizace, která za ním stojí, by vůdcovskou roli hrát nemohl" /1, s. 105/. A jako vysoký stranický funkcionář nemůže nevidět, jak si právě takovou organizaci buduje Stalin. Vždyť seděl na zasedáních i na sjezdech, přece slyšel Kaměněva: Právě proto, že jsem to nejednou říkal soudruhu Stalinovi osobně, právě proto, že jsem o tom nejednou hovořil se skupinou soudruhů - leninovců, opakuji to i na sjezdu: dospěl jsem k přesvědčení, že soudruh Stalin nemůže plnit úlohu sjednotiletele bolševického štábu. /Hlasy s pléna: "To není pravda!", wTo je nesmysl!", "Teď ukázali karty!*, "Vidíte, o co jim jde!" Výkřiky: "Nenecháme vás komandovat", "Stalin, Stalin". Delegáti stávají a zdraví soudruha Stalina... Hlasy: "ať žije soudruh Stalin!!" Bouřlivý dlouhotrvající potlesk, volání "Hurá!" Hluk./ 127 [pageend130]Předsedající: Soudruzi, prosím o klid. Soudruh Kameněv svou řeč hned ukončí. Kameněv: Začal jsem tento svůj projev slovy: jsme proti teorii soustředění práv v jedněch rukou, jsme proti tomu, aby se utvářel vůdce, těmito slovy svůj projev taky končím. /Potlesk leningradské delegace/". To je úryvek se stenografického protokolu stranického sjezdu již v roce 1925 /3/. Ale Stalin a jeho frakce vyhrává i druhou bitvu. Na řadě je Bucharin, jehož koncepce výstavby socialismu byla v naprostém rozporu s koncepcí Stalinovou: Tvrdil, že i slabá technická základna umožní budovat socialismus /Stalin je za co nejrychlejší industrializaci/; je trvalým obhájcem NEPu /Stalin vyhlašuje zásadu "nástupu socialismu"/; v zemědělské politice nesouhlasil s násilnou kolektivizací a hlásal teorii vrůstání sedláků do socialismu /Stalin právě sem položil důraz své téze o zostřování třídního boje/; v zahraniční politice prosazoval spolupráci komunistů s /levými/ sociálními demokraty /Stalin právě na tuto hranici situoval požadavek nesmiřitelnosti/ atd. Když se v r. 1928 objevily značné potíže /neúroda, nízká produkce průmyslu, ale i zhroucení Bucharinovy představy jednotné fronty KS a kuomingtanu v Číně/, Stalin zaútočil. V roce 1929 byl Bucharin vyloučen z politbyra, odvolán z funkce generálního tajemníka KI a zbaven místa šéfredaktora Pravdy. Náhradou dostal stejné místo v méně významných Izvěstijích a - jak symptomatické - stal se členem Akademie věd. Tvrdý úder proti Bucharinovi vedl Stalin pod hlavičkou boje proti pravicovým úchylkářům a zasadil ho umně do kontextu, který později náležitě zhodnotil: "oportunní živly", "zlobné záškodnictví špiček burzoasní inteligence", "maloburžoasní liberalismus" atd. Navíc se při vysvětlování existující vážných nedostatků a neúspěchů rodí dodnes oblíbený slogan o "potížích růstu". /x Nebude bez zajímavosti vyslechnout v této souvislosti stanovisko renomovaných sovětských historiků ke střetnutí těchto dvou koncepcí: "Podstata /tkví/... v jasném pochopení reálného faktu, který potvrdily dějiny /!/, že strana neměla jinou volbu, jinou alternativu než v době co nejkratší doslova uběhnout vzdálenost od zaostalosti k rozvinutému průmyslu a združstevněnému zemědělství, neboť bez toho by byla záhuba věci revoluce nevyhnutelná." /4/ Takže Bucharin revoluci "objektivně" ohrožoval a Stalin ho "musel" ve jménu socialismu likvidovat, [pageend131]Bucharin je odstaven na vedlejší kolej. Občasné veřejné sebekritiky ještě kombinuje s ojedinělými pokusy vyslovit jasně své názory, i když na věci poněkud okrajové /třeba v r. 1934 na sjezdu spisovatelů nebo na sjezdu strany své hodnocení fašismu/, leč jsou to jen záchvěvy; stalinská koncepce je i v těchto případech plně uznána a přijata /5/. Ještě v r. 1935 při jedné příležitosti věnuje Stalin svůj přípitek právě jemu /"Všichni ho poznáme a máme ho rádi. Zapomeňme na to, co bylo" /2//. V souvislosti s procesem s Kameněvem a Zinověvem /1936/ však již je uváděno i jeho jméno. Začíná štvanice. Bucharin se brání prostředky, které mu ještě zbývají - i hladovkou. V únoru 1937 odchází na zasedání ÚV, kde opět vystupuje se sebekritikou a na Stalinovu radu se dokonce straně omlouvá za svou hladovku. Je však vyloučen z ÚV a vzápětí zatčen. 2. března 1938 začíná proces. 13. března jsou vyneseny rozsudky a 15. března byly vykonány. Bucharin začal jako revolucionář a skončil jako funkcionář. I to je zvláštní druh profese: politický úředník, profesionální straník. Její specializací je sloužit své organizaci a jejímu vůdci. A samozřejmě upevňovat její moc a prosazovat vůdcovu vůli. K tornu je i funkcionáři propůjčena značná moc. Na její struktuře závisí jeho osud. A na její kontrole. Ta ve stalinském typu společnosti zcela chybí, a proto je osud stranického funkcionáře vždy nejistý. Leč historie je potměšilá. 4. února 1988 /jakoby k výročí 100 let narození a 50 let od smrti/ byl N. I. Bucharin spolu s dalšími odsouzenými v onom procese /s výjimkou G. Jagody/ občansky rehabílitován. Co ta vlastně ta rehabilitace je? Jde o "zrušení rozsudku... pro neoprávněnost obvinění a nenaplněnou skutkovou podstatu trestných činů, z nichž byly uvedené osoby křivě nařčeny". Podle Nejvyššího soudu SSSR byla obvinění vykonstruována, předběžné vyšetřování probíhalo s hrubými porušeními socialistické zákonnosti, výsledky z vyšetřování byly falsifikovány, obvinění byli nepřípustnými metodami donucováni k přiznání. Tolik suchý výčet zjištění /6/. Jinak řečeno jde o přiznání justičním vraždy. Jistě k tomu bylo třeba morální odvahy i smyslu pro spravedlnost - o to větší, že šlo o hromadné procesy. A taky že od nich uplynulo již padesát let, doby, kdy si poslední pamětníci zvykli na to, že procesy holt byly, a mladším je historie přece [pageend132]jen jaksi lhostejnější. Navíc v povědomí, zbaveném již tolika jistot a pravd, zakotvil názor, že na těch obviněních asi "přece něco byl". Jestliže ještě v polovině 60. let i velmi kritičtí italští komunističtí historikové tvrdili, že se Bucharin po porážce v r. 1929 rozhodl spojit s dalšími, aby Stalina, který ohrožuje demokratické a socialistické principy, definitivně vyřídili /7/, pak je vcelku přirozené, že obdobný názor bude vítaným stanoviskem i pro širší masy. Koneckonců i právník M. Marov, který referoval o výsledcích práce na rehabilitaci Bucharina a ostatních, přiznal, jak obtížně překonával tolik let pro něj zcela samozřejmý názor o jejich protisocialistické činnosti /8/. Občanská rehabilitace samozřejmě vyvolává otázku rehabilitace stranické a tudíž uznání Bucharinovy činnosti, názorů, koncepce politiky i forem výstavby společnosti. Sejde ani tak o to, aby byla Bucharinovi prostě vrácena jeho pravda, jde o mnohem víc - o rehabilitaci práva na vlastní názor, o uznání práva na názorovou alternativu. To je zásadní průlom do tradiční ideové struktury moci: názorová pluralita, demokratická diskuse a v podstatě právo na opozici, to jsou momenty, s nimiž stalinská koncepce nikdy nepočítala» Ale nejen ona. Dokonce ani realističtí marxističtí liberálové nemají po ruce realizovatelné představy o insti- tucionalizaci názorové plurality v podmínkách mocenské hegemonie strany. · Názorová pluralita v rámci marxistické teorie společnosti samozřejmě reálně existuje. Má však poněkud anomální vyústění - nespočívá v koexistenci a soutěži, nýbrž naopak v eliminaci všech názorových směrů, které nebyly v dané konstelaci zahrnuty do právě platného /čti oficiálního/ ideového rámce. Osud Bucharinových teoretických názorů je přesvědčivou ukázkou právě takové situace. Obecně vzato k ní dochází bu3 názorovou proměnou autora, nebo posuůem názorové normy. Tu určují: ideový, fakticky však politický vůdce a spolu s ním jeho služebníci, nám tak dobře známí ideoví strážci. Bucharin měl pochopitelně řadu sporů a rozporů, mnohé s Leninem /byl ke všem svým vlastnostem navíc vášnivý diskutér/. A takový spor obvykle končil "označkováním" - v Bucharinově případě /v první fázi/ obžalobou z "levé úchylky". To mu bylo 28 let. Tehdy se střetl s Leninem v pojetí imperialistického státu, pře- [pageend133]chodu k diktatuře proletariátu a v národnostní otázce. Bylo to poté, kdy v práci "Imperialismus a světové hospodářství" formuloval myšlenky, která později rozvinul Lenin v práci, již se proslavil. Tentokrát však již Bucharin své názory publikovat nemohl /jen části zveřejnil pod pseudonymem!/ a teprve po Leninově smrti vyšla práce "K teorii imperialistického státu" celá /5, 12, 13/, Je tedy jasné, že se Bucharin ve své teoretické práci na- konec vždy podřídil ideologickým a politickým kriteriím. A nejen že se podřizoval, on tento postup také prosazoval. Třeba proti Trockému. A tak se snadno událo, že ač ohnivý marxista skončil se stigmatem antimarxisty. Nebylo to dáno změnou jeho názorů, nýbrž změnou názorové normy. A ta byla změněna radikálně: odchylka se klidně trestala smrtí. Jasně to prokazuje osud jeho učení, vyložený v jeho stěžejním díle "Teorie historického materialismu". Tato kniha byla v rozmezí let 1921 - 1929 vydána devětkrát, šlo tedy o velmi propagovanou i populární učebnici. Kuriózní ovšem je, že tato kniha obsahuje právě ony zdroje postupu, který vedl k odsouzení jejího autora. Jsou přinejmenším tři: 1. řešení vztahu teorie a praxe, 2, pojetí reálných procesů a vztahů a 3. možnosti navazovat na nemarxistické učení. Bucharin hned v úvodu této knihy /viz 1/ nastolil dodnes živý, i když většinou předsudečně a dogmaticky řešený problém z okruhu sociologie vědy. Jde stručně řečeno o následující pojetí společenské vědy: Věda se rodí z praktických potřeb a je primárně praktickou pomůckou. Proto je potřebná i možná i vědecká politika. Společenské vědy pomáhají vyznat se v realitě a správně řešit životní úkoly. Každá společenská třída má svou praxi, usiluje o řešení praktických úkolů ve svůj prospěch, existuje tudíž pouze třídní věda. Každá třída má svou vědu /nebo své pojetí světa/. Tak je tomu i se sociologií, proletariát má svou sociologii v historickém materialismu. Co téze, to dogma. Takto zjednodušující přístup není, zdá se, pouze důsledkem Bucharinovy snahy popularizovat marxistické- učení, ale je zabudován do struktury jeho myšlení. Díky takové myšlenkové konstrukci je všechno hned prostší a jednodušší. V celém tomto pojetí je obsažena tragedie Bucharinova osudu: vždyť tím, že politickou praxi vyhlásil za kritérium správnosti teorie, dal Stalinovi možnost podepsat nad svým učením i životem roz- Í31 [pageend134]sudek. A současně podepřel základy vítězství nevědeckosti ve společenských vědách /v socialistickém režimu/ - a jak se později mělo ukázat, i ve vědách přírodních a technických. Soudí-li vědu politická praxe, je s vědou konec. Apriorní odmítnutí autonomie vědeckých kritérií,vědy jako autonomního systému, pravidel vědeckého sporu - tof druhá strana boje proti vědě jiné než politicky schválené a implicitně politicky služebné. Nikoli sama věda, ale mocenská vůle určuje její osudy. A osudy vědců. Je něco shnilého v hájení tohoto postupu samotnými vědci. Leč nelze jen tak utéci od problému třídnosti vědy. Vždyť koneckonců celá současná fenomenologická linie pouze dovádí do důsledků názor, že každá sociální třída /skupina/ má své pojetí světa, svůj sociální žitý svět, který si sociálně konstruuje. Má tedy i svou vědu? Záměna ideologie a světového názoru za vědu, ona slovní ekvilibristika, pohrávající si s pojmy vědecká ideologie, vědecký světový názor, vědecká sociologie /"ta naše"/ jako s balónky, toť pramen ideové /a mocenské/ svévole v té naší pěkné disciplíně. A můžeme snadno přejít ke zbývajícím dvěma momentům Bu- charinova sebevražedného učení. Bucharin ovšem dobře cítí, že na novou realitu se nedají dost dobře uplatňovat stará schémata. Na mnoha místech své knihy se snaží teoreticky postihnout nové skutečnosti: úlohu míry organizovanosti jako ukazatel její vzdálenosti na cestě ke komunismu; vztah společnosti a přírody měřený úrovní techniky; možnost dynamického rozvoje kapitalismu za předpokladu, že ekonomická struktura /výrobní vztahy/ umožní rozvoj výrobních sil, tj. technického systému; fáze vývoje revoluce /duchovní, politická, ekonomická, technická/; třídní struktura za socialismu /existence mezitříd, přechodných tříd atd./. To bezesporu činí z četby zážitek, nutící k přemýšlení /možná dnes už také proto, že vyčichlé učebnice marxismu svou budou uspávají/, ale současně takový přístup znejisťuje osvědčené hlasatele kodifikovaného marxistického učení. A konečným efektem takto pojatého pokusu vyrovnat se s reálnými procesy je obava z názorů, které tak nějak nepasují do hotových politických koncepcí, vydávaných - jak jinak - za vědecké /ať jde o "teorii" zostřování třídního boje, dohnání a předehnání kapitalismu nebo vědeckotechnické revoluce/. [pageend135]Když pak k tomu všemi přistoupí ještě netradiční slovník, odkazy na buržoazní sociology /Simmela, A. Webera aj./ a bezesporu inspirativní pokus využít k výkladu společenské dynamiky teorie rovnováhy, je pohromadě dostatek podkladů ke kritice. Kniha na ni čekala deset let, ale pak to šlo ráz na ráz. Impuls přišel bezesporu z kruhů vyšších a ne-vědeckých, kruhy vědecké však poslušně zabraly: teorie rovnováhy je škodlivá už teoreticky, prakticky pak vede k ignorování třídního boje, k nepochopení ekonomických procesů, k podlamování organizující síly centrálního plánování atd. /9/. Obdobně byly napadány další části Bucharinova výkladu společnosti, aby se s tím svezla nakonec i sama sociologie /10, 11/. Podobně jako Bucharin byla i ona nakonec odsouzena výrokem zcela prostým, leč účinným - jako nemarxistická. Osud Bucharina jako marxistického teoretika je dán jeho exkomunikací z marxistického společenství. Byl označen za jiného -istu. Postup je to běžný dodnes. Jenže nyní bude asi jeho učení jaksi rehabilitováno, tedy včleněno do "zlatého fondu marxistického učení". Domyslíme-li takovýto postup, nezbude nám než konstatovat, že marxismus je svérázným eklektickým směrem, v němž je platné vždy právě to, co platí aktuálně. Jeho historie je spíš než cokoli jiného historií instituce, která ho používá jako ideologického nástroje — tedy historií politické strany. A věda se v něm pěstuje jen jako jakási přidružená výroba. A tak se nakonec v Bucharinově osudu ony dvě životní linie přece jen setkaly — linie od revolucionáře ke stranickému funkcionáři a linie od marxisty k… k čemu že vlastně? K marxismu-bucha— rinismu? Literatura /1/ N. Bucharin, Theorie des historischen Materialismus, Hamburg 1922 /2/ Larinova, A.I. - F. Medveděv, Zlovestná veštba, Výber 1988,č.10 /3/ Kazutin, D., Všichni podléháme soudu dějin, Týdeník aktualit 1988, č. 9 /4/ Gorbunov, V.V. - V.V. Žuravljov, Co chceme vidět v zrcadle revoluce, Týdeník aktualit 1988, č. 9 [pageend136]/5/ Latyšov, A., Bucharin známý a neznámy, Výber 1988, č. 10 /6/Rozhodnutí Nejvyššího soudu SSSR, Rudé právo 8.2. 1988 /7/ Diskuse italských komunistů o dějinách KSSS, v: Příspěvky k dějinám KS4 1965, č. 2 /8/ Bondaruk, N., Epilog sprawy Bucharina, Forum 1988, č. 8 /9/ Děborin, A., Těorija rovnověsija i materialističeskaja dialektika, v: Teorija rovnověsija i materialističeskaja dialektika, Sborník statí, Moskva 1930 /10/ Karev. N., Historičeskij materialismus kak nauka, v: viz /9/ /11/ Alan, J., Sociologie a N. Bucharin, Filozofia 1967, č, 1 /12/ Heitman, S., P. Knirsch, Nikolaj I. Bucharin, Berlin 1959 /13/Huńczak. T., Bucharin - "ulubieniec partii", Politika 12.12.87 XX xx XX •Někteří novináři v cizině žvaní, že prý očista sovětských orgánů od vyzvědačů, vrahů a škůdců typu Trockého, Zinověva, Kameněva, Jakira, Tuchačevského, Resenholze, Bucharin a jiných vyvrhelů "otřásla" sovětským zřízením, vnesla do něho "rozklad". Toto odporné žvanění je jen pro smích… Trockisticko—bucharinovská hrstka vyzvědačů, vrahů a škůdců. plazící se v prachu před cizinou, zamořená rabským citem patolízalské poníženosti před každým cizím panákem a ochotná vstoupit k němu do vyzvědačských služeb-··. - kdo by potřeboval tuto ubožáckou bandu zaprodavších se rabů, jakou cenu může mít pro lid a koho může "rozložit"? Roku 1937 byli odsouzeni k smrti zastřelením Tuchačevskij, Jakir, Uborevič a jiní vyvrhelové. Pak se konaly volby do Nejvysšího sovětu SSSR. Pro vládu sovětů se vyslovilo 98,6% všech voličů, kteří se zúčastnili hlasování. Počátkem roku 1938 byli odsouzeni k trestu smrti zastřelením Rosenholz, Rykov, Bucharin a jiní vyvrhelové· Pak se konaly volby do Nejvyššího sovětu svazových republik. Pro vládu sovětů se vyslovilo 99,4% všech voličů, kteří se zúčastnili hlasování, Ptám se: Kde tu jsou příznaky "rozkladu" a proč se tento "rozklad" neprojevil ve volebních výsledcích?· J. V. Stalin, Zpráva o činnosti ÚV VKS/b/ na XVIII. sjezdu strany /1939/, v: Otázky leninismu, Praha 1950, s. 586-7 [pageend137]Večerní přelíčení 12. března 1938 Předseda zahajuje přelíčení a uděluje poslední slovo obžalovanému Bucharinovi. POSLEDNÍ SLOVO OBŽALOVANÉHO BUCHARINA Občane předsedo a občané soudci! Souhlasím úplně s tím, co řekl občan prokurátor o významu procesu, jímž byly odhaleny těžké zločiny, spáchané "pravičácko-trockistickým blokem", k jehož vůdcům jsem patřil a za jehož činnost jsem odpověden. My obžalovaní sedíme na druhé straně bariéry a tato bariéra nás dělí od vás, občané soudci. Octli jsme se v proklatých radách kontrarevoluce, stali jsme se zrádci socialistické vlasti. Odpověděl jsem již na začátku procesu kladně na otázku občana předsedy, doznávám-li vinu. Opakuji ještě jednou: doznávám, že jsem se provinil zradou na socialistické vlasti, nejtěžším zločinem, který je vůbec možný, organizováním kulackých povstání, přípravou teroristických činů, příslušností k protisovětské podzemní organizaci. Doznávám dále, že jsem vinen přípravou spiknutí "palácového převratu". To jsou v podstatě krajně praktické věci. Řekl jsem již a teč opakuji, že jsem byl vůdcem, a ne výhybkářem ve věci kontrarevoluce. Důsledkem toho je, což je každému jistě pochopitelné, že jsem nemohl vědět o mnoha konkrétních věcech, že jsem o nich opravdu také nevěděl; to mne však nezbavuje odpovědnosti. Uznávám politickou a právní odpovědnost za poraženeckou orientaci, neboť převládla v "pravičácko-trockistickém bloku". Přesto však tvrdím: a/ sám jsem toto stanovisko nezastával; b/ slova o obnažení fronty nepocházejí ode mne, ale byl to ozvuk mého rozhovoru s Tomským; c/ uslyšel-li Rykov poprvé tato slova ode mne, byl to, opakuji, ozvuk mého rozhovoru s Tomským. Ale pokládám se odpovědným za nejtěžší a nejhnusnější zločin na socialistické vlasti a na celém mezinárodním proletariátu. Dále se také pokládám odpovědným politicky i podle zákona za škůdcovství, i když se sám nepamatuji, že bych byl dával pokyny ke škůdcovství. O tom jsem nemluvil. Mluvil jsem jednou s Grinkem o této otázce 135 [pageend138]v kladném smyslu. Řekl jsem již ve svých výpovědích, že jsem svého času prohlásil Radkovi, že pokládám tento způsob boje za málo účelný. Ale občan prokurátor mi tu přisuzuje úlohu vůdce škůdcovství. Občan prokurátor tvrdí, že jsem byl právě tak jako Rykov jeden z hlavních organizátorů vyzvědačství. Jaké důkazy pro to jsou? Výpovědi Šarangoviče, o němž jsem až do chvíle čtení obžalovacího spisu nic neslyšel. Byly mi předloženy výpovědi Šarangovičovy, z nichž vyplývá, že jsem takřka vypracoval škůdcovský plán... Šarangovič; přestaňte lhát aspoň jednou ve svém životě. Lžete i zde před soudem. Předseda: Obžalovaný Šarangiviči, nevyrušujte. Šarangovič: Nemohl jsem se ovládnout. Bucharin: Chodžajev tvrdí, že jsem mu doporučoval, aby se spojil s anglickým residentem, a Ikramov říká, že jsem mu prý vysvětloval, že Turkestan je dobrým sousedem pro Anglii. Ve skutečnosti tomu tak vůbec nebylo. Chodžajevovi jsem jen řekl, že je nutno využít rozporů mezi imperialistickými mocnostmi a podporoval jsem náznakem myšlenku nezávislosti Turkestanu. Doznávám však, že jsem vinen účastí na zločinném plánu rozdrobení SSSR, neboť Trockij se dorozumíval o územních ústupcích a já byl s trockisty v bloku. To je fakt a to doznávám. Popírám kategoricky jakoukoli účast na zavraždění Kirova, Menžinského, Kujbyševa, Gorkého a Maxima Peškova. Kirov byl podle Jagodových výpovědí zavražděn z rozhodnutí "pravičácko-trockistic- kého bloku". O tom jsem nevěděl. Chtěl bych krátce vysvětlit fakta své trestné činnosti a svou lítost nad svými činy. Poukázal jsem již ve svých hlavních výpovědích v průvodním řízení na to, že nás, kontrarevoluční spiklence, nezahnala do páchnoucí ilegality jen holá logika boje, která byla v průběhu procesu odhalena ve vší své nahotě. Tato holá logika boje byla provázena zrůdností idejí, zrůdností psychologie, zrůdností nás samých, zrůdností lidí. Jsou známy historické příklady takové zrůd- nosti. Postačí jmenovat Brianda, Mussoliniho a jiné. Naše zrůd- nost nás přivedla do tábora, který byl svým stanoviskem velmi blízký kulackému pretoriánskému fašismu. Zapíral jsem asi tři měsíce, pak jsem začal vypovídat, proč? [pageend139]Příčinou toho je, že jsem ve vězení přehodnotil celou svou minulost Neboť ptáme-li se sami sebe: Když zemřeš, za co budeš umírat? - pak vyvstane pojednou s překvapující jasností absolutní temná prázd· nota. Není nic, zač by bylo třeba umírat, kdyby člověk chtěl zemřít bez lítosti. A jako protiklad proti tomu všechno pozitivní, co září v Sovětském svazu, to všechno nabývá jiných rozměrů v lidském vědomí. To mne nakonec definitivně odzbrojilo, to způsobilo, že jsem se sklonil před stranou a před celou zemí. Musím tu poukázat na to, že v paralelogramu sil, které vytvářely kontrarevoluční taktiku, byl Trockij hlavní hnací silou. Z tohoto pramene plynuly v první řadě směrnice - teror, vyzvědačství, rozdrobení SSSR, škůdcovství. Mohu předem předpokládat - tím spíše, že jsem o tom již mluvil s Nikolajevským - že Trockij a ostatní spojenci ve zločinu a II. internacionála se budou pokoušet nás hájit, obzvláště mne. Odmítám však tuto obhajobu, neboť se skláním před zemí a před stranou, před vším lidem. Hrůznost mých zločinů je nezměrná, obzvláště v nové fázi boje SSSR. S tímto vědomím očekávám rozsudek. Nejde o osobní cítění kajícího nepřítele, ale o rozkvět SSSR, o jeho mezinárodní význam. Proces s protisovětským pravičářsko-trockistickým blokem roku 1938, Praha 1951, s. 377-379 "Čas mine, plevel a bodláčí vybují na hrobech nenáviděných zrádců, jimiž budou na věky pohrdat čestní sovětští lidé, všechen sovětský lid. Avšak nad námi, nad naší šťastnou zemí bude stejně jako dříve zářit čistě a radostně naše slunce jasnými paprsky. My, náš lid, půjdeme stejně jako dříve vedeni milovaným vůdcem a učitelem — velkým Stalinem po cestě očištěné od posledních zbytků špíny a kalu minulosti kupředu a stále dále kupředu, vstříc komunismu." Závěrečná slova řeči veřejného žalobce prokurátora A. J. Vyšinského 11. března 1938 137 [pageend140][pageend141]