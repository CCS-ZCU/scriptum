Západ ročník 10 číslo 1 22.1.1993 POLYGON český zahraniční časopis (pro Čechy a Slováky nejen v zahraničí) Z prací Milana Cimburka: Výtvarně řešená stěna v Kulturním domě Horní Cerekev ji z roku 1966 (je doposud v perfektním stavu). Jilm 200 x 400 cm. 1' * komentáře ■ názory ■ informace reportér [pageend1]POLYGON reportér západ Český zahraniční časopis / Zeitschrift in tschechischer Sprache VYDAVATEL / HERAUSGEBER: POLYGON-VERLAG, CH-8048 Zürich-Altstetten, Postfach 1737 Vychází 8x ročně / Erscheint 8x im Jahr REDAKCE VE ŠVÝCARSKU: Jaroslav LAMBERT (tel. +41-1-372 0930); Rudolf STRÔBINGER (tel. +49-4931-7525); Milena WAHLENOVÁ (tel. +41-1-272 1560). ADRESA: POLYGON, CH-8048 Zürich-Altstetten, Postfach 1737 REDAKCE V KANADĚ: Eliska KOTRBOVÁ, Miloš ŠUCHM A (šéfredaktor, tel. +1 -613 - 824 7438, fax +1-613 - 834 8757); Arnošt WAGNER. ADRESA: POLYGON (Západ), Box 9021 Terminal P. O., Ottawa, Ont., Canada K1G3T8 STÁLÍ DOPISOVATELÉ A SPOLUPRACOVNÍCI: Jan BENEŠ, USA; Jaroslav BOHANES, ČR; Vladimír CÍCHA, CDN; Milan CIMBUREK, CH; Milan HULÍK, ČR; Adolf F. J. KARLOVSKÝ, CH; Marie KAZDOVÁ, ČR; Josef KOLÁČEK, Vatikán; Helena KOSKOVÁ, S; Jan KRISTOFORI, N/CH; Karel KRYL, D; Tomáš KRYSTLÍK, D; Radek KUČERA, NL; Robert F. LAMBERG, Argentina; Zdeněk F. LEINER, F; Jiří LOEWY, D; Antonín MĚŠŤAN, D; Dušan NOVÁK, ČR; Pavlína PILCO- VÁ, AUS; Vlastimil RADKOVICKÝ, D; Ota RAMBOUSEK, USA; Jindřich STIKAROVSKÝ, ČR; Pavel STILLER, D; Michaela SWINKELS-NOVÁ- KOVÁ, B; Vladimír VALENTA, CDN; Otakar ZOUFALÝ, D; Alexej ŽÁK, CH. VYDAVATELSTVÍ A ADMINISTRACE: Ludvik FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES“ a balíky: Zwischenbächen 145, CH-8048 Zürich) ZASTOUPENÍ V PRAZE: Eva STŘÍŽOVSKÁ, K lipám 24,190 00 Praha 9 (tel. 88 11 69) ZASTOUPENÍ V AUSTRÁLII: Mrs Marcela CECH, 65 Kiama Av„ Yeppoon 4703 OLD (tel. 079-397 624) ROČNÍ PŘEDPLATNÉ: Evropa: sfr. 48,-; zámoří (letecky) sfr. 54,— TISK: Milan CIMBUREK, Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80-60451-5. Banka: Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k.78792-9 R. Linka - Reportér. V Kanadě: The Bank of Nova Scotia, Gloucester, Ontario, č. k. 47929 Polygon (Západ). OBSAH čísla 1/93 1 RUDOLF STRÔBINGER, Dobrý den, republiko! 1 JAROSLAV BOHANES, Život v našich republikách 4 VLADIMÍR VALENTA, Ještě za dobré paměti 7 ARNOŠT WAGNER, L'Etat c’est moi 8 MILAN HULÍK, MARTIN PÁLFFY, Z právníkovy palety 10 ALEXEJ ŽÁK, O hlouposti lidské 12 DUŠAN NOVÁK, Ekonomika v našich republikách 14 OTA RAMBOUSEK, Ve smyslu stávajících zákonů... 16 OTAKAR KOKEŠ, Podívejme se ke kořenům 18 VLASTIMIL RADKOVICKÝ, Zviditelnění 20 JAN PULDA, Proč jsme přestali vrtět ocasem? 21 JAROSLAV SUCHÝ, Židé v Náchodě 21 JOSEF ŠKVORECKÝ, Jak jsem se učil německy 22 VLADIMÍR CÍCHA, Nadílka 23 ZDENĚK F. LEINER, Polský příklad 24 JIŘÍ LOEWY, A najednou chodím demonstrovat 25 JINDŘICH STIKAROVSKÝ, Země česká, domov můj! (I) (Doprovodné kresby: RADEK KUČERA) 27 ROBERT F. LAMBERG, Academia staliniana (IV) 29 OTAKAR ZOUFALÝ, Pětadvacátý listopad 29-32 Krátké zprávy a dopisy čtenářů Toto číslo vyšlo 22. ledna 1993. Číslo 2/1993 vyjde 8. března 1993. Redakční uzávěrka pro 2. číslo: 24. února 1993. [pageend2]Dobrý den, republiko... „Česká republiko, dobrý den!" -Tak pozdravil předseda České národní rady Milan Uhde 1. ledna 1993 vznik samostatné České republiky. Tož tedy - dobrý den... Ale, jaký je to vlastně ten stát, kterému se to dobré přeje? To jsme se dověděli z článku, který uveřejnila Lidová demokracie 4. ledna 1993. Titulek byl lákavý: „Historie našeho státu." Na pouhých několika desítkách řádků pak před čtenářem defilovala staletí. Začalo to Velkomoravskou říší, pokračovalo Přemyslovci a Lucemburky. Člověk se dověděl něco o Habsburcích i o zahraničním odboji za první světové války, vedeným T. G. Masarykem. Vyvrcholením pak bylo vyhlášení Československé republiky 28. října 1918. A posledních 74 let? Ta neexistovala. Po vzniku Československé republiky jako by nebylo nic. Ani nacistická okupace, ani komunistický puč v únoru 1948. Ani Pražské jaro 1968 a „sametová" revoluce 1989. Nic - jen „1. ledna 1993 začala pak kapitola zcela nová." To vše jsme se dočetli. A ještě něco... „ ... Husitské revoluční hnutí ... posílilo české národní sebevědomí..." A - „ .... české stavovské povstání (1618-1620), jehož porážka v bitvě na Bílé hoře (8. listopadu 1620) znamenala konec samostatnosti tehdejšího českého státu, násilnou rekatolizaci a germanizaci českých zemí... Porážka povstání, které se stalo podnětem ke třicetileté válce, zahájila třistaleté období temna - dobu národního útlaku příslušníků českého národa..." Podepsán článek v Lidové demokracii nebyl - ale autorem mohl být Zdeněk Nejedlý nebo i jiný, méně významný komunistický padělatel českých dějin. Každý seriózní historik ví, že husitské hnutí mělo především náboženský charakter. Samozřejmě mělo také prvky sociální a národní - ale už u těch národních je nutno být dost opatrný. Neboť mezi těmi „nejrevolučnějšími" byl nejeden německý kazatel. Obdobné je to i s „hodnocením" doby bělohorské a pobělohorské jako dobou „temna". Jistě, tehdy docházelo i k excesům - ale: V českých zemích nastal například také značný rozmach kultury. Ona ta komunisty zatracovaná „rekatolizace" totiž měla i mnoho dobrého - vzpomeňme na Klementinum a celou plejádu vědců, která tam přinášela nové poznatky. A téměř se šovinismem hraničí označení stavovského povstání za „české". Vždyť mezi těmi, kteří ztratili životy na popravišti Staroměstského náměstí, byla hezká řádka šlechticů německých. Zdá se, že historii České republiky má popletenou mnoho lidí. Tak se před koncem minulého roku ozval v týdeníku Reflex čtenář z Mostu a poslal kopii dvoustránky z knihy, z níž se na severozápadě Čech učí děti v roce 1992. Dovídáme se, že „nejuvědomělejší dělníci pochopili, že musí zbavit kapitalisty moci a vytvořit socialistickou republiku". A také, že „... se KSČ stala v naší vlasti vedoucí silou". Díky tomu se naši občané „teprve za socialismu stali skutečně svobodnými občany". A pak mají děti odpovědět na pět otázek. Alespoň jednu z nich ocitujme: „Kdo z tvých rodičů je členem KSČ? Koho z členů KSČ ještě znáš?" Co k tomu všemu dodat? Jen tolik, že ta Česká republika do života vstoupila nějak podivně. Toho dobrého dne potřebuje zřejmě jako soli. RUDOLF STRÖBINGER Život v našich republikách (27.11.1992 - 7.1.1993) KONEC A ZAČÁTEK V listopadu vyvrcholil a také skončil zápas o záchranu společného státu. Skončil úplnou porážkou jeho obhájců. V prosinci už probíhaly plnou rychlostí „technické přípravy" na všechny ústavní i praktické kroky pro dokonání zániku. Bylo rozhodnuto a šlo již jen o rychlý a hladký poslední akt tragedie. Důvody politického neklidu a napětí ve vztazích mezi Čechy a Slováky měly zmizet a s tím se mělo česko-sloven- ské počasí po třech letech stálých bouří konečně vyjasnit. Slovenští bojovníci uspěli v absolutním rozsahu a způsobem, o jakém se jim nemohlo zdát ani v nejoptimističtějších snech. Češi, i když posmutnělí, přijali tvrdou skutečnost s nečekaným klidem, který hraničí až s nedostatkem vůle prosazovat vlastní národní zájem. Je třeba v této chvíli zcela otevřeně povědět, že „československý rozvod“, jehož klidný a civilizo- JAROSLAV BOHANES váný průběh vzbuzuje až dosud nemalý obdiv a uznání ve světě, má až do těchto dnů takový důstojný průběh především zásluhou té strany, která si rozvod nepřála a která je tímto vývojem zarmoucena. Pokud by si česká strana zvláště v posledních měsících minulého roku nebyla přikázala krajní zdrženlivost a toleranci vůči četným výrokům různých vedoucích slovenských politiků, poskytoval by „česko-slovenský rozvodový proces“ zcela jiný obraz. Česká vládní koalice byla vedena myšlenkou, že je zásadně důležité zachovat co nejlepší vztahy pro budoucnost, a proto vědomě přehlížela různé činy a slova, které tento její záměr jako by úmyslně ohrožovaly. Výsledkem bylo klidné a ústavní dokončení rozdělení státu a vznik dvou samostatných republik. Oprávněně očekávané uklidnění však nenastalo. Hned v následujících dnech po 25. listopadu, tedy po rozhodnutí o rozdělení Československa, boj pokračoval, ale přenesl se do hospodářské oblasti - na otázky dělení federálního majetku. FEDERÁLNÍ INSTITUCE DEFINITIVNĚ SKONČILY Premiér Strásky řekl v interview pro Lidové noviny, le jeho vláda již jen „vyklízí svoje stoly a věnuje se otázkám zániku federálních institucí. Řeší problémy, které jsou s tím spojené“, jako např. převod federálních úředníků a otázky při dělení federálních orgánů a jejich majetku, například v souvislosti s dělením v poměru 2:1 nebo podle územního principu apod. 19. prosince se federální vláda sešla naposled. Konstatovala, že splnila svoje úkoly a cíle a vyřešila i ty nejkritičtější problémy, jak o tom novináře informoval místopředseda R. Filkus: „Zajistila ukončení federace, delimitaci institucí na republiky. POLYGON 1/93 1 [pageend3]nástupnictví a další.“ Vláda „nebude podávat demisi, protože nemá komu, prostě se zruší k 31. prosinci 1992“. POSLEDNÍ BOJ FEDERÁLNÍCH POSLANCŮ - 0 SVOU „TRANSFORMACI“ Podobně i federální shromáždění skončilo. Tento zákonodárný sbor, který měl být podle očekávání občanů tou nejpevnější „obrannou linií“ československé demokracie, sehrál v končící tříleté tragikomédii nej smutnější roli. Ani po prvních volbách v r. 1990 ani po druhých volbách v r. 1992 si redokázalo vybojovat odpovídající postavení a vážnost. A v posledních měsících a týdnech své existence ztratilo i poslední zbytek autority. Projednalo sice ještě několik důležitých zákonů, ale jeho politický vliv se zcela rozplynul. Své poslední dny, svým způsobem smutné, ale jistě historické, vyplnilo ne zrovna šťastně - s republikovými parlamenty o svůj převod do jejich řad. V zákoně o zániku federace z 25.11.1992 si federální poslanci odhlasovali svůj převod do národních rad. Veřejnost to však nepřijala se sympatiemi a také některé politické strany s tím nesouhlasí. Intenzivní jednání v rámci koalice i mimo ni však naznačovala, že se nakonec podaří „transformaci“ federálních poslanců prosadit ještě do konce roku, než vzniknou oba nástupnické státy. Původně byly pro transformaci jen tři koaliční strany v České republice. Na Slovensku s takovým řešením ani ústava nepočítá a naděje na začlenění federálních poslanců do Národné rady Slovenska byla a je velmi malá. Ale ani v České republice nevedlo jednání mezi stranami k výsledku. Česká národní rada 19. prosince odmítla všechny varianty návrhu na převedení a na zřízení senátu. Neprošel ani druhý pokus, změněný návrh na transformaci, předložený k hlasování dne 29. prosince. To zatím znamená, že nově vzniklý český stát vstoupil do nového roku, prvního dne své existence, jen s jednokomorovým parlamentem, i když podle čerstvě přijaté ústavy má mít komory dvě. O senátu se bude muset znovu jednat - již v samostatném českém státě. Totéž platí o Slovensku. Federální shromáždění konalo svoji poslední schůzi ve dnech 15. a 16. prosince a svoji činnost ukončilo naposled zazpíváním československé státní hymny. NÁSTUPNICKÉ STÁTY Česká republika - již několik posledních měsíců se hlavní politický zájem soustředil na českou ústavu. Šlo o její přijetí před koncem roku. Odlišné názory koaličních a opozičních stran vykrystalizovaly ve čtyři sporné body: zařazení institutu referenda, zařazení Listiny základních práv a svobod, přijímání ústavních zákonů kvalifikovanou většinou, a územní uspořádání státu. Počátkem prosince se všechny parlamentní kluby sešly v Lánech, aby se pokusily překonat spory a připravily znění ústavy, které by bylo přijatelné pro všechny. To se nakonec podařilo, všechny strany částečně ustoupily a přijaly kompromisní návrh, v němž je Listina práv a svobod označena za součást ústavního pořádku (čl. 2/2). Rovněž je přijata instituce referenda (čl. 3) a třípětinová většina pro přijímání ústavních zákonů. Územní uspořádání bylo ponecháno otevřené, protože nebylo možno dosáhnout dohody. 16. prosince 1992 byla česká ústava přijata, a to 172 hlasy. Proti bylo 16, zdrželo se 10. Členové jednotlivých klubů hlasovali takto (v pořadí pro/proti/zdrželi se): ODS 66/0/0 KDS 10/0/ KDU-ČSL 15/0/ LB 32/1/2 ODA 14/0/0 ČSSD 15/0/0 LSU 12/1/1 NLK 5/0/0 HSD-SMS 3/4/7 SR-RSČ 0/10/0 (NLK = nezávislý liberální klub) Dalším důležitým zákonem, který Česká národní rada přijala, je zákon o občanství. Zásadně vyžaduje pětiletý trvalý pobyt žadatele na území republiky, jeho beztrestnost (také 5 let) a absenci jiného občanství. Pro Slováky platila do konce roku úleva - vyžadoval se jen dvouletý pobyt a jen vlastní prohlášení o zřeknutí se jiného občanství. Slovenská republika přijala svoji ústavu, jak známo, již před delší dobou. V posledních týdnech společného státu se připravovala na volbu presidenta a zřízení jeho kanceláře. President by měl být zvolen brzo v lednu 1993. Nejsilnější politické hnutí, HZDS, již předložilo svoje návrhy a vyzvalo dva své členy, aby se ucházeli o tuto nejvyšší státní funkci: bývalého předsedu federálního shromáždění Michala Kováče a současného místopředsedu slovenské vlády Romana Kováče. Slovenská národní strana navrhuje svého bývalého předsedu a nynějšího místopředsedu J. Prokeše. A Weissova LDS navrhuje spisovatele, exkomunistu Ladislava Ťažkého. VYHLÍDKY OBOU REPUBLIK NA MEZINÁRODNÍM POLI Mezinárodní uznání nebude zřejmě velkým problémem, mnoho států buďjiž předběžně uznalo nebo svoje uznání již přislíbilo oběma nástupnickým státům. Podle posledních informací uznalo Českou republiku 72 a Slovenskou 69 států. Ale to nejsou konečná čísla a lze očekávat, že - až na výjimky - budou obě republiky uznány všemi státy jako bývalé Československo. Podobně lze očekávat, že s menším nebo větším zpožděním budou oba státy uznány a přijaty do všech mezinárodních a evropských organizací, v nichž bylo členem Československo. Půjde ovšem v dalších měsících a letech o to, jak se každý z nových států světové veřejnosti představí a jaký dojem vyvolá, tedy o onen tolikrát slovenskou stranou citovaný „pravdivý obraz“ každého z nich. Před oběma státy stojí nesporně těžké úkoly hospodářské i politické. Nad českým státem stále visí problém sudetských Němců, na Slovensku jsou to vztahy s Maďarskem. Uvnitř obou je to kromě těchto otázek i úkol dobudovat a zabezpečit vnitřní demokratický systém. Rozdělení společného státu přináší s sebou - ať se to jakkoliv zmírňuje nebo zlehčuje - podstatné oslabení mezinárodního postavení a především snížení morální prestiže, která má i v dnešním demoralizovaném světě stále svou váhu. Vzájemné vztahy mezi novými republikami budou zvláště v prvních měsících a létech rozhodující pro obraz, jaký si o nich blízké a vzdálenější zahraničí vytvoří. To by si měli zapamatovat na obou stranách nových hranic. VSTUP DO NOVÉHO ROKU V obou republikách byl nový rok uvítán, jako obvykle, slavnostním způsobem. Na Slovensku o poznání radostněji, i když i tam bylo silvestrovské a novoroční veselí viditelně ztlumené. Zcela střízlivě naproti tomu vyzněl vstup do nového roku a do nové samostatnosti v českých zemích. Předseda českého parlamentu (bývalé ČNR), tedy v současné době nejvyšší ústavní činitel státu, Milan Uhde, řekl ve svém novoročním projevu na slavnostním zasedání tohoto zákonodárného sboru České republiky ve Vladislavském sále Pražského hradu: „Převzali jsme domov poznamenaný hlubokými ranami. Jedna z nejtěžších ... se rozrostla a prohloubila natolik, že rozdělila československý stát ve dva samostatné celky. Jsem si vědom toho, že dnes stojíme na tomto historickém místě tváří v tvář zakladatelům Československa a všem, kdo dávali krev a život za statečný a plodný pokus našich národů žít pohromadě, a že pouhá slova nedokáží ospravedlnit, co jsme učinili.“ Tato slova nepotřebují komentáře. Svědčí o něčem, čím se současná česká politická reprezentace nemůže chlubit ani před svými občany, ani před historií. Potvrzují to také další slova z jeho projevu: „... chci přisvědčit všem, kdo v mé řeči budou postrádat náčrt ideje nebo idejí, které chceme vložit českému státu do kolébky. Takové ideje jako závazné vzorce obecného jednání neumí nikdo z nás předem stanovit.“ Pozoruhodně otevřené při2 POLYGON 1/93 [pageend4]znání vlastní nedostatečnosti a odraz myšlenkové bezradnosti na současné politické scéně. Musíme věřit, že není skutečný a trvalý. ČESKO-SLOVENSKÉ VZTAHY Jak bylo řečeno úvodem, přeneslo se napětí, které dříve ovládalo politický boj o státoprávní uspořádání mezi českou a slovenskou polovinou státu, na hospodářské otázky a především na dělení majetku. Ačkoliv byl přijat zákon o způsobu tohoto dělení, je praktické provádění spojeno s nesčetnými problémy, které vyvolávají spory. Federální vláda pořídila v závěru svého působení soupis federálního majetku. Ačkoliv 5 z jejích 10 členů byli Slováci, nevěří slovenská strana tomuto soupisu a proto byly vytvořeny speciální tříčlenné komise, které prověřují všechny podklady. V různých případech také Slováci nesouhlasí se zásadou dělení v poměru 2:1, jak to stanoví zákon, který sami odhlasovali. Předkládají také stále další požadavky, jako ono již známé zlato ze slovenského pokladu (7,5 tuny), i když o něm již V. Klaus několikrát prohlásil, že nebude předmětem sporu vzhledem k poměrně bezvýznamné výši. Je jasné a pochopitelné, že pro kvalitu vzájemných česko-slovenských vztahů bude rozhodující nejen vývoj mezi jejich dvěma státy, ale také a v nemenší míře vývoj uvnitř obou republik, a to jak politický tak i hospodářský. Od všech oblastí tohoto vývoje nelze samozřejmě oddělit ani stránku emociální. Rozdělení a neočekávaný zánik Československa má svoje účinky i na psychiku lidí na Slovensku i v českých zemích. Je velice žádoucí a potřebné pro dobrý vývoj vztahů mezi našimi národy, aby jejich přední představitelé toto poznání vzali na vědomí a respektovali. Nemohou-li nebo nechtějí-li z nějakých důvodů přímo přispívat k vytváření dobrého a přátelského ovzduší, a to by především oni měli, chtějí-li být odpovědnými politiky, měli by se alespoň zdržet projevů, které takové ovzduší vysloveně ohrožují nebo ruší. K takovým politováníhodným projevům patří nepochybně rozhovor slovenského premiéra pro Süddeutsche Zeitung ze 16. prosince, v němž přímo obvinil Václava Havla, že „dal Slovákům velké sliby, z nichž ale nic nezbylo. Česká strana,“ říká dále, „měla prakticky už v prosinci 1990 hotový přesný tajný program rozdělení.“ Dále hovoří o přípravě masových deportací Romů na Slovensko, o shromažďování nemocných Slováků ve sběrných táborech na Moravě a o zákazu výkonu povolání pro Slováky v českých státních úřadech. „Na co Slováci jen teoreticky pomysleli, Češi dávno konkrétně plánovali.“ A o tři dny později ve slovenském rozhlase opět tvrdil, že „česká strana měla prakticky už v prosinci 1990 hotový tajný program rozdělení ČSFR“. Plán „byl naprogramován s přesností na den a hodinu“. Takové výroky nemají nic společného s pravdou a nestojí ani za komentář. Nelze však přehlédnout, že jsou hrubým pomlouváním a poškozují zájmy a dobré jméno českého národa a státu v zahraničí. Bez ohledu na to se však 27. prosince setkali v Bratislavě v hotelu Bórik oba premiéři spolu s předsedy národních rad k obědu a hovořili v přátelském duchu o budoucí spolupráci a problémech, které obě republiky čekají. Ani při této příležitosti si oba nejvyšší političtí představitelé Slovenska neodpustili výroky, které nemohou přispět k dobrému česko-slovenskému ovzduší. Říká-li předseda NR SR I. Gašparovič, že „Česká republika a České království měly své vlajky a měly při nich zůstat“, a dále: „Tato vlajka měla zůstat jako relikvie...“, porušuje nejen obecné normy slušnosti tím, že přikazuje jinému svobodnému státu, co má dělat, ale jako vysoký státní činitel se tím dopouští hrubého vměšování. Ani při největší toleranci nelze takové výroky považovat za příspěvek k dobrým vztahům. Je těžko pochopitelné, že k nim dochází i teď, kdy je již politický boj o slovenskou samostatnost dobojován a kdy je pro obě strany potřebné, aby začaly co nejlépe spolupracovat. Domnívá se snad slovenská politická reprezentace, že tomu tak není? Ale vedle těchto negativních projevů lze registrovat i dobré, pozitivní kroky. K nim patří například první návštěva vedoucích představitelů Národné rady Slovenské republiky v Praze ve dnech 7. a 8. ledna. Při ní jednali o spolupráci obou zákonodárných sborů. Nechybí ani vůle úzce koordinovat určitou část zákonodárné činnosti. Podle vyjádření I. Gašparoviče budou obě strany konzultovat právě ty zákony, u kterých hrozí odlišná formulace, která by mohla vést k divergenci právních řádů. Velmi příznivě je nutno hodnotit i poslední informaci, že vysílání českého televizního zpravodajství budou přejímat i slovenské televizní okruhy. Zdá se, že přes všechny opačné signály přece jen zůstává na obou stranách zájem na zachování potřebné míry vzájemného pochopení. Jako by si uvědomovaly, že se potřebujeme navzájem nyní a že se budeme potřebovat i v příštích letech - a možná, že ještě více než dnes. PROČ SE ROZCHÁZÍME? Pod tímto titulem uveřejnil ve 32. čísle česko-slovenského týdeníku MOSTY z 1.12.1992 úvahu Erazim Kohák. S mimořádnou pronikavostí analyzuje hlavní příčiny našeho rozchodu, který je podle něho zbytečný, ale nutný, „protože jsme nedokázali vytvořit vůli ke společnému státu, ke sdílenému MY, jehož výrazem by mohl být společný stát“. Je mnoho dalších příčin, z nichž některé také E. Kohák uvádí. Mezi ně patří i odlišný pohled na minulý vývoj před druhou světovou válkou i po ní a po pádu komunismu v roce 1989. Patří k nim příliš slabé vědomí historické, kulturní a duchovní pospolitosti, které vzniklo mezi našimi národy v minulém století a které zvláště zesílilo na počátku našeho století a vedlo ke společnému státu. Nedokázali jsme tuto pospolitost posilovat, ba ani ne udržet. Dnes přichází trest za naši neschopnost. Český národ jako početně i historicky silnější a zkušenější má přiměřeně větší odpovědnost. NENÍ ČAS NA LAMENTOVÁNÍ Věříme, že osud obou našich národů je spojen nejen společným původem a duchovní příznačností, ale i bezprostředním sousedstvím uprostřed stále ještě neklidné Evropy. A jsme přesvědčeni, že tento společný osud a zkušenosti budoucích roků povedou znovu k uvědomení si společných cílů a k obnovení onoho pocitu pospolitosti, který jsme v minulých letech ztratili. Již dnes se v obou republikách ozývají hlasy, které se nechtějí smířit s rozdělením, alespoň ne s rozdělením v kulturní a ve vědecké oblasti. Máme v tomto směru na co navazovat a není toho málo. Je dost umělců i vědců, pro něž hranice neexistují a existovat nebudou. Dávejme jim co nejvíce příležitostí k jejich činnosti, kterou účinně podporují vědomí vzájemnosti a kulturního společenství našich národů. Splníme tak nejdůležitější svoji povinnost v současné chvíli rozchodu, povinnost zachovat co nejvíce z našeho společného kulturního a duchovního společenství. To nám pomůže zabránit izolaci a udržet bez větších otřesů česko-slovenskou „federaci ducha“, o které hovoří Jiří Suchý, a od které není nikdy daleko i k federaci ve všech ostatních oblastech života. Brno, 9. ledna 1993 H POLYGON 1/93 3 [pageend5]Ještě za dobré paměti VLADIMÍR VALENTA Rozdělením a následným vývojem vzniknou pravděpodobně dva různé světy. Ekonomické, politické i duchovní. Více net to. Slovensko je klínem, vraženým mezi jediné tři demokratické země bývalého komunistického bloku. Má tak všechny šance stát se šmejdištěm oněch tajných služeb, které rok 1989 nepovažují za porážku konečnou. Odposlech, utajené cesty ministrů na Ukrajinu, utajené setkání v Tatrách s neokomu- nistickým ruským premiérem nejsou znameními betlémskými. Jiří Hanák, Lidové noviny, 31.12.1992. Ako historik usudzujem, že protiústavné, svojvolné vidieračské kroky prídu pred súd historie, a nevylučujem, že za rozbitie republiky raz môžu stáť aj pred fyzickým súdom ľudia, ktorí zničili Masarykov a Štefánikov spoločný štát. Ján Mlynárik, pražský Slovák, LN, 31. prosince 1992. Je mi ľúto, že som sa, a to nie vlastnou vinou, stal vo svojej vlasti emigrantom i cudzincom zároveň. Nehanbím sa za to, že ma to veľmi bolí, a že po mojej tvári tečú slzy ľútosti. Verím, že v nás bude i naďalej Žiť všetko to dobré a krásné, čo vytvorili naše predchádzajúce generácie! V žádnom prípade nedopusťme, aby hranice, ktoré medzi našimi národmi umele vytvorili niektorí naši mocichtiví politici, boli vytvorené i v našich srdciach. Ja verím, že československá vzájomnosť pretrvá veky, a že odkazu T. G. Masaryka a M. R. Štefánika ostaneme verní. Jozef Užík, Hradec Králové, LN, 30. prosince 1992. I z nešťastného pocitu se pije. Když vám někdo umře, když Ztratíte blízkého člověka. A já asi letos vypijú víc než obvykle. Kdybych neměl tak silný vztah k tomu, co tady kolem vidíte, a měl větší důchod, tak bych emigroval na západ. Někam ke Svatoboři- cům. Nač si bude letos na Silvestra připíjet herec Jozef Kroner (Interview „Přichází federace ducha“ v Bratislavě, LN, 11.12.1992). ... státní vlajka České republiky by neměla být totožná se současnou vlajkou... Modrá barva by měla mít odlišný odstín a změněná by měla být i délka klínu. Sdělení premiéra Václava Klause na tiskové konferenci 10. prosince 1992 (LN, 11.12.1992). Osobne by mi bolo velmi íúto, keby sa krásná československá vlajka s modrým klinom prestala používať. Táto vlajka je spojená s ideálmi, na ktorých československý štát vznikol, s masarykovskými ideálmi - a pevne verím, že na týchto ideáloch bude Česká republika i naďalej stavať. Bude tak mať morálné právo túto vlajku i naďalej používať. Samostatný štát nebude maťžiád- né dôvody brať ohíad na nacionalisticko- separatistických krikíúnov zo Slovenska. Z dopisu čtenáře Lidových novin J. Kraj- čoviča. Banská Bystrica (LN, 11.12.1992). PREAMBULE ZÁKONA ZE DNE 29. ÚNORA 1920, KTERÝM SE UVOZUJE ÚSTAVNÍ LISTINA ČESKOSLOVENSKÉ REPUBLIKY My, národ československý, chtějíce upevniti dokonalou jednotu národa, zavěsti spravedlivé řády v republice, zajistit pokojný rozvoj domoviny československé, prospěli obecnému blahu všech občanů tohoto státu a zabezpečili požehnání svobody příštím pokolením, přijali jsme ve svém národním shromáždění dne 29. února 1920 ústavu pro Československou republiku, jejíž znění následuje. Při tom my, národ československý, prohlašujeme, že chceme usilovali, aby tato ústava i všechny zákony naší země prováděny byly v duchu našich dějin stejně jako v duchu moderních zásad, obsažených v hesle sebeurčení; neboť chceme se přičlenili do společnosti národů jako člen vzdělaný, mírumilovný, demokratický a pokrokový. PREAMBULE ÚSTAVY ČESKÉ REPUBLIKY My, občané České republiky v Čechách, na Moravě a ve Slezsku v čase obnovy samostatného českého státu věrni všem dobrým tradicím dávné státnosti zemí Koruny české i státnosti československé, odhodláni budovat, chránit a rozvíjet Českou republiku v duchu nedotknutelných hodnot lidské důstojnosti a svobody, jako vlast rovnoprávných, svobodných občanů, kteří jsou si vědomi svých povinností vůči druhým a zodpovědnosti vůči celku, jako svobodný a demokratický stát založený na úctě k lidským právům a na zásadách občanské společnosti, jako součást rodiny evropských a světových demokracií, odhodlaní společně střežit a rozvíjet zděděné přírodní a kulturní bohatství, odhodlaní řídit se všemi osvědčenými principy právního státu, prostřednictvím svých svobodně zvolených zástupců přijímáme tuto Ústavu České republiky. (LN, 17.12.1992.) STÁTNÍ SYMBOLY ČR Státní vlajka České republiky bude podle zákona o státních symbolech od 1. ledna příštího roku tvořena horním bílým a dolním červeným pruhem, mezi než je vsunut žerďový modrý klín do poloviny délky vlajky. Stejnou podobu má současná československá státní vlajka. Velký a malý státní znak České republiky zůstávají prakticky nezměněny. Velký znak je tvořen čtvercovým štítem, v jehož prvním a čtvrtém červeném poli je stříbrný dvouocasý lev ve skoku se zlatou korunou a zlatou zbrojí. Ve druhém, modrém poli znaku je stříbmo-červeně šachovaná moravská orlice se zlatou korunou a zlatou zbrojí. Ve třetím poli je černá orlice slezská se zlatou korunou a červenou zbrojí. Malý státní znak České republiky tvoří červený štít se stříbrným dvouocasým lvem ve stejné podobě jako na prvním a čtvrtém poli velkého státního znaku. Státními barvami České republiky jsou podle zákona bílá, červená a modrá v uvedeném pořadí. Státní hymnou bude česká část současné československé státní hymny, tedy první sloka písně Františka Škroupa na slova Josefa Kajetána Tyla „Kde domov můj“. Státní pečeť České republiky bude tvořit velký státní znak, podložený lipovými ratolestmi po stranách, kolem něhož je opis „Česká republika“. Vlajka prezidenta republiky vychází z podoby vlajky československého prezidenta. Uprostřed bílého pole s bílými, červenými a modrými plaménky na okrajích je velký státní znak České republiky a pod ním na červené stuze heslo „Pravda vítězí“. (Lidové noviny, 18.12.1992.) Nebude nám dáno, abychom se dočkali konečného historického zhodnocení toho, co se stalo. Existuje-li vůbec něco takového. A přece právě tentokrát, jako nikdy předtím, musíme pociťovat svoji odpovědnost za to, co se stalo. Není tady ničí diktát ani hrozba. Jen naše, česká a slovenská vůle, která se rozhodla. Proto je dobře se rozpomenout na motivy, které k tomu vedly a na tragická nedorozumění, která zabránila tomu, aby se rozpadu zabránilo. Otužilé povahy už kritisují ty, kteří to „oplakávají“. A jsou jiní, kteří si myslí, že ani tak moc není co oplakávat. My i oni mají, co jsme chtěli. Patřím k těm, kteří si myslí, že se Československo ještě jednou vrátí. A že to potom bude lepší, než kdy předtím. Protože pak se spojí rovný s rovným, jak s dubovou ratolestí tak s kalkukačkou v ruce. Co mě dnes nejvíce mrzí, není to, že se Slováci rozhodli pro samostatný stát, ale to, že jsou statisíce československých občanů, kteří budou nuceni žít v politickém uspořádání, o němž je málokdo doma i ve světě přesvědčen, že to 4 POLYGON 1/93 [pageend6]bude skutečně demokratický a humanistický stát. Stát, v němž bude občanská rovnost. O blahobytu ani nemluvím. Od samého počátku vytvoření Československa bylo chápáno také jako jediná cesta záchrany slovenského národa. Proto v roce 1919 čeští dobrovolníci a legionáři na Slovensku krváceli, ne proto, aby uchvátili pro Čechy nějakou kolonii, kterou budou moci libovolně vykořisťovat. A jestliže tedy dnes se Slováci rozhodli, že půjdou jinou cestou, nelze proti tomu nic namítat. I když si myslím, že se vydávají na nedobrou cestu. Jenže málokdo mluví o podstatě tohoto rozchodu: ideově nemohl společný stát držet pohromadě, když jeho východní část má vládu, která se v praxi nerozloučila ani s fašismem ani s komunismem. Věčné diskuse o kompetencích a vztazích se Slovenskem zastavily veškerý politický i ekonomický vývoj, na němž je odvislé samo přežití národa a přechod státu do skutečně demokratické rodiny evropských národů. Proto jsme museli přijmout rozpad státu jako definitivní - i když československou ideu za skončenou nepovažujeme: ponechme rozhodnutí o tom času a politickému vykrystalisování na Slovensku. Ti demokratičtí Slováci, kteří namítají, že političtí vůdcové, kteří dovedli československý stát k takovému konci, neměli dostatečný mandát od svých voličů, se mýlí. Potvrzuje se však i to, že žádný stát nevystačí jen s voliči, kteří občas dojdou k umám. Od občanů se vyžaduje více. A v tom především ti Slováci, kteří vyčítají Klausovi unáhlenost a přílišnou ochotu k rozchodu, selhali. Protože neprokázali větší aktivitu. Protože nenalezli dost sil, aby oponovali těm, kteří se domnívali, že Mečiar sehraje s Čechy jen poker, aniž ohrozí jednotu státu. I sám pan Mečiar netušil, kam to dovede. Toho důkazem je podzimní pokus levice ve federálním shromáždění o jakousi unii, kdy Mečiarovi poslanci se pokusili podkopat dohodu o rozpadu státu a ne hájit cestu ke své samostatnosti a nezávislosti. Ten proces trval celé tři roky, aniž se ozval ze Slovenska jediný hlas, aniž by bylo vyvinuto úsilí sjednotit roztříštěné síly, které byly schopny zastavit celou tu nebezpečnou hru, kterou se Slovenskem sehráli jak Mečiar tak i Čamogurský. Klaus je realista a dovedl tedy věci ke konci. Ale nebyl sám. Už před červnovými volbami i Václav Havel věděl, že to dál nejde. Oposice, která na podzim osočovala Klause, se chovala pokrytecky. Kdokoliv ve vládě by nemohl jednat ani lépe ani jinak. Nyní však jde o to, jak dál. V západním Československu mají už novou ústavu, kterou zatím nevydali tiskem, jen se dočítáme, že to je ústava lepší, než jsme my, čeští občané. Uvidíme, až si budeme moci přečíst více než její preambuli, jaké to je dílo, když pro ní hlasovali i komunisté. Čteme, že ústava předepisuje dvě zákonodárné komory: jednou je Česká národní rada, tedy poslanecká sněmovna s 200 poslanci, volenými podle poměrného zastoupení, a druhou má být senát s 81 senátory, zvolenými podle systému většinového zastoupení. V rámci politických tahanic o schválení dohod o rozpadu československé federace premiér Klaus zřejmě slíbil českým poslancům ve federálním shromáždění tyto senátorské „trafiky“ jim, ale ČNR není ochotna to schválit a asi neschválí. Stane se tedy hned něco, co s právě upečenou ústavou neladí. Senát asi bude muset počkat do voleb, které se letos nemají konat. Co český stát také nemá, je hlava státu. Ústava vymezuje roli presidenta značně formálně. Nikoliv podle představ Václava Havla, který přesto kandiduje. Presidentské volby v ČNR, tedy ne volby všech občanů, mohou být - nebude-li ustaven senát - ještě v lednu. Ustaví-li se senát, budou v únoru. Český stát je tedy ještě nedopečen. Ale president a senát není to hlavní, co chybí. Jakkoliv se v Praze neslavilo, nebyla také prožívána porážka. A porážka to je. Masarykův stát, i když se k němu postkomunistické Československo nikdy nevrátilo a ani to jeho vládní establišment nezamýšlel, nelze jen tak transplantovat do zmrzačené republiky. Spíše duch Masarykův chodí po hradčanském cimbuří jako onen Hamletova otce a krále, jenž chce prozradit tajemství krvavého zločinu. Jsme dost pošetilí nezamýšlet se nad tím, co nám říká? Co se podařilo rozdělením státu, je české prosperující tržiště' Občané tady žijící mohou spokojeně vydechnout, že konečně po půl století budou nerušeně vyrábět i prodávat a nakupovat. A hlavně, že je co nakupovat. Že mohou žít jak chtějí a nemusí se za to zpovídat estébákům ani kádrovákům. Trocha lidského štěstí, o němž se pohrdavě vyjadřují jen básníci patetických dramat. Ti i oni mají pravdu. Český stát se přimyká k Západu, ale není zcela jasno, jaký je smysl tohoto státu. Občan potřebuje víc než vědomí, že se tu dobře nakupuje, aby bránil rodnou hroudu. Potřebuje víc, aby mohl schválit nebo odehnat politika, který vleče zemi někam daleko za hranice toho, co je zájmem státu. Dnešní doba je tedy příkladem, kdy se zapomíná na formulaci státní idey. Nebo se na ní nedbá, a to v rámci pohodlné úvahy, že toho není zapotřebí. Až dosud totiž český občan, který je unaven papouškováním ideologických formulek, přehlíží, že dnešní jeho občanská i státní existence bez jasné představy o smyslu českého státu může se ocitnout v nebezpečné souhře náhod a okolností, kde lze příliš mnoho ztratit. Asi 6. července přibyl do Mechanic ministr Bismarck a pil kávu v č. 80 u purkmistra A. Čerycha, přimlouval jemu, že by byl nyní čas, aby Čechy něco dělaly a že by měly žádat k milosti králi Pruskému, že chtějí ostat přidělený k Prusku a že by on, jako purkmistr, mohl mnoho účinkovat a sehnat podpisy, že můžeme být ubezpečeni, že se milosti král Pruský slavného království českého ujme a nám úplné svobody samostatného království českého zaručí. - To je záznam nechanického purkmistra A. Čerycha z roku 1866 těsně po porážce rakouských vojsk u Hradce Králové a stojí za to si to připomenout, když vidíme naivitu dnešního „hurá na Západ“, jak to signalisuje i postoj českých ministrů - viz níže: ... česká vláda se k vybudování zóny volného obchodu vždy stavěla poměrně pesimisticky. Jednak proto, že nyní se s Polskem a Maďarskem (a brzy možná i se Slovenskem) de facto nemůžeme pořádně domluvit na vzájemném platebním zúčtování, takže obchod vázne z mnohem elementárnějších důvodů, a zejména proto, že Česko se mnohem více než kterákoli z oněch tří účastnických zemí cítí být součástí Západu. Zejména premiér Klaus a ministři Dlouhý a Zieleniec to (dodejme, že sympaticky) dávají pravidelně najevo. - (Karel Kříž, LN, 24.12.1992.) Nejde o to, jestli si to přejeme či nikoliv, jestli nás zvou či nezvou, ale o to, že nelze, bohužel, ignorovat určité geografické skutečnosti. TGM si toho byl vědom. Podařilo se mu u presidenta Wilsona prosadit Československo proto, že se nepokoušel zvrátit středoevropskou realitu, ale nalezl alternativu k rozbití rakousko-uherského mocnářství, které se tak diskreditovalo rozpoutáním prvé světové války. Nechtěl mocnářství, ale chtěl zachovat střední Evropu. Je to pojem, který my, exulanti, po čtyřicet let na Západě prosazovali proti všem těm vědeckým termínům amerických „kremlinologů“, kteří Československo i ostatní země střední Evropy strkali do východní Evropy a tak v mysli veřejného mínění otevírali dveře k přijetí a schválení anexí a ovládání těchto zemí nebožtíkem Sovětským svazem. Přesně proto se mi těžce píše „Česká republika“ nebo dokonce „Česko“. Ne proto, že bych v tom případě raději psal „Republika zemí koruny české“, ani proto, že mi „Česko“ nejde od huby, ale proto, že vidím hlubší smysl v pojmu Západní Československo stejně jako jej vidím ve vlajce s modrým klínem. Jde nejen o věrnost Masarykovi a Štefánikovi, věrnost k těm Slovákům, kteří jsou dnes asi v menšině, ale nebude jim dlouho trvat, aby přesvědčili ostatní o tragickém kroku, který učinili. Jde i o povinnost vůči všem zemím střední Evropy, které v oslabení se stávají snadnou koloniální kořistí. Jednou je to Drang nach Osten, jindy jsou POLYGON 1/93 5 [pageend7]kořistí sovětské bolševické světovlády. Jde totiž také i o český životní zájem: nakonec do toho koloniálního poddanství Češi padají taky. Před touto osudovou zákonitostí je nic neuchráni, jestliže se zřeknou nároku na legitimitu prostoru, v němž žijí. A právě v tom je smysl pojmu československý stát. Střední Evropa potřebuje ke své renesanci Československo, a ne politicky neambi- ciosní český stát, který se bude snažit přifařit k Západu. Nezáleží tolik na tom, že v tuto chvíli se dá počítat jen s českými zeměmi. Jde o to, aby tento stát neopouštěl svoji přirozenou, historií vyvíjenou roli, která vyzrála v Československu. Navíc, čím dříve bude oživena tato koncepce, tím rychleji může dojít i k českému, nebo ještě raději československému připojení k Západu na základě rovnocenného partnerství. Jednou se budeme dívat na všechny ty československé tahanice jako na neodpovědný hazard, který může být všem osudový. Nejen proto, že ještě dlouho nebudou mít ani Češi ani Slováci onu hvězdičku na evropském praporu, ale především proto, že vývoj světa se nezastavil. Naopak se urychlil a navíc se řítí někam, kam vůbec ani bystrozrací nedohlédnou. Formují se nové koalice a nikdo neví, kdo půjde proti komu a kdo s kým. Československý stát, jakkoli malý a jakkoli potrhaný, a dokonce i překřtěný, se nemůže vyhnout svým konsolidačním úkolům při obnově střední Evropy. I proto nesmíme se vzdávat, ale naopak musíme uhájit a obnovovat československé dědictví. A to je právě to, co i demokratický svět od nás očekává. * * * ČESKÝ VÁCLAV ... o republiku se nejvíce zasloužili ti, kdo pro ni padli. TGM v dopise V. Dykovi z r. 1929. Dnes už můžeme a máme měřit lidi a jejich kompetence podle toho, jak se osvědčili ve státěpopřevratovém; nikdo už nebude trůnit na svých revolučních zásluhách, ne- prokázal-li, jak dovede pracovat na úkolech dnešních. TGM v dopise V. Dykovi z roku 1929. Nové politické osobnosti neměly ještě čas, aby dorostly do presidentského formátu a bývalé komunisty, třeba dnes už upřímné demokraty, volit není jaksi vkusné. A tak zbývají jen podivné charaktery z patologické periferie českého politického života. Není jich moc. Jistě ne tolik jako na Slovensku, kde tato periferie už je u moci, a na presidentský úřad má 36 kandidátů. A tak Václav Havel je bez konkurence. Kdysi jsme skládali větší naděje do jeho osoby. Snad jsme si jej kreslili tak, jakého jsme jej chtěli mít, nějakým skutečně byl. Zůstal totiž takovým, jakým říkal, že je. Prvý slib, že dovede národ ke svobodným volbám, splnil. Pochlebovači, kteří jej okamžitě prohlásili za velkého filosofa a státníka, jej poškodili nejvíce. Stejně jako přátelé - radilové. Doleva. I proto se nikdy nemluvilo ve vládních programech o soukromém vlastnictví, ale pouze o volném trhu. Výsledkem je soukromé vlastnictví těch, kteří si za posledních čtyřicet let nahrabali a nakradli s rudou hvězdou na klopě. Radilové vymysleli „tlustou čáru - únor 1948“ - ještě bude dlouho trvat, než se vytvoří skutečně demokratický systém, protože nelze očistit politický život, když nelze jít ke kořenům plevele. Politické hnutí, jehož vůdce dal velikým volebním plakátem jasně národu najevo, že má presidenta Havla „propachtovaného“, se svým portrétem a Hradčany za sebou prohrál totálně a strhl s sebou i autoritu presidenta. Také proto, že se svými zahraničně politickými velikášskými teoriemi a plány ztotožnil i osobnost presidenta Havla. Jediné, co se vyvinulo naštěstí jinak než si představovala postkomunistická politická garnitura, byl ekonomický vývoj, technicky čistě provedený návrat ke kapitalismu. To nakonec podtrhlo stoličku pod vším tím babylonem, který se nazývá třetí cesta. Federální shromáždění už dávno zpara- lysovalo Havlovy pokusy, aby se jako president přímo mohl exponovat v politickém životě. Leckterý presidentův návrh si nezasloužil to, jak byl „zabit“. Přesto, že Václav Havel není dobrý taktik, nebo snad jen proto, že nikdo jiný není, republika presidenta Havla potřebuje. Potřebuje autoritu presidenta, který bude připomínat a povede myšlení společnosti i jiným směrem, než kam ukazuje Klausův ekonomický software. Zdá se, že i tak to cítil premiér Klaus a proto udržoval celý půlrok presidentské křeslo prázdné. Ovšem, v mé mysli se stále vrací myšlenka, že president Havel sice nepodepsal roztržení státu, ale nastoupením do úřadu presidenta České republiky tuto špatnost vlastně ratifikuje. Ale, popravdě, nevím, jak na to odpovědět. Jinak však, jako bývalý politický vězeň, bych měl být spokojen, když jsem se nedávno dočetl, že splní, po čem jsem sám dlouho volal. Pokud bude zvolen prezidentem, uvažuje o takové formě amnestie, která by přibližně dvaceti tisícům občanů postižených tzv. zbytkovými tresty přinesla rehabilitaci (jde o osoby, které byly při soudních rehabilitacích zproštěny viny z činů politických, ale tresty z oblasti obecné kriminality jim zůstaly). Setkání Václava Havla s novináři v Den lidských práv 10. prosince (LN, „Svědomí národa mlčí“, 11.12.1992). Ale uspokojen nejsem. Od nej vyššího představitele demokratického státu by ti, kteří padli za svobodu a demokracii republiky, si zasloužili více než milost. I když jsem v srpnu 1992 v Polygonu 6/92 napsal, že by alespoň po novém nástupu do presidentského úřadu měl milost udělit. Je čas udělat mnohem více. Nikoli demokraticky zvolení zástupci v parlamentu, kteří zřejmě ještě nebyli dostatečně debolševisováni, ale obecní zastupitelstva v Kolíně a Trutnově - a podle jejich příkladu i v Praze 5-Smíchov - schvalují usnesení, že oceňují protikomunistický odboj občanů městské části Prahy 5 od února roku 1948 do listopadu 1989 jako odboj proti svévolně nastolenému komunistickému režimu popírajícímu lidská práva a historicky nepopiratelný přínos těchto občanů ke znovunabytí svobody naší republiky. (Respekt 51/1992) Je to parlamentní ostuda. Je to ostuda české vlády i presidentského úřadu, af si tam sedne kdokoli, že obecní zastupitelstva jim musí udělovat takovéhle mravní lekce! * * * ZKOUŠKA OHNĚM V USA nastává 20. ledna 1993 střídání stráží. Po dvanácti létech úspěšné republikánské vlády nastupují demokraté. Předávání presidentského úřadu i všech ministerstev a asi tří tisíc křesel vládních funkcionářů proběhne podle obvyklého zvyku. Klidně. Málokdo, pokud není přímo na věci existenčně zainteresován, nebude moci kvůli tomu usnout. Dokonce nikoho ani nenapadne, že by se to mohlo dělat jinak. A přece nad světem stojí otazníky. Somálsko, Bosna, Irák jsou místa, kde vývoj událostí bude bezprostředně ovlivněn novým americkým presidentem. Jak, to nikdo v tuto chvíli neví. Nikdo neví, kolik politické zátěže s sebou do úřadu přinese president Clinton. Jak poznamenal bývalý státní tajemník USA pro obranu Jim Schlesinger, ti, kdo protestovali proti intervenci armády USA do občanské války v jižním Vietnamu, chtějí dnes zamíchat americké jednotky do jiných občanských válek. A ti, kdo protestovali proti kobercovému bombardování Hanoje, doporučují bombardovat Bělehrad. Co učiní president Clinton, nikdo neví. Zatím bezvýhradně podporuje rozhodnutí svého předchůdce a dává mu tak příležitost, aby odešel ze svého úřadu v tom nejlepším světle a aby byly zasety do mysli amerických občanů pochybnosti, jestli volili správně, když v listopadu odmítli presidenta Bushe. Protože USA nemohou se odvrátit od světového dění a v podstatě Bushovo chápání toho, co USA musí udělat především, bylo správnější než Clintonovo a milionů jeho voličů. Nyní mají USA na talíři světovou agendu, kterou nechtějí, ale nemají Bushe, který prokázal, že si v tom 6 POLYGON 1/93 [pageend8]dovede poradit. Každý americký president předčasně ze- šedivř. Ať chce nebo nechce, na něm, jako na ramenou Atlasových, leží tíže celého světa. A teprve tehdy, až tuto tíži pocítí, ví, co učiní. President Bush jednou na počátku své vlády upřímně řekl, že neví, co učiní, protože dosud nebyl zkoušen ohněm. Řekl to bývalý válečný pilot sestřelený do oceánu v leteckém boji. Kdysi břemeno vietnamské války zlomilo presidenta Lyndona Johnsona. Právě v době, kdy Československo přepadly sovětské tanky. Nebo taky trochu právě proto. President Clinton se připravil na vládu, která obrodí Ameriku vnitřně. V tuto chvíli se nezdá, že bude mít čas se rozpomenout, kam si o tom zastrčil notes s poznámkami. Irácký Husejn se už nemůže dočkat. Počítá s tím, že bývalý student, který nesouhlasil s americkou přítomností ve Vietnamu, bude mít zábrany proti němu posílat vojáky na druhý konec světa. To signalisuje i výběr státního tajemníka Christofera jako šéfa americké diplomacie. I on bude raději vyjednávat než jednat. Mezinárodní prestiž USA, vybudovaná v posledních dvanácti létech, bude podrobena velmi těžkým zkouškám. Této prestiži hrozí dvě veliká nebezpečí: přílišná opatrnost jedné a unáhlená neopatrnost na druhé straně. Edmonton, 11. ledna 1993 H Ľ Etat c’est moi ARNOŠT WAGNER Ve vyhledávání československé vlajky na televizní obrazovce jsem byl mistr světa. Našel jsem ji ve zlomku vteřiny mezi tucty jiných státních vlajek před budovou OSN nebo na tribunách olympijských stadionů. Od dětských let jsem ji měl zafixovanou na „očním pozadí“ a hledal ji všude, kde se něco barevného třepetalo. Někdy mě trošku zmátla vlajka Filipín, ale to jenom když byl vítr. Lidé mě znají spíše jako cynika a vědí, že když už se nad něčím rozněžním, jsou to bryndzové halušky a telecí perkelt. O mém milostném vztahu k československé vlajce do dnešního dne nikdo nevěděl. Tato jednoduchá a překrásná vlajka byl jediný symbol, který jsem byl ochoten z „republiky dělníků, rolníků a pracující inteligence“ akceptovat. Jeho ztráta by znamenala příliš mnoho, abych se mohl z odchodu Slovenska vzpamatovat. Československá vlajka v listopadu 89 znova „vysvěcená“ a o tři roky později Slovenskou národní radou Cechům zakázaná, byla pupeční šňůrou s vlastí všech tří odbojů - legionářů, muklů a vyhnanců ve všech koutech světa, a ani porodníci samostatného Slovenska Mečiar a Kňažko si ji nedovolili přestřihnout. Zachováním staré vlajky ukázali Češi doma, že jim nejde jenom o prosperující ekonomiku. Proto, když jsem viděl na Silvestra před slovenským (do půlnoci československým) velvyslanectvím v Ottawě pózovat s novou slovenskou vlajkou velvyslance (do půlnoci československého) A. Kykische, nebylo mi už tak smutno. Věděl jsem, že až se sežene druhý stožár (velvyslanectví bude zatím společné pro obě země), pověsí tam pan Rychlík i tu naši. Teď, když jedu kolem, nemohu si pomoci, ale pod tou slovenskou vlajkou se mi stále vybavují vojáci Slovenského štátu, kteří po boku Němců obsazovali počátkem druhé světové války Polsko, nebo pod ní vidím mašírovat Hlinkovú gardu a řečnit fašisty Tuku, Macha, Tisu, Kirschbauma a Durčanského. Slovenské Židy, kterým se podařilo utéci do Kanady, bude vlajka vítat při každé návštěvě slovenského velvyslanectví a každé razítko do kanadského či slovenského pasu jim připomene razítko na vyvlastňovacím dekretu a žlutou hvězdu na klopě zimníku. Zánik Československa Češi v Kanadě - na rozdíl od většiny Slováků - neoslavovali. Optimisté a ti mladší si připili na zdar nové České republiky. Staří pánové si poplakali. Jsem už také starší pán. Vznik samostatného Slovenska oslavila Slovenská liga a ostatní Slováci velkolepě na stále ještě československém velvyslanectví, kde se jednatřicátého prosince sešel výkvět všech zasloužilých. V universitním věstníku zval slovenský funkcionář Frajkor na oslavu „druhého“ Slovenského štátu, které v prostorách vyslanectví, kde už chyběl portrét Husáka, ale také Havla, vyzněly opravdu důstojně. Jeden z pořadatelů, funkcionář Slovenské ligy John Geleta, před léty přislíbil sto tisíc dolarů novému Slovenskému státu, ale není známo, jestli mu je někdo připomněl. A snad z funkce nevyletěl chudák, který jako první oslavnou píseň večera spustil českou polku. Výkvět slovenských fašistických separatistů v Kanadě dosáhl svého. Co však na oslavách rozbití Československé republiky zaráželo, byla přítomnost některých ottaw- ských Cechů, dokonce bývalých funkcionářů odbočky Československého sdružení, kteří, bůhví proč, si o půlnoci připíjeli s těmi největšími nepřáteli bývalého Československa. Fujtajfi! Ani čeští diplomaté, bydlící ve stejné budově, kde se oslavy konaly, neměli na ně žaludek. * * Desítky českých a slovenských novin a časopisů, zahraniční rozhlas, dopisy z domova, zážitky z návštěv a příběhy přátel nám celkem slušně vytvářejí objektivní a celkem i aktuální obraz dění v bývalém Československu. Na Slovensku to dopadlo tak, jak se předvídalo. U vlády jsou komunisté, nacionalisté a estébáci. Na jejich místa se tlačí fanatici a fašisté. Snad je někdy vystřídají demokraté. V České republice se alespoň ještě bojuje o demokracii. Přechod k ní z totality nebyl moc úspěšný. Tak, jako nebyl úspěšný přechod Rusů z feudalismu do komunismu. V českém případě chybělo období krátké „diktatury“ prokurátorů a soudců (nebo bývalých politických vězňů!), kteří by yy- čistili zemi od těch nejprovinivších se komunistů a estébáků. Každá, i ta nejsametovější revoluce - pokud si bude říkat revoluce - má na podobné desinfekční období právo. Politici v Cechách (až na vzácné případy v čele s V. Klausem) si pletou své jmenovací dekrety s důlním povolením na jimi vykolíkované zlatonosné žíly. Zánik discipliny a ztráta etiky se zaměňují se svobodou a demokracií. Šašci s obří hlavou se cpou na Hrad do role krále. A pan král, který se věnoval více svým přátelům než nepřátelům, v sametovém županu se chystá zpět na tesařem Mečiarem opižlaný trůn. Právo na chyby měli první revolucionáři, staletí před námi. Dnes jsou knihovny dobře zásobeny literaturou o revolucích a demokraciích s indexy chyb na posledních stránkách. Stačilo si jenom vyhledat a přečíst. Ne v knihovně Prognostického ústavu V. Komárka, ale v příruční library amerického velvyslanectví. Lidé, kteří se hrnou do placených politických funkcí a jsou dokonce ochotni z vlastních kapes utratit za předvolební kampaň, musí být čistí jako novorozeňata. Nestačí jenom projít čistírnou. Opoziční strany, hlídací psi demokracie, mají samy často prašivinu, a tak jejich funkci musí převzít každý jednotlivec. Každý občan. Neboť stát je on! Ne Klaus. Ne Mečiar. Stát jsem já. A Béďa a Franta a Procházka a Eva Pantová, paní Janečková... Každý politik si bude muset uvědomit, že mu můžeme kdykoliv vytáhnout šňůru ze zásuvky. Tak je to jednoduché! P. S.: A díky za tu českou vlajku. Moji vnuci to budou mít v hodině kreslení mnohem jednodušší, než vnuci mých bratislavských bratrů. 10. leden 1993 9 POLYGON 1/93 [pageend9]Z právníkovy palety MILAN HULÍK, MARTIN PÁLFFY KONFISKACE Tvrzení, že české dějiny jsou také dějinami konfiskací, by nebylo daleko od pravdy. Zabavování majetku politickým protivníkům se totiž v leckterých případech ukázalo účinnějším trestem, než samotný trest hrdelní. Zejména ve středověku a ve staletích následujících to byl zcela legitimní trest za velezradu a tuto tradici dovršil jak režim nacistický tak i komunistický - ty ovšem konfiskovaly za daleko menší provinění, režim komunistický dokonce jen pro onen smutně proslulý § 109 tr.z., totiž pro opuštění republiky. I na vývoji tohoto trestu je vidět úpadek právní kultury a ducha trestního práva, zatímco „velezrada“ českých stavů proti císařskému majestátu byla dostatečným proviněním pro vynesení tohoto trestu, tak v 70. a 80. letech našeho století se už pro tento trest stačilo nevrátit se z dovolené v cizině. To je zřejmé i ze srovnání, že v případě hlavního trestu v prvém případě šlo zejména o trest smrti, zatímco v druhém případě třeba jen o trest odnětí svobody na pár měsíců. Tato touha moci přivlastňovat si majetek politických protivníků vedla už v roce 1608 české stavy k tomu, aby si vymohly privilegium, že v případě trestného činu velezrady nepřipadne majetek králi nebo fisku, ale dědicům. Ani slavnostní potvrzení králem Matyášem a Ferdinandem II. nepomohlo k tomu, aby bylo dodrženo - stalo se tak po Bílé hoře pouze v jednom z 2658 zavedených konfiskačních řízení, a to u tehdy svou kariéru začínajícího, pozdějšího největšího českého kořistníka a con- quistadora, Albrechta z Valdštejna, kterému bylo toto právo přiznáno jako poručníku Jiřího Smiřického. Avšak po jeho zavraždění už mu toto právo bylo odepřeno. Pobělohorskými konfiskacemi dějiny konfiskací v českých zemích nezačaly, v té době šlo už o osvědčený a účinný trest, ale dodaly jim hrůzný rozměr. Byla vy vlastněna celá protestantská šlechta, ve vlasti zůstalo jen 18 rodin, bylo konfiskováno 1620 panství a z měšťanského stavu se vystěhovalo 36.000 rodin se 150.000 hlavami. Není tématem tohoto článku se zabývat průběhem dalších konfiskací, snad jen, že další konfiskace nevynechaly ani konfiskovate- le, neboť další velkou změnou v majetkových poměrech v českých zemích byla konfiskace ohromného Valdštejnova majetku. Avšak ani vznik ČSR jako demokratického právního státu nezabránil konfiskacím, v případě první pozemkové reformy šlo však o částečnou restituci pobělohorských konfiskací, v tomto případě však ale šlo o vyvlastnění za náhradu, tedy o způsob v právním státě přijatelný a možný. V průběhu dalších let se však již konfiskovalo opět osvědčeným způsobem, formou trestu nebo postihu nejen jednotlivých politických protivníků, ale celých nepohodlných vrstev či skupin obyvatel. Byl konfiskován majetek Čechů vykázaných ze Sudet, majetek Čechů vypuzených ze Slovenského státu, majetek fyzicky hubených Židů, jakož později i majetek těch, kteří se v roce 1929 při sčítání obyvatel přihlásili k německé či maďarské národnosti. Konfiskován byl majetek cikánů a dalších na okraji stojících vrstev společnosti a majetek cizinců. Objektem konfiskací byl tedy nejen fyzický jedinec, ale i třída, vrstva či skupina obyvatel, nebo majetek institucí či společností. Konfiskace jako politický trest je opět použita jako nástroj revoluční odvety - dekrety presidenta Beneše z roku 1945. Tato v poslední době opět živě diskutovaná problematika poskytuje řadu právních argumentů sudetským Němcům. Je možno pochopit protiněmecké nálady a spravedlivý pocit odplaty, ostatně Paměti tehdejších politiků to dokazují, ale faktem zůstává, že porušení základních principů práva těmito dekrety se stalo čítankovým příkladem ne- právních aktů, jak o tom svědčí celá řada publikací a pojednání právních expertů ze zahraničí. Tyto akty se tedy staly nejen klasickým vzorem „Unrechtsakten“, ale staly se i vzorem pro pozdější obdobné komunistické vyvlastňovací akty po 25.2.1948. Zatímco dekrety č. 33 o zbavení občanství, č. 71 o pracovní povinnosti a další, zbavující Němce a Maďary občanských a politických práv, byly dobově podmíněným opatřením a z tohoto důvodu pochopitelným, zejména s ohledem na chování většiny sudetoněmeckého obyvatelstva v roce 1938 a v létech následujících, pak dekrety č. 5 o národní správě, č. 12 o konfiskaci zemědělského majetku a č. 108 o konfiskaci ostatního majetku, odporovaly základním principům práva, podle kterého vyvlastnění smí být provedeno jenom: a) za účelem veřejného blaha, b) nemá-li diskriminační charakter, c) když se vyvlastněným dostane aspoň částečného odškodnění. I když mezinárodní právo v roce 1945 se ještě neopíralo o pozdější „Obecné prohlášení lidských práv" z roku 1948 (podle jehož čl. 17 nikdo nesmí být svévolně připraven o majetek) a pozdější odpor socialistických zemí bránil další kodifikaci tohoto principu, pak se tento princip nakonec stejně prosadil, viz např. Konvenci lidských práv z r. 1952, je nutno výše uvedené dekrety považovat za právně více než pochybné, máme-li na mysli principy a zásady přirozeného práva. Za východisko k těmto mezinárodně uznávaným principům a zásadám byla judikatura zahraničních soudů, které neuznávaly konfiskace mimo území konfiskujícího státu (zatímco uvnitř jej byli nuceni na základě tzv. ACT OF STATE DOCTRINE připouštět), avšak odmítaly je i tam, kde odporovaly tzv. ORDRE PUBLIC. Pro ČSR v roce 1945, tak jako po roce 1948, byla charakteristická důslednost a dalekosáhlost konfiskací, jinak řečeno: konfiskovalo se více než bylo z hlediska doby třeba. Tak např. v Jugoslávii nebyl konfiskován majetek příslušníků neutrálních států, zatímco v ČSR byl konfiskován majetek osob německé národnosti nebo německy mluvících (viz sčítání obyvatel v roce 1929), kteří měli občanství těchto států, Maďarsko volilo zásadu dobrovolného vystěhování s ponecháním všech cenností, peněz i šperků atd., Polsko, které bylo ve válečném stavu s Německem a Němci daleko více postiženo než ČSR, konfiskovalo jen nemovitosti zemědělského charakteru. Aniž bychom přijímali argumentaci su- detoněmeckých právníků a historiků, v jejichž pohledu většinou chybí pochopení pro daleko větší křivdy způsobené Němci a německým živlem na ČSR a jeho českých občanech, je nutno konstatovat, že shora zmíněné dekrety vytvořily trvalý a nehynoucí zdroj poučení pro právníky a historiky zabývající se porušováním mezinárodního práva na ochranu menšin. Tento zdroj poučení byl doveden k vrcholu dokonalosti po 25. únoru 1948. Pobělohorskému či povaldštejnskému konfis- kačnímu furore se zcela vyrovnalo konfis- kační běsnění komunistů po „vítězném únoru“. Už šlo opět o klasickou konfiskaci jako trest bez náhrady, ač se pro ni používal termín vyvlastnění, který socialističtí právní teoretici přivedli k dokonalosti vědecky vyargumentovaným zdůvodněním o nepo- třebě náhrady. Tím se socialistické právo povýšilo i nad mezinárodní, které jednoznačně považuje vyvlastnění bez náhrady za krádež. Komunistické vyvlastňovací zákony změnily vlastnickou mapu země. Bylo opět 8 POLYGON 1/93 [pageend10]příznačné, že se šlo dále než v ostatních „bratrských“ socialistických zemích, zatímco v leckterých z nich zůstal drobný soukromý sektor, pak v ČSR do roku 1960 nezůstala jediná soukromá trafika, ani jediný pekař nebo švec, který by reprezentoval podnikatelský živnostenský stav. Zůstalo jen několik podivínů, kteří s jednou nohou v kriminále, snažíce se krýt nějakým družstvem či jinou socialistickou firmou, podomácku podnikali, podobni tajným sektářům vyznávajícím jedinou pravou víru soukromého podnikání. Likvidace soukromého vlastnictví výrobních prostředků a soukromého podnikání po komunistickém puči přivodilo zkázu československé ekonomiky. Nešlo však jen o důsledky celospolečenské, ale i o tragedie tisíců rodin a jednotlivců, jimž byl odňat nejenom majetek a zdroj obživy, ale i smysl jejich života, byli připraveni o možnost uplatňovat svoji iniciativu, činorodost a podnikatelské nadání. Že tím jejich postih většinou neskončil, ale pokračoval v tzv. nápravně výchovných zařízeních typu Mirov, Valdice, Leopoldov či Bory, je rovněž obecně známo. V této době zakládali své vědecké a právnické kariéry ti právníci, kteří svými teoriemi o společenském a socialistickém vlastnictví na bázi sovětského práva získávali své akademické hodnosti či se stávali akademiky přímo. Zdálo se tedy samozřejmým, že nový demokratický režim po 17. listopadu 1989, jakmile rehabilituje politické vězně a odškodní je za léta věznění a pozůstalé po popravených, umučených a zastřelených na hranicích, pokusí se zmírnit majetkovou křivdu těch československých občanů, kteří byli postiženi konfiskačními a vyvlastňovacími zákony komunistického režimu. Že se tak stalo způsobem tak diskriminačním a ponižujícím, jak tomu je v restitučních zákonech č. 87/1991 Sb. a 229/1991 Sb, neočekával v emigraci snad nikdo. Namísto základního a přirozeného demokratického principu rovnosti všech československých občanů se federální shromáždění řídilo zřejmě zásadou „emigranti už mají dost“. Že stát nemá na odškodnění finanční prostředky, je pochopitelné, poškození také neprotestují proti tomu, že nedostanou miliony, ale jen proti tomu, že byli vyloučeni ze zásady naturální restituce, tedy z navracení nemovitostí (což stát nic nestojí), z nichž mnohé se nacházejí v rukou komunistických prominentů nebo jiných osob komunisty zvýhodněných. Právo respektive povinnost platící pro oprávněné československé občany, tj. prokázat, že třetí osoba, jež koupila jejich nemovitost od státu, který ji konfiskoval, ji nabyl způsobem, který porušoval tehdejší právní předpisy nebo vedl k neoprávněnému obohacení těchto osob, již nebyla přiznána těm čs. občanům, kteří svým odchodem jen demonstrovali své přesvědčení, že nechtějí žít v takovém neprávním a totalitním státě. Tato diskriminace je zcela adekvátním protějškem diskriminace, založené dekrety presidenta Beneše, a i když se v případě čs. emigrantů nejedná o národnostní menšinu, jde o porušení základní právní zásady, viz ono slavné EGALITÉ, LIBERTÉ, FRA- TERNITÉ, dokonce ještě ostudnější, neboť se jedná o diskriminaci vlastních občanů. A je v tomto případě nerozhodné, zda se jedná o současné nebo bývalé čs. občany, kteří naturalizací své původní občanství ztratili a získali jiné, či dokonce ho byli zbaveni komunistickými úřady. Malý zájem veřejnosti a osamocené volání emigrantů po odstranění této křivdy jen ukazuje, jak hluboko konfiskační myšlení vstoupilo do mysli a krve totalitou vychovávaných a převychovaných spoluobčanů včetně reziduí konfiskací staletí. Tomu napomáhají i zbytky socialistického vědomí, že vlastnictví státu či společenské je vyšší formou vlastnictví, nemluvě o závisti a averzi k emigrantům, v tomto případě ještě celá desetiletí byla specifická česká závist umocňována rafinovanou komunistickou propagandou. A jsou to právě ti čs. občané, kteří žijí na Západě a kteří vědí nejlépe, že vlastnictví půdy a nemovitostí v rukou státu je škodlivé, pokud se jím zdvojnásobuje jeho moc jako výsostného nositele vlastnictví a soukromého vlastníka zároveň nad individuálním občanem. A to odhlížíme od toho, že pokud stát toto břímě neunese, tak privatizací převede vlastnické právo na třetí osoby, jejichž vztah k nemovitostem je toliko pekuniámí a spekulativní. A emigrantům mnohdy nechybí ani tento vztah, navíc doplněný pravým vztahem vlastnickým (nemluvě o citovém), často předávaným z generace na generaci. Jestliže tento stát znárodnil vše, aby vyloučením soukromého vlastnictví si nesvéprávného občana co nejvíce podrobil, pak ponecháním majetku emigrantů v rukou státu po změně totalitního státu ve stát demokratický, má tato inverze hořkou příchuť v opačném smyslu, odcizit emigranta - přes možnou cestu domů - co nejvíce od vlasti. Vždyť státu by mělo být lhostejno, kdo je vlastníkem; rozhodující je vytvořit základy skutečného právního státu, vázanost všech stejnými zákony, tedy rovnost před zákonem, rovnost v prostoru, kde všichni mohou rozvíjet své schopnosti a tvůrčí síly. Vyloučení morálního faktoru, kterým vedle čistě obchodního a spekulativního hlediska třetích osob privatizujících nemovitosti od státu, představují osobní a rodinné vazby emigrantů na majetek, znamená i vyloučení zájmu dlouhodobějších a skutečně angažovaných perspektiv. Právě v této souvislosti hrají nezanedbatelnou roli zahraniční investice, které jsou ve shodě s oněmi morálními kriterii schopni přinést právě emigranti. Tato restitučně právní diskriminace je jen částí obecnější diskriminace emigrantů, která je charakterizována i nepřiznáním volebního práva mimo republiku, k ostrakizaci emigrantů patří i to, že nenacházejí sluchu u žádné z pôlitických stran čs. politického spektra, která by zastupovala jejich zájmy. A konečně jejich diskriminace je také jen jedním z faktorů, kterými se vyznačuje absence morálního hlediska v nově se vytvářejícím ekonomickém modelu, který spoluvytvářejí právě špinavé peníze a transformovaný komunistický majetek, samozřejmě v rukou svých nynějších nebo aspoň do 17. listopadu 1989 aktivních členů KSČ. Že to samo o sobě spolu s ponecháním mnohých nemovitostí včetně nezprivatizovaných podniků, pro které se nenajdou zájemci (mimo jiné i pro vyloučení emigrantů) povede k uchování socialistických struktur, je zřejmé. A nejen to, vyloučením těchto dřívějších majitelů včetně církve či bývalých majitelů šlechtického původu se zbaví hospodářský mechanismus aktivních soukromě hospodářsky reagujících vlastníků a vyloučení jejich aktivity v tomto smyslu zbaví i stát aktiv ve formě daní a užitku pro celý stát a společnost a tím i báze pro nové investice. Tyto investice jsou totiž tito vyloučení vlastníci schopni přinést nejen díky svým osobním kontaktům, ale i přivábit ze zahraničí příkladem prosperující ekonomiky. Že státní podniky a družstva z dlouhodobého výhledu fungují špatně, že jsou pouze zaměstnavateli přebujelé byrokracie a přežívajících socialistických funkcionářů, prokázal nejen socialismus, ale i urychlená privatizace. To ostatně prokázala i zkušenost státních podniků na Západě, které se většinou (výjimky potvrdily pravidlo) staly brzdou ekonomiky tržního hospodářství. Přiznání se ke státu jako státu právnímu, k velkorysosti a liberalismu je tehdy hodnověrné, když se stát chová slušně a stejně ke všem, ke každé skupině obyvatel. Jak jinak by stát byl právním státem? Nelze nevidět, že nedůvěra zahraničních investorů vychází i z toho, že stát, který proslul svými konfiskacemi, se ani za změněných politických poměrů nedokáže vyrovnat se spravedlivými restitucemi. To je také jeden z důvodů dosud malých zahraničních investic ve většině bývalých socialistických států, nehledě na nepříjemné asociace vyplývající z toho pro budoucnost, stát, který se s konfiskacemi nevyrovnal, těžko může poskytnout garanci nepřípustnosti konfiskací v budoucnu. Pro právní stát je samozřejmé, že musí dbát nejen práv bývalých vlastníků, ale rovněž tak práv třetích osob, které majetek nabyly v dobré víře a formou odškodnění, byť finančního, dát průchod přirozené spravedlnosti, nikoliv však na základě vyloučení někoho z důvodu státní příslušnosti, národnosti, místa pobytu atd. Je pouhou řečnickou otázkou protivníků POLYGON 1/93 9 [pageend11]restitucí, má-li se s restitucemi jít do roku 1648 či 1618, úvodní část tohoto pojednání měla za cíl pouze ukázat, kudy a odkud vedla červená či spíše černá nit konfiskací v českých dějinách; k nápravě právního řádu a k obnovení právního státu postačí vrátit se k počátku nespravedlností, které byly komunistickým režimem započaty v roce 1948. Avšak právnímu purismu není cizí požadavek, vrátit se k roku 1945 či k roku 1938, kdy skončila existence prvního právního moderního státu v českých dějinách. To by umožnilo poskytnout spravedlnost těm Židům, kteří přežili plynové komory a jejichž majetek byl od své prvotní konfiskace arizací přetransformován konfiskacemi v roce 1945 a 1948. Dosavadní způsob restitucí sice zmírnil majetkovou křivdu mnohých, ale zároveň kodifikoval nespravedlnost komunistického režimu. Nejen tím, že vyloučil ty, kteří byli připraveni svůj restituovaný majetek aktivovat pro ekonomiku s přineseným kapitálem a know-how, ale především legalizací krádeže, neboť ničím jiným propadnutí majetku podle § 109 tr. zákona nebylo, neboť, jak už řečeno, propadnutí majetku vedle trestu odnětí svobody na měsíce či několik let nebylo adekvátním vedlejším tres- tem (nehledě na skutečnost, že opuštění republiky bylo ryze socialistickým totalitním trestným činem, odporujícím základním lidským právům). Emigranti nebyli totiž velezrádci, jak je propagandisticky cejchoval komunistický režim, ale lidé, kteří se nechtěli stát pokusnými králíky experimentu „budování komunistické společnosti“. Stávající způsob řešení restituční otázky se zdá být, řečeno ústy postavy Vančurova Rozmarného léta, „způsobem poněkud nešťastným“. Nešťastným nejen pro poškozené emigranty, ale především pro českou ekonomiku a hospodářství. Za každým dolarem kapitálu totiž stojí investoři, kteří za svůj investovaný kapitál vydávají počet a pro něj se zajímají nejen o historii, ale i o budoucnost země, do níž investují. Stát, který upřednostňuje sebe sama před občanem, stát, který činí rozdíl mezi občanem, žijícím ve své zemi a v cizině, stát, který preferuje vládnutí nad službou občanům - takový stát nestojí za jejich důvěru. Přehlížení oprávněných práv, kterým je vyřazení z restituce části poškozených občanů, rozumí jako signálu proti soukromému vlastnictví. V předvečer vstupu do Evropy (nevíme, zda to bude za roky či desetiletí) budou čelní západní politici znát nejmladší dějiny ČSFR a ČR. Tito lidé musí být přesvědčeni zákony a existencí skutečného právního státu, nikoliv slovy a prohlášeními. Musí získat důvěru a jistotu v atraktivnost ČR. A o tom je mohou přesvědčit pouze politici, kteří dovedou hledět jak do minulosti, tak i do budoucnosti. 25. prosince 1992 H 0 hlouposti lidské ALEXEJ ŽÁK Není mi sice známo, kdo a hlavně kdy prohlásil, že lidská hloupost je věčná a nekonečná, ale byl to určitě moudrý člověk. Myslím si však, že to není právě nejšťastnější řešení, srovnávat lidskou hloupost s materií, protože počátek jejího vzniku lze díky poznatkům vědy stanovit poměrně přesně, jelikož opice tímto „darem“ přírody postiženy nebyly a nejsou. Budeme-li se držet Darwinova učení a poznatků vědy, včetně antropologů, musíme konstatovat, že hloupost vznikla výlučně se vznikem biologického druhu savce, latinsky zvaného homo sapiens, přičemž, mohutní s rozvojem lidské civilizace na Zemi a dokonce se v některých případech může projevovat v určitých modalitách, původně označovaných za moudrost, než se přišlo na to, že je to ve skutečnosti hloupost, nebo silněji: blbost. Všechno na světě i ve vesmíru má své místo, určitý řád a je na něm závislé. Jenom hloupost se doposud vymyká jakémukoliv systému, řádu, a je závislá pouze na teplotě, času a lidské hlavě. Její trvání bude s největší pravděpodobností ohraničeno třemi faktory: a) existencí biologického druhu živočicha zv. homo sapiens na matičce Zemi, pokud se postupem času a vlivem podnebí nevyvine opět v opici, nejlépe orangutana, který již nyní začíná zjevně svou inteligencí převyšovat i některé naše politiky, b) na schopnosti neuvěřitelně laskavé a trpělivé přírody při odstraňování obrovských škod, které jí zpitomělý člověk svou činností způsobuje, a c) na schopnosti Slunce vyzařovat svou životodárnou energii, než zanikne v termojaderné explozi či vyhasne, pokud se lidé ještě dřív sami navzájem nevyhubí ve jménu nějaké ideologie či kapitálu, což je ze všeho nejpravděpodobnější. Co zde ještě zůstává vyřešit, je rozměr a rychlost šíření lidské hlouposti. Stejně jako Slunce vyzařuje do vesmírného prostoru svou energii v podobě elektromagnetického vlnění šířícího se všemi směry rychlostí světla, tak i člověk vyzařuje svou hloupost kolem sebe a pomoci rádiových a televizních signálů i do kosmických hlubin - tedy stejnou rychlostí, jaké dosahuje světlo. Co je však pro mne záhadou, to je rozměr lidské hlouposti, která u některých jedinců může dosahovat hodnot vymykajících se našemu poznání. Jedním takovým vzácným exemplářem je slušovický tiskový mluvčí DAK MOVA Bratislava, jinak též v současné době bývalý poslanec FS, pretransformovaný zákonem o zániku ČSFR do ČNR. Troufám si tvrdit, že jeno hloupost dosahuje tak kolosálních rozměrů, že samotný vesmír je ve srovnání s ní pouhou kapkou v moři, a proto ji nelze ani definovat, natož pak změřit či zvážit. Kdysi jsem se o tomto člověku na stránkách Polygonu zmiňoval, ale nikdy by mě nenapadlo, že nositel titulu „profesor" může být i jinak výjimečný. Mnozí se teď jistě ptají, jak jsem na to přišel a kdo je onen „velikán“? Je to prosté. Bývalý soudruh profesor Po- pesko na stránkách vědeckého žurnálu ŠPÍGL, vydávaného p. Froňkem v Praze a v Brně, tvrdil, že můj otec, Juraj Žák (nar. 16. 2. 1919 v Mikulášové, okr. Bardejov), byl donedávna členem Gen. štábu MNO ČSFR v hodnosti plukovníka a díky tomu jsem se v SSSR (kde jsem se narodil a žil do věku pěti let) mohl stát kádrovým příslušníkem KGB a později důstojníkem čs. kontrarozvědky, ač jsem byl nestraník. To se zase slušovickému zástupci v parlamentu na stránkách tisku něco podařilo. Pominu-li všechny ostatní nesmysly, vydávané těmito ukázkovými podnikateli za pravdu, je toho ještě hodně k podráždění bránice. Představte si, že já jsem si celý život myslel, že můj táta od našeho příjezdu do CSSR v roce 1960 až do svého důchodu pracoval jako zámečník v n. p. CHI- RANA Strašnice, kam jsem za ním chodíval, a on to byl ve skutečnosti plukovník GŠt. MNO, který pro utajení před nepřátelskými rozvědkami mlátil celou osmihodinovou pracovní směnu kladivem do ponku, aby nikdo nezjistil, že za zdmi Chirany Strašnice ve skutečnosti sídlí a horečně pracuje generální štáb naší ČSL A! Jak rafinovaná byla naše armáda! Teď mi z tohoto poznání lezou přímo oči z důlků. Už se ani nedivím tomu, jak ti američtí imperialisti museli být vylekaní z toho všeho a proto vymýšleli projekty hvězdných válek, aby alespoň trochu vyrovnali svůj handicap vůči neuvěřitelným schopnostem Čechoslo- 10 POLYGON 1/93 [pageend12]vaků v oblasti mozkového potenciálu. Tahle legrace by ve skutečnosti nestála za řeč, kdyby o mně kamarádi p. Havla (ss. Šabata, Rychetský, Dienstbier, Pithart apod.) neprohlašovali, že jsem estébák a že to není jen tak, když jsem odešel v době jejich vlády z bohulibé ČSFR do Švýcarska a zde dostal asyl. Ono je to stejné, jako když se tito „šlechtici“ tzv. sametové revoluce vyjadřovali ve svých projevech o tom, že po listopadu 89 jsme my všichni (ne oni sami) podcenili neobyčejnou prohnanost tzv. starých struktur (většinou jejich kamarádů a chráněnců) a že všichni, co nepode- psali Chartu 77 (a tím pádem netrpěli jako oni), ale poctivě pracovali a vytvářeli hodnoty pro budoucí generace, jsou vlastně kolaboranti s komunistickým režimem, protože ho svou poctivou prací drželi při životě a basta! K tomu považuji za nutné dodat, že o těch skutečně čistých a nezkorumpova- ných chartistech či disidentech veřejnost vlastně nic neví. Oni ani jejich příbuzní totiž neseděli ani nesedí na vysokých a výnosných postech, neviděli jsme je do omrzení na televizních obrazovkách, nekázali nikdy o tom, jak ONI byli mravní, zatímco zbytek národa kolaboroval s totalitní mocí. Tihle doposud neznámí chartisté a disidenti, přes jejichž hřbety se ony mravní „veličiny“ prodraly k moci, si nejvíce zaslouží uznání, společně se statisíci poctivými československými občany a lidmi z exilu, kteří mají největší zásluhu na odstranění totality. Bez nich by Václav Havel byl pouhou nulou a skončil by přinejmenším tak, jako skončil Pavel WONKA, pokud by o to byl zájem ze strany StB a určitých kruhů ÚV KSČ. To je holá skutečnost. Bohužel musím konstatovat, že se mi to věčné a naprosto jednostranně zaměřené mluvení Václava Havla o morálce začalo zajídat, protože by si v tomto ohledu měl právě on udělat pořádek v kruhu svých přátel. Nemělo by se však zapomínat na to, že tato disidentská šlechta se snažila svými projevy vsugerovat všem poctivým a slušným lidem pocit kolektivní viny a otupit tak jejich spravedlivé rozhořčení nad tím, že se v blízkosti presidenta Havla, v naší vládě „národní oběti“, v parlamentech a na zastupitelských úřadech v cizině promená- dují nomenklaturní kádři KSČ, agenti StB a jiní „nepostradatelní odborníci“, s nimiž si tak senzačně rozuměli. Oni to byli, kdo na samém konci totality začali v pravém slova smyslu kolaborovat s tzv. OBRODOU - Klubem za socialistickou přestavbu v čele s Císařem a jemu podobnými no- menklatumíky ÚV KSČ (toužícími po získání ztracených pozic z let 1968-69), kteří se v padesátých létech dopouštěli zvěrstev na občanech a měli by být vlastně za své předešlé činy souzeni. Tihle totiž byli dávno před listopadem 89 domluveni s Jakešovou administrativou a vedením StB na převzetí moci ve státě. To ostatně potvrdil svou výpovědí před soudním tribunálem v Táboře sám Jakeš, když byl slyšen jako svědek v trestné věci gen. Lorence a spol. Direktiva vedení KSČ po událostech 17. listopadu na Národní třídě byla zcela jednoznačná - nepřipustit za žádnou cenu použití síly, ale soustředit se na všech úrovních na vyjednávání s OBRODOU a vedením občanských iniciativ, které byly plně pod kontrolou StB. Pravda je totiž taková, že neustálým vyjednáváním a pozvolným přistupováním na tzv. konstruktivní a smysluplné kompromisy s „opozicí“ (kde většinu měli bývalí aparátčíci a agenti StB), měl být získán dostatečný časový prostor pro koordinovaný a bezproblémový ústup z mocensko-poli- tických pozic ve státě do ekonomické sféry a tam se zabarikádovat. K tomu mělo přispět vytvoření dostatečného právního chaosu společně s nepostihnutelností jak bývalé vládnoucí elity, tak i rozkrádání státního i družstevního majetku v jeho nejrůznějších formách (zrušením příslušných paragrafů v tr. z.) vč. tzv. privatizace, jež probíhala bez dostatečného legislativního zabezpečení a kontroly. Všude se začala zdůrazňovat sametovost „revoluce“ a vykřikovat heslo „Nejsme jako oni“. Sametová revoluce je ve skutečnosti stejný nesmysl, jako tzv. socialismus s lidskou tváří při uchování diktatury jedné politické strany. Na vymýšlení takových nesmyslů jsme zřejmě nepřekonatelnými mistry. Revoluce je přeci něco převratného, nezřídka násilného, co přerušuje kontinuitu a likviduje starý systém. Buď budeme mluvit o revoluci a pak nebude jejím cílem udržení právní kontinuity s totalitním státem (jak nám to předvedli ss. Rychetský, Pithart, Jičínský, Burešová a samozřejmě Čalfa), který dával privilegia a všemožně chránil určitou vrstvu lidí, tj. nomenklaturu ÚV KSČ, zodpovědnou za celkový stav ve společnosti, porušování práv a svobod řadových občanů, ekologicky i hospodářsky zdevastovanou zemi apod., nebo nám záleží na nepostižitelnosti těchto lidí a na oné právní kontinuitě a pak tedy nemluvme o revoluci! Za jediné hmatatelné výsledky této „revoluce“ u nás lze zatím považovat rozbití republiky, upevnění ekonomické moci nomenklatury KSČ (dnes podnikatelů, obchodníků, bankéřů a vedení správních rad akc. společností) a obrovský nárůst zločinnosti. Některým lidem se možná bude zdát, že z mých příspěvků vyzařuje zatrpklost, že jenom kritizuji a nedokážu pochválit úsilí některých lidí ve vládě a dosažené výsledky při transformaci našeho hospodářství. Považuji za předčasné jásat nadšením nad tím, co se u nás děje, i když mnohé si zaslouží kladné kritiky. Dnes se tedy píše rok 1993 a do novodobých dějin místo jednoho státu s bohatou, byť i poměrně krátkou historií svého trvání, vstupují dva. V obou žijí lidé, jejichž representanti místo toho, aby začali budovat skutečně demokratické, právní a ekonomicky prosperující státy, se začali navzájem obviňovat, že na sebe doplácejí. Jak malicherná a přízemní to byla politická hra s ještě nedozírnými následky pro všechny občany této federace. Je mi z toho smutno, ale přál bych si, aby tito občané měli v obou republikách pokud možno klidný a spokojený život bez velkých sociálních otřesů a v příštích volbách šťastnější ruku při výběru a volbě svých zástupců. K NAŠIM ČTENÁŘŮM V ANGLII se z Prahy obracejí o pomoc rodiče 131etého chlapce, který se ve škole učí anglicky. Hledají pro něho prázdninové umístění na dobu asi 6 týdnů (červenec - srpen) v rodině, která má přibližně staré dítě (děti), s nímž (nimiž) by musel „mluvit“ anglicky a tím se angličtině učil v praxi. Pobyt samozřejmě nepožadují zadarmo. Přivítali by zprostředkování vhodné anglické rodiny, event, i rodiny smíšené, v které se mluví anglicky. Korespondenci adresujte laskavě na: Polygon, Postfach 1737, CH-8048 Zürich 48 POLYGON 1/93 11 [pageend13]Ekonomika v našich republikách OD PLÁNOVÁNÍ K LIBERÁLNÍMU HOSPODÁŘSTVÍ Většina ekonomů, kteří posuzují reformy k postkomunistických státech, studují ty veličiny, které najdou v tisku vyjádřené čísly, tj. míru inflace či nezaměstnanosti, platební bilanci, státní rozpočet a další. Začínající tržní hospodářství však zápasí s překážkou, kterou nezachycují statistiky a jen zřídka ji popisuje tisk: morálkou dřívějšího režimu, která se podstatně liší od zvyklostí tržního hospodářství. Poněvadž privatizace nastoupila příliš rychle, jednají vedoucí i zaměstnanci podniku a referenti ministerstev zcela jinak, než by vyžadovala situace. Prvním pravidlem starého chování byla zásada: Kdo nekrade, okrádá rodinu. Na současné podniky nedohlíží žádná kontrola, a proto snahou všech zaměstnanců státních podniků před zprivátněním je získat co nejvíce pro sebe. Prvním osvědčeným postupem je zakládání vlastních firem, které vykonávají práci místo podnikových dílen: „Dneska instalatér neudělá práci, dokud nedostane objednávku jako soukromá firma. A pracuje s vybavením podniku. Pojmy hospodárnost, ekonomika - naprosto neznámé.“ (Dopis čtenáře v LN 7.12.92.) Častým případem je pronajímání nebytových prostor známým soukromým firmám. Např. Sdružení zdravotnických zařízení v Brně i Moravské muzeum uzavíraly nájemní smlouvy zjevně nevýhodné, takže je kontrolní komise i pro další nedostatky zrušily. Druhou cestou, která slibuje milionové výsledky, je podávání výhodných privatizačních projektů. Předkladatelem jsou téměř vždy současní či bývalí vedoucí podniku, spojení se svými známými. Zájemci zpravidla podají na jeden podnik nejméně tři projekty a cílem všech je získat majetek za nejnižší cenu, zpravidla účetní hodnotu. Zasvěcení odborníci tvrdí, že mnoho žadatelů nemá v úmyslu podnikat, ale prodat či pronajmout nemovitosti. Např. Vodohospodářské stavby Brno žádaly rozsáhlou budovu i s universitní knihovnou do svého vlastnictví, údajně pro rozšíření podnikatelské činnosti. Zároveň však v tisku inzerovaly, že pronajmou prostory s právem na pozdější koupi. Poněvadž v projektech jde o milionové hodnoty, jsou ministerští úředníci, kteří rozhodují, vystaveni silným tlakům. Za těchto okolností je v mnoha případech problematické, zda privatizace přinese očekávané výsledky. Pokleslá obchodní morálka se projevuje i hojnými celními podvody. Za prvních devět měsíců 1992 odhalili celníci téměř 23 DUŠAN NOVÁK tisíc přestupků. Cizinci i naši občané se snaží bez proclení dovážet zboží, které je potom na Stáncích nabízeno nápadně levně (kožené a textilní zboží, elektronika). Časté jsou případy fiktivního vývozu alkoholu a cigaret. Jedna čs. firma „vyvezla“ 18 kamionů vodky za 27 mil. Kčs, které nezdanila a vodku prodala na domácím trhu. V některých případech se na trestných činech podíleli zaměstnanci celní správy. Velmi rychle se rozmohly podvody, které ztěžují obchodní činnost. Údajný živnostník přijde do podniku, předloží falešné doklady, odveze si zboží za několik desítek tisíc korun a fakturu nikdo nezaplatí. Odbytová oddělení posuzují zákazníky málo pečlivě, někdy je podezření, že dostali úplatek. Na Vsetínsku tyto nákupy prováděli Romové z Nitry. Pod firmou Karpatskí Nemci koupili i 13 provozních jednotek za 55 mil. Kčs. Kupní cenu nezaplatili, ale prodali převzaté zásoby a nakupovali další zboží. Po vrácení jednotek zůstal dluh 5 mil. Kčs. Odborný tisk provádí uvedomovací kampaň, aby firmy při prodejích zákazníky pečlivě prověřovali. Mnozí odběratelé svoje závazky neplatí, ačkoliv firmu provozují: buď chtějí tímto způsobem získat neoprávněně úvěr, anebo nenašli pro zboží odbyt. Dodavatel však při současné přetíženosti soudů nemá možnost právní cestou pohledávku vymáhat, a proto používá osobní nátlak. Podle komentářů Hospodářských novin metody začínají u prořezaných pneumatik, rozbitých výloh a končí výhrůžkami vůči dlužníkovi a jeho rodině. V Třebíči unesli neznámí muži podnikatele, který nezaplatil dva miliony korun, které slíbil jako úplatek jinému zájemci, aby při dražbě hotelu nepřihazoval. Dlužník byl po dvou dnech propuštěn se zlomeným žebrem, najatí únosci zatčeni, dražební pletichy se vyšetřují. Podle některých odborníků je nižší výnos daně z obratu způsoben nedůvěrou občanů ve zboží, které soukromníci nabízejí. Mnohé výrobky mají velmi nezřetelný původ a nízkou kvalitu. Reklamace uznávají obchodníci i zahraniční firmy jen neradi. Kromě toho i drobné zboží různého druhu podražilo, stejně jako služby. Spotřebitel zjišťuje tiché cenové dohody např. na trhu zeleniny, ale také u jiného zboží i ve službách, např. stříhání vlasů stojí pána nejméně 15 Kčs. Důsledkem je nižší obrat a odkládání nákupů zbytného zboží. Podvody a nekvalitní zboží se vyskytuje ve všech ekonomikách. V současné době však chybí k těmto čs. stínům kladné jevy. Zboží je nadbytek, ale žádný podnik nesnižuje - kromě výprodejů při likvidaci - ceny či nevylepšuje výrobky, aby rozšířil odbyt. Objevuje se však zboží v podstatě za stejnou cenu, ale s nižším vybavením. Tak pánské obleky se šijí bez vesty, různé kožené tašky se vyrábějí v menších rozměrech a se skromnějším vybavením. Situaci ztěžují zahraniční firmy, které při klamné reklamě prodávají zboží, jaké se zde nevyskytovalo, ale s nízkou kvalitou. Důsledkem všech těchto jevů je nižší obrat, neboť spotřebitelé nákupy zbytného zboží odkládají. MÍRNÝ VZESTUP CEN V listopadu vzrostly ceny spotřebního zboží o 2%, největší zvýšení zaznamenaly ceny masa, sádla, slaniny, vajec a chleba (od 14 do 5%). Celkem se od počátku roku 1992 zvýšily ceny o 10,6%, proti stejnému období předešlého roku o 12%. Po velmi nízkém vzestupu na začátku roku od září již činil měsíční přírůstek 2%. Stejným tempem se zvyšovaly životní náklady. Nezaměstnanost v obou republikách klesla, ale jen nepatrně. V ČR o 2400 osob na 129 tisíc (míra 2,45%), na Slovensku o 3000 na 258 tisíc (míra 10,29%). V ČR evidují úřady práce více než 80 tisíc volných pracovních míst, na Slovensku jen 17 tisíc. Ministerstvo financí ČR cenovým výměrem zrušilo slevu jízdného pro dojíždění do zaměstnání s platností od Nového roku u ČSAD i ČSD. Jako částečnou úhradu si zaměstnanec odečte ze základu daně z příjmu obyvatelstva 200 Kčs za měsíc při dojíždění do 30 km a na delší vzdálenost 300 Kčs. Železnice nabízí traťové předplatní jízdenky, které poskytují asi 20%ní slevu. Toto opatření postihne přibližně milion osob a české dráhy očekávají vyšší tržby zhruba o půl miliardy Kčs. Zásadní přestavba tarifů ČSD se uskuteční až v průběhu prvního čtvrtletí 1993. Daň z přidané hodnoty nahrazuje dosavadní různá procenta daně z obratu pouze dvěma sazbami: 5% (v podstatě pro potraviny) a 23% (ostatní). Nová úprava zvýší ceny nejvíce u služeb, které byly dosud bez daně a nyní se u nich uplatní sazba 23%. Jde především o stravování v restauracích, služby obchodní a cestovního ruchu. Opravy spotřební elektroniky a automobilů zdraží asi o 9%. U dovezeného zboží se ruší dosavadní clo ve výši 15% a zavádí sazba 23%. U potravin se zavádí nově daň ve výši 5%, tuhá paliva budou dražší o 15%. Průmyslové zboží domácího původu zlevní od 7 do 15%, výrobky z drahých kovů o čtvrtinu a káva i čaj o 35%. Dnem 1.12.1992 vstoupily v platnost při prodeji od výrobce maximální ceny vepřo12 POLYGON 1/93 [pageend14]vého masa, které trvají doposud: Vepřová pečeně 74 Kčs za kg atd. Úhrnná obchodní přirážka je ohraničena 12%. Ministerstvo pro hospodářskou soutěž zahájilo správní řízení proti šesti masokombinátům, neboť je podezření, že zneužívají své dominantní postavení na trhu. Ministr zemědělství Lux povolil dovoz 2000 tun vepřového masa ze zahraničí (to je pouze půl procenta roční spotřeby) a tím pohrozil dodavatelům, že v případě potřeby jejich monopol zlomí dalšími nákupy v cizině. Ministerstvo financí však tento cenový výměr překvapivě k 1.1.1993 zrušilo. Podle prohlášení se ceny ustálily na určité hladině a zemědělci uzavřeli s masokombináty smlouvy přijatelné pro obě strany. Ministerstvo však bude i nadále vývoj na trhu masa pečlivě sledovat. Spor o výši nájemného, které je nízké a neumožňuje vlastníkům restituovaných domů provádět opravy, má vyřešit nová úprava s platností až od 1.7.1993. K tomu datu se nájemné zvýší asi o 40% a v atraktivních oblastech ještě o dalších 30%. Nájemníci už nebudou platit přirážku za nadměrnou plochu. V nově postavených či rekonstruovaných domech bude nájemné volné. Sociálně slabé rodiny s příjmem do určité výše dostanou podporu. Připravuje se nová vyhláška, která bude obsahovat sazby nájemného v rozmezí od 2,50 do 6,00 Kčs za čtvereční metr. SOCIÁLNÍ VÝVOJ Při projednávání rozpočtu na rok 1993 uvedl ministr financí ČR Kočárník, že očekává růst hrubého domácího produktu o 1 až 4%, inflaci ve výši 15 až 18% a růst nominálních mezd 20 až 22%. První samostatný státní rozpočet ČR je vyrovnaný, příjmy i výdaje dosahují 343 mid., místní rozpočty 58 mid. a rozpočet zdravotního pojištění 53 mid. Kčs. Odborníci upozorňují, že české finance doprovází řada nejistot, např. výnosy nově zavedené daně z přidané hodnoty nejsou jisté. V rozpočtu 1993 se již objevují nové prvky sociální politiky, aby se sociální pomoc neposkytovala plošně, ale pouze těm občanům, kteří ji potřebují. Např. státní vyrovnávací příspěvek ve výši 220 Kčs nebudou dostávat rodiny, jejichž příjem je vyšší než dvojnásobek životního minima, a někteří pracující důchodci. Úprava se týká asi 450 tisíc rodin. Podle zákona z roku 1991, který stanoví, že důchody se valorizují při zvýšení životních nákladů o 10%, se výplaty od 1.3. o toto procento zvyšují. Ministr financí Tóth uvedl rozpravu o rozpočtu na rok 1993 v NR SR prohlášením, že rok 1993 bude těžší než dosavadní průběh reformy. Celkové příjmy dosáhnou výše 158 mid. Kčs, stejnou částku výdaje. Pravděpodobně vznikne malý deficit kolem 5%. Ministryně práce Keltošová řekla odborářům, že zvýšení platů v rozpočtových organizacích je možné jen z úspor, docílených snižováním počtu pracovníků. Při poskytování různých sociálních příspěvků bude její ministerstvo přísně dohlížet na potřebnost příjemců. Premiér Mečiar považuje vyrovnaný rozpočet za nezbytnou podmínku stability Slovenska. Pro rok 1993 odsouhlasila česká tripartita (zaměstnavatelé, odbory a vláda) zrušení mzdové regulace. Pokud by hrozila vyšší inflace, odbory budou souhlasit se mzdovým moratoriem. Snad inspirován touto dohodou zvýšil rozpočtový výbor ČR základní plat českého poslance ze 7 na 16 tisíc Kčs. Příjem předsedy ČNR bude činit 42 tisíc, českého presidenta 85 tisíc, premiéra 42 tisíc, plat ministra 43 tisíc měsíčně. Hornické odbory, které v listopadu zorganizovaly demonstraci na Staroměstském náměstí, zrušily svůj krizový štáb. Podle odborářů jejich akce dosáhla vytčených cílů. Vláda se přihlásila k vyrovnání minulých dluhů v hornictví včetně deputátu důchodců a přesně definovala doly určené k likvidaci. Prvním bude důl Heřmanice, následují doly Ostrava a Odra. Jejich zrušení se dotkne asi 4000 horníků, kteří však najdou náhradní práci vesměs v podnicích ostravsko-karvínského revíru. Horší je situace s ostravským hutním průmyslem. Výroba oceli se do roku 2000 sníží na 5,8 mil. tun ročně. Vláda však dosud nepředložila žádný záměr, jak podpoří vznik náhradních výrobních kapacit. DO NOVÉHO ROKU Páté a poslední kolo první vlny kupónové privatizace skončilo v posledních dnech roku 1992. Centrum považuje za úspěch, že prodalo téměř 93% všech akcií, ze 300 mil. Po tisíci korunách zůstalo neprodáno jen 21 mil. Poněvadž pro poslední kolo Centrum ceny v bodech zvýšilo, zůstalo neuplatněno jen 1%, tj. 100 mil. bodů. Dne 31. ledna první vlna skončí, ale podle předběžných zpráv dostanou účastníci akcie, které na body získali, až po 1. dubnu. To znamená, že dividendy za rok 1992 zůstanou ještě Fondu národního majetku, ale také, že noví vlastníci převezmou majetek později. Až do konce roku 1992 odváděli zaměstnavatelé 50% objemu mezd jako daň a zároveň příspěvek na sociální a zdravotní pojištění. Nová daňová soustava však již nekryje sociální potřeby, a proto ČNR odhlasovala 20.11. zákon o pojistném na sociální zabezpečení a zákon o pojistném na všeobecné zdravotní pojištění. Pro zaměstnavatele se zatížení výrazně snížilo, neboť odvádějí na oba účely příspěvky jen ve výši 36%, zaměstnanec 13,5%. Poněvadž se změnily sazby daní, v podstatě je zaměstnanec zatížen přibližně stejně jako dosud. Osoby samostatně výdělečně činné si do konce roku 1992 příspěvek určovaly samy v rozmezí od 500 do 2500 Kčs, většinou si vybraly sazbu nejnižší. Od 1.1.1993 však musí platit příspěvky odvozené z dosaženého příjmu. Původní zákon stanovil základ příliš vysoký, podnikatelé prostřednictvím své organizace prótestovali. Proto ČNR 19.12. přijala novelu zákona, podle které je základem pro vyměření příspěvků v podstatě 45% dosaženého zisku. Tato úprava přihlíží ke skutečnosti, že zisk obsahuje také výnos vloženého kapitálu, který se pro účely sociálního zabezpečení nezapočítává. NR po dlouhých diskusích schválila tzv. sankční zákon. Vlastníci půdy a dalšího zemědělského majetku, kteří v restitucích žádali o vrácení konfiskátů, si stěžovali, že funkcionáři družstev i státních statků jejich podání nevyřizují, neboť zákon o půdě neobsahuje žádné sankce. Podle nového ustanovení bude tzv. povinná osoba, tj. odpovědný funkcionář při oddalování restituce postižen pokutou až do výše 25.000 Kčs a dalšími sankcemi. Zákon prodlužuje termíny pro podání žádosti na vydání nemovitostí a náhrady za živý inventář. Okresní úřad může funkcionářům uložit, aby složili kauci, která zajistí vydání majetku. Družstevní opozice tvrdí, že zákon měl být také zaměřen proti oprávněným osobám, které se snaží získat neoprávněně větší podíl. Podle názoru stoupenců reformy výbory při projednávání zákon příliš změkčily. Předpovědi označují rok 1993 shodně jako klíčový. Odhad hospodářského růstu 1- 4% označuje spíše trvající stagnaci než vzestup. Průběh dalšího vývoje bude záviset především na důsledcích velké privatizace, do jaké míry a jak rychle se novým vlastníkům, zvláště fondům, podaří vylepšit efektivnost podniků. Druhým problémem jsou konkursy. Podle ministra Dyby je v ČR ohroženo asi 200 podniků. Pravděpodobně mnohé z nich spoléhají na pomoc státu buď z rozpočtu anebo z Fondu národního majetku. Je nebezpečí, že přílišná pomoc způsobí rozpočtový deficit a zesílí inflaci. Bankroty velkých podniků mohou zasáhnout rovněž menší podniky, i soukromníky, a také banky očekávají určité ztráty. Zatím o dalším postupu vláda nerozhodla. Odborný tisk uveřejňuje nepříznivé prognózy o dalším vývoji samostatného Slovenska. Výkonnost ekonomiky SR, měřená hrubým domácím produktem, je o 20 až 25% nižší než v ČR. Proto v rozpočtu chybí zdroje na rozvojové podněty, ale přesto se očekává deficit ve výši 10 až 20 mid. Kčs. Údajně bude pokračovat pokles ekonomiky v rozsahu 10-12%, inflace dosáhne 30-50% a míra nezaměstnanosti 30%. Struktura slovenské ekonomiky neodpovídá potřebám samostatného státu a vyžaduje vysoký dovoz. Důsledkem bude rozdělení měn nejpozději do půl roku. 30. prosince 1992 I POLYGON 1/93 13 [pageend15]Ve smyslu stávajících zákonů... OTA RAMBOUSEK Nic nebude odpuštěno. Všechno bude zapomenuto... Milan Kundera Uplynuly tři roky od zhroucení totality. Coca-colu dostanete v Praze na každém rohu, právě tak americké nebo německé cigarety, ale v parlamentu sedí - a co horšího - spolurozhodují o nových zákonech komunisté, a federální shromáždění není schopné schválit jediný pořádný ústavní zákon. President, tedy: kloudný president není k mání. Rehabilitace politických vězňů se vleče, ukradené majetky se vrací právoplatným majitelům jen sporadicky, zhusta prodávány těm, kdo jsou ochotni zaplatit nejvíc. Popravení a žalářovaní za minulého režimu mají často na krku dodatkové tresty. Uzákonění třetího odboje se nekoná. Komunisté naopak zkoumají, zda je opravdu vše podle zákonů, zda je všechno opravdu demokratické. Evidentní pachatelé zločinů za posledních 40 let užívají perně zasloužených důchodů, nebo se vrhli na soukromé podnikání s kapitálem temného, neprokázaného původu a pokud je to možné, každého odvážlivce, který se opováží ukázat na jejich darebáctví, žalují; pokud možno o statisíce, ne-li miliony. A naopak: Prokázané trestné činy nelze zatím nějak exemplárně postihnout, neboť usvědčit nelze. V čem spočívá ten zapeklitý zádrhel? Všechno bylo prováděno „ve smyslu stávajících zákonů“. Ale pojďme k věci a na jednom z tisíců případů - lidských tragedií té doby si ilustrujme dopad socialistické „spravedlnosti“: * * * Jedna z mnohých ilegálních skupin, bojující proti nacistům, se jmenovala Tři králové. Legendární trojice čs. důstojníků, pplk. Josefa Balabána, pplk. Josefa Mašina a škpt. Václava Morávka, měla následovníky v odboji protikomunistickém. Historii jsem podrobně popsal v knize ,Jenom ne strach“, kterou vydalo Nezávislé tiskové středisko v Praze (Bolzanova 7). Dnes se omezme pro nedostatek místa a rozsáhlost dokumentačního materiálu na tři méně šťastné. Na ty, co museli nést plnou tíhu nenávisti. Od zbabělců nečekejme veíkomyslnost, smysl pro spravedlnost. * * * Tři jména, tři osudy. Bude řeč o mjr. Ctiboru Novákovi: Další odvážný čs. důstojník, úspěšný v boji proti nacistům, přežil válku v německých kriminálech. Zahyne o něco později na popravišti komunistickém. Václav Švéda; na toho se soustřeďme, protože o něm máme nejvíc informací. Poslední, Zbyněk Janata, zaplatí též cenu nejvyšší, jen aby alespoň trochu uspokojil nenávistnou touhu po odvetě za neúspěch. * * * Ilegální skupina bratří Mašínů, tedy Ctirad, Josef, Milan Paumer, Václav Švéda a Zbyněk Janata, odchází 2. října 1953 přes východní Německo do západního Berlína. Švagr popraveného pplk. Josefa Mašina a strýc bratří Mašínů mjr. Ctibor Novák zůstává. „O strýci nebylo pochyb, že zůstane. Chtěli jsme ho po přechodu použít jako spojku, informátora. Nesmělo nás být mnoho. Také proto, že celou aktivní, operační skupinu tvořilo jen nás pět...“, říká Ctirad Mašin o úmyslech skupiny. Za to později mjr. Novák jako designovaný velitel teroristické skupiny - i když jen na papíře - zaplatí životem. * * * V prvních ranních hodinách 10. října při přestřelce na stanici Uckro se od skupiny oddělí Zbyněk Janata. Podle knihy „Mrtví nemluví“ od Fr. Vrobeckého je Janata druhý den dopaden německou policií. Skutečnou pravdu zatím neznáme, protože esté- bácké protokoly nejsou dostupné. O týden později, v sobotu 17. října 1953, při další přestřelce v lese u Waldova zůstává zraněný Václav Švéda s průstřelem předloktí a značnou ztrátou krve. Opět podle zatím nepodložených zpráv je příštího dne odhalen a dopraven do nemocnice. Bratří Mašinové se zraněným Paumerem se po neuvěřitelných potížích přece jen dostávají do americké zóny západního Berlína. Z dostupných pramenů vyplývá, že mjr. Ctibor Novák je již 26. listopadu 1953 ve vazbě, zatímco na spisech Švédy a Janaty je shodné datum 13. května 1954. Máme po ruce dva doklady od Správy vyšetřování MV se stejným datem, kterými se dává veliteli věznice v Ruzyni na vědomí, že sem bude předán Švéda Václav a Janata Zbyněk. Na obou dokumentech je rukopisná poznámka: ,Jedná se o hromadného vraha, zařiďte zvláštní ostrahu, je předán z NDR!!!“ Velitel vyšetřovací správy, jakýsi podplukovník, si plete pojmy: napsal hromadného, maje asi na mysli vícenásobného. I když Švéda ani Janata nikoho nezabili. * * * I člověk nadaný jen minimální představivostí tuší, co se asi dělo „ve smyslu stávajících zákonů“ při vyšetřování během roku 1954. Nemáme po ruce ani řádku. Naproti tomu můžeme být svědky duševní strázně, čisté dětské lásky, víry a naděje rodiny v několika dopisech, které se zachovaly ve spisu Václava Švédy, který byl ženat a otec dvou malých dětí. (Pozn. red.: uvádíme doslovně a bez oprav textu.) Můj drahý a milovaný Tatínku! Posílám ti já i Radoušek tisíce a tisíce pozdravů a vspomínek. Mám té Tatínku moc a moc ráda a posílám ti moc a moc pusinek tvoje Lidunka. (připsáno matkou:) Vašku, můžeš-li néco dostat tak mi napiš a já to pošlu. Četl 2. XII. 1954 Švéda Václav * Můj nejmilejší Tatínku! Tatínku posílám ti tisíce a tisíce pozdravů a pusinek já i Radoušek. Tatínku můj modlím se aby si se nám zase vrátil líbá a obímá té Lidunka a Radoušek. * Milovaný můj Vašku! předem přijmi můj drahý synu mnoho a mnoho pozdravů a vzpomínek. Tvoje 2 dopisy jsem obdržela a také jsem ti na ten první hned odpověděla. Vašku můj, kruté si s námi osud zahrál prosíš mně abych ti odpustila co by matka svojemu dítěti neodpustila. Modlíme se s Lidunkou a Radouš- kem za tebe - a dá Bůh že motlitba nevinných dětí bude vyslyšena. Děti jsou zdravé a chodí pilně Lidunka do školy a Radoušek do školky s malou Radunkou. Jarka Sedláková a Nedbalovi tě pozdravují i stařeček a Liduška. Také srdečně pozdravuje teta Hladíková a (nečitelné). Bůh tě posiluj můj Vašku. Líbá tě mnohokrát tvá maminka. * * * 29. 1. 1955 je vynesen rozsudek v rozsáhlém procesu, když předtím během roku 1954 vláda ČSR čtyřikrát zažádala diplo- • matickou notou USA o vydání uprchlých bratří Mašínů a Paumera. Bezvýsledně. Někdo ale musí „ve smyslu stávajících zákonů“ zaplatit! Tedy tři tresty absolutní. Vedoucí teroristické skupiny Ctibor Novák, Václav Švéda a (teprve dvaadvacetiletý) Zbyněk Janata, účastníci dramatického proniku východním Německem, kteří neuspěli. Již 3. února 1955 píše tchán Václavu 14 POLYGON 1/93 [pageend16]Švédovi: Milý Václave, Dopis Tvůj jsme obdrželi ještě před přelíčením a také od Lidušky, na kterém Tebe vzpomíná. Se smíšenými pocity lítosti a obav očekávali jsme výsledek soudu, který jest však pro nás ohromující. Maminka Tvoje se při té zprávě nervově zhroutila. Teta Hladíková byla právě u ní v Pivíně a pak první útěchu jí v tom žalu poskytla. Já byl přítomen soudu jen v sobotu a byl jsem zdrcen. Píšeš v dopise o odpuštění a prosíš o něj. Nebylo by lidské, aby se srdce naše zatvrdila k Tvé prosbě a proto Ti pán Bůh odpusť a provázej Tě v nejtěžších chvilkách. Dětem se budeme snažit dát vše, co bude pro jejich zdraví nutné a výchovu, než se Liduška vrátí, a prosíme pána Boha, aby nám v tom byl nápomocen tím, že nám po ten čas popřeje zdraví a sílu k této povinnosti, abychom naděje Lidušky splnili. Přáli bychom ti všichni, aby se ti dostalo oné příležitosti, abys lítost kterou v dopise projevuješ mohl napravit dobrými skutky. Budeli to vůle Páně, nechť naplní všechna naše srdce nezměrnou láskou ke všem lidem dobré vůle jež touží po míru a pokojném životě. To sobě i tobě přejí Liduščiny rodiče. Loučíme se s pozdravem potěš Tě pán Bůh Tvůj Otec. Také matka Václavovy manželky napsala dopis plný bolesti, ale naděje a víry: Drahý Václave, s dojetím četla jsem Tvůj dopis, ve kterém nás vzpomínáš s úctou a láskou. To víš, že i my Tě máme rádi, a že jsme tu vaší cestu v duchu prodělávali a byli v duchu se všemi. Každý v životě chybuje, to je lidské, ale odpuštění od Boha vždy dosáhne svou lítostí. Kristus řekl: „Kdo z vás je bez viny, první hodí kamenem. “ Veliký Tolstoj řekl, Že zlo se odstraňuje dobrem. Tvých malých broučků Lidunky i Ra- douška je mi nesmírně líto, že jsou bez táty a mámy, ale buď ujištěn a klidný a děj se co děj, že je neopustíme a dáme jim vše, co bude v naší moci. Nebude-li moci stařenka, ta dobrá duše se o ně moci starat, jsme zde my s Boženkou, která na Tebe vzpomíná. Nes drahý Venouši statečně, co osud na Tebe vloží, my jsme stále s Tebou. Tetička H., která se včera vrátila z Moravy, Tě též velmi vzpomíná a pozdravuje. Líbá Tě Tvá maminka. Paní Ludmila Švédová, matka Lidunky a Radouška, manželka Václava Švédy, byla ve stejném procesu odsouzena k dlouholetému žaláři. Odseděla asi 12 let avr. 1991 zemřela. * * * Nikde nenacházíme ani náznak nějaké akce, ale dá se logicky předpokládat, že obhájci podali okamžitě odvolání a žádost o milost. Ve skutečnosti: Generální prokuratura v Praze vystavuje již 17. února (sic) 1955 „Příkaz, aby trest byl vykonán“. Lajdácký, strojem psaný formulář, stejně lajdácky vyplněný: Václav Švéda (následují nacionále) byl odsouzen (soud) pro (paragrafy) k trestu odnětí svobody na (trest smrti) se započetím vazby od 9.10.1953 (zajímavá nesrovnalost: k přestřelce u Waldova došlo až 17. října. Švéda tedy mohl padnout do zajetí nejdříve 18. října) do 29.1.1955 (den vynesení rozsudku). Dole - hned nad razítkem Generální prokuratury je poznámka: „Trestným činem projevil nepřátelství k lid. demokratickému řádu.“ (Pravá příčina trestu, přes mnohé kriminální paragrafy. Bude o tom ještě později řeč.) Je tedy rozhodnuto, i když odsouzenci nic netuší. Tak ubíhají dva měsíce a kolo Osudu se neúprosně otáčí. Kdosi kdesi - plně ve smyslu stávajících zákonů - plní svou všední kancelářskou povinnost v jistotě, že koná správně. Popusťme uzdu fantazii a představme si pracovní den na Generální prokuratuře: Major Liška poručí sekretářce: Soudružko, potřebuju něco napsat. Stačí osmerkový formát. Pište: V Praze dne 26. dubna 1955. Výtisk č. 1. Razítko PŘÍSNĚ TAJNÉ. Věznice č.2 Praha, k rukám s. npor. Komárka. Věc: Ctibor Novák a spol. - výkon trestu. Výkon trestu smrti na odsouzených Ctiboru Novákovi, Václavu Švédovi a Zbyňku Janatovi stanovím na den 2. května 1955. Rozsudek nejvyššího soudu v Praze č.j. 1T1/55 přikládám. Kulaté razítko Přednosta OZZ, v zast. mjr. Liška. (Poznámka rukou: Rozsudek vyhotoven lx a založen do spisu ods. Nováka.) Novák, Švéda ani Janata netuší, že jim jakýsi major vyměřil již jen šest dní života. * * * Nahlédněme do starých papírů: Leží před námi tři úřední formuláře: Léčebné a ohle- dací listy č. 6,7 a 8, vyplněné v Praze dne 2. května 1955. V dokumentu č.6 se potvrzuje, že Václav Švéda, narozený 1933 (ve skutečnosti 26.4.1921), rodiště, bydliště, jméno pozůstalého, jméno rodičů. V rámečku, pod kolonkou 7a: Základní (hlavní) nemoc - je strojem napsáno: Strangulatio, pod kolonkou Znak číslo 996. Tedy oběšení. Pak ještě datum a podpis „léčícího (ošetřujícího)“ lékaře, který je nejasný. Následuje pohlaví, rodinný stav, státní příslušnost, národnost. Pod číslem 13 je povolání zemřelého; v tomto případě úředník. Rubrika č. 15. Kde nastalo úmrtí: Praha 14. 998 (neboli Pankrác). Údaj pod č. 17 je velmi důležitý: Datum úmrtí: 2. května 1955 o 17.35 hod. V kolonce 19 a 20 je slabomyslně, byť poctivě vyplněno: Šlo o nemoc (úraz) z povolání? ne. Šlo o nemoc nakažlivou? ne. Léčebný a ohledací list č. 7 nese jméno Ctibora Nováka. Základní nemoc opět Strangulatio, znak 996. Povolání zemřelého: major v.v. a - datum úmrtí: 2. května 1955 o 17.45 hod. Léčebný a ohledací list č. 8 patří Zbyňku Janatovi. Základní nemoc opět Strangulatio a č. 996. Datum úmrtí: 2. května 1955 v 18.07 hod. Všimněme si profesionální rutiny: druhá poprava následuje po první v deseti minutách, třetí za 22 minut. Tři nepřátelé režimu vyřízeni - ve smyslu stávajících zákonů - o něco málo víc než v půlhodině. A další: v prvních létech cesty k jasnějším zítřkům se popravovalo časně ráno, před budíčkem, na šibenicích za nemocnicí. Později, pravděpodobně z důvodu utajení, nebo z ekonomických důvodů, protože k výkonu trestu stačil popravčí - byl „prý“ v suterénu nemocnice umístěn popravní stůl, na kterém odsouzený ležel upoután. Hydraulicky ovládané části stolu se rozestoupily a přetrhly oběti vaz. Zdá se, podle časových údajů uvedených na „léčebných“ listech, že toto zařízení bylo opravdu v r. 1955 v provozu. * * * Zas na osmerkovém formátu s hlavičkou Věznice č. 2 Praha, č.j. NZ-0014/55 se dne 4. května 1955 oznamuje Generální prokuratuře Praha: V příloze vracíme připiš 02-J116/54 ze dne 26.4.1953 s tím, že zemřelí č. 75.386 a 387 byli zpopelněni dne 3.5.1955. Umy s popelem téhož dne převzaty orgánem na spise uvedeným a uloženy ve věznici 2 Praha pod č. 70.71.72. Náčelník Kniha zemřelých uvádí kremaci popravených 3. května 1955 v Praze-Motole. Celý případ korunuje dokument na kusu malého papíru opět s nezbytným razítkem PŘÍSNĚ TAJNÉ: Útvar nápravných zařízení MV č. 2. Praha. Protokol o zničení urny poř. č. 19. Jméno: Švéda Václav, nar. 26.4.1921, kde: Pi- vín, okr. Kojetín, poslední bydliště: Pivín čp. 106 okr. Kojetín. Datum úmrtí: 2.5.1955, číslo utajení 71, číslo umy 2320. Ke zničení došlo dne 26.5.1961. Komise: mjr. (nečitelné) mjr. (nečitelné) pstr. (nečitelné) Stejný protokol je o číslech 70 a 72. * * * Léta běží. Lidunka i Radoušek jsou dávno dospělí lidé. Lidožroutský režim vzal za své a nadešel čas k účtování. Jenže ... Ještě tedy opravdu poslední doPOLYGON 1/93 15 [pageend17]kument, vydaný ve smyslu zase jiných stávajících zákonů říká: Usnesení Krajský soud v Praze rozhodl v neveřejném zasedání dne 26. září 1990 podle zákona 119/1990 Sb. o soudní rehabilitaci takto: Ustanovením par. 2 odst.l písm. c zákona 119/1990 byl zrušen rozsudek Nejvyšší- ho soudu v Praze ze dne 29.1.1955 pokud jím byl obviněný Václav Švéda, nar. ... uznán vinným trestným činem velezrady a sabotáže... ... Za trestný čin loupeže, pokusu vraždy a krádeže, podle par. ... zákona ... na který se rehabilitace nevztahuje, stanoví soud podle par. ... zákona ... jako přiměřený trest odnětí svobody v trvání 15 roků. Následuje odůvodnění, v kterém se zase složitě vysvětluje, že se původní rozsudek dělí na paragrafy rehabilitované a na paragrafy rehabilitací nedotčené. Nikde ani slovo, že byl dotyčný popraven „jako nepřítel lid. demokratického řádu“, jak je uvedeno v „Příkazu, aby trest byl vykonán“. Nový, nezávislý soud demokratického státu rozhodl, podle „smyslu stávajících zákonů“, že komunisty popravený Švéda má odsedět 15 roků. Jako přiměřený trest! ♦ * ♦ Zákon 119/1990 Sb. o soudní rehabilitaci se jen velmi okrajově zmiňuje v par. 27 odst.l: „Došlo-li k rehabilitaci poškozeného, na němž byl vykonán trest smrti nebo který zemřel ve výkonu trestu, mají ti, jimž zemřelý poskytoval, nebo byl povinen poskytovat výživu, kromě nároků, které na ně přešly podle par. 26, též nárok na náhradu toho, co jim na výživném ušlo.“ V zákonu nikde, kromě zmínky o výživném, nenalézáme o popravených ani slovo. Z praxe uplatňované rehabilitačními soudy víme, že trest smrti, ať už vynesený v nepřítomnosti nebo vykonaný, dotyčné soudy zpravidla mění na odnětí svobody na 15 roků. Proč? Podle jakého zákona? Tak zvané dodatkové tresty jsou cynickým výrazem opovržení k nešťastným obětem třetího. protikomunistického odboje. AUTOR TOHOTO ČLÁNKU, OTA RAMBOUSEK, nám poslal dopis s titulem „Od všeho trochu“. Uveřejnili jsme jej v minulém čísle na str.29 a 30. V posledním odstavci dopisu je psáno o tom, že v kriminálech byli vězňové obojího pohlaví. Mužům se říkalo „muklové“, ženy byly „muklině“. Název „mukl“ je utvořen z Mul í/rčený K Likvidaci. Vedle „muklině“ jsme doplnili v závorce nebo „luklině“?, analogicky podle Žena Určená K Likvidaci. Nedobře jsme učinili touto poznámkou. Ota Rambousek z toho neměl pražádnou radost, protože se obává, že čtenáři se budou domnívat, že „mu kape voda na kardid“, jak nám rozhořčeně píše, protože muklině byly muklině - a jinak se jim neříkalo. My se tímto omlouváme jemu i čtenářům. Podívejme se ke kořenům Téměř na prahu tří čtvrtin století od svého vzniku se stává československý stát vidinou minulosti. Je pro to uváděno mnoho důvodů. Se všemi je možno polemizovat, avšak s některými i souhlasit. Příznivé volební výsledky Občansko-demokratické strany - jednoho z aktérů demontáže republiky -, jejíž poněkud ambiciosní předseda dnes tvrdí, že nemínil stát rozbít a byl jediným, kdo se z českého tábora pokoušel pomoci volebnímu úspěchu pravice na Slovensku, byly pravděpodobně především následkem obav občanstva o zdar kupónové privatizace. Nelze totiž přehlédnout, že nezájem o získání kupónových knížek byl zpočátku víc než nápadný. Teprve když do hry vstoupil harvardský a další fondy, nastal po kupónových poukázkách až upříliš- něný shon; bezesporu ho vyvolaly přísliby fondů na výhodné zúročení vložených tisícikorun. Bylo tedy téměř samozřejmé, když občané, vlastnící kupony, odevzdávali do uren své hlasy především straně, v jejímž čele stojí ideolog ekonomické reformy. Mečiarovo hnutí získalo důvěru především hlasitě proklamovanou snahou po zachování slovenské průmyslové výroby v plné šíři, přísliby účinných zásahů proti nezaměstnanosti a vidinami stoupající životní úrovně. Proto sklidilo největší úspěchy právě v oblastech se silnou dělnickou populací. Je proto odvážným tvrzení, že dalo voličstvo svými hlasy oběma vítězným OTAKAR KOKEŠ subjektům plnou moc k demontáži společného státu. Do voleb šla otevřeně s jasným a pro průměrného občana srozumitelným požadavkem samostatnosti Slovenska pouze a jedině Slovenská národní strana, a ta nedocílila žádného překvapujícího úspěchu. Při analyse posledních volebních výsledků nelze počty hlasů, odevzdané pro další strany, ať v parlamentech zastoupené a nebo ve volbách poražené, přezírat a specielně, mluvíme-li o vůli občanstva, není možno přehlížet oněch 15% voličů, kteří na znamení nesouhlasu se zaváděnými pořádky k umám nepřišli. Tyto záměrně přehlížené skutečnosti by měly být důvodem k vážnému zamyšlení. Představují bezesporu mínění voličstva, jež nesouhlasí s počiny stran, které před volbami zasedaly v zákonodárných sborech. Jedno, zda napravo či nalevo! Je ale rovněž zcela možné a pravděpodobné, že byly zmíněné hlasy odepřeny vládním stranám na znamení nesouhlasu s barierami, jimiž se hemží naše nynější volební zákonodárství a které náš stát, pokud byl skutečně demokratickým, nikdy v žádném volebním zákonodárství neměl. Byl si plně vědom, že by tím zpochybňoval nejen skutečnou demokracii, nýbrž i ústavně garantovanou politickou pluralitu. Prvé republice bývá vytýkána přílišná stranická roztříštěnost. A přece měla v českém i slovenském táboře dohromady přibližně stejný počet politických formací, jaký zastupoval slovanskou populaci našich zemí v sněmovnách bývalé monarchie. Poválečnou stranickou pestrost a mnohost zapříčiňovaly především národnostní menšiny. Vykazovaly totiž stejně různorodou stranickou mozajku jako český a slovenský tábor. O tom se může každý přesvědčit v seriosních pramenech, kterých není nedostatek. Zárukou politické plurality a ne- manipulovatelné voličovy vůle byly tehdejší jasné, jednoznačné volební zákony pro volby do zákonodárných sborů, platné - až na jednu nepatrnou změnu z roku 1925 - po celých dvacet let trvání předválečného státu. Do r. 1925 byly v republice 23 volební kraje, potom 22, takže měli voliči možnost uplatnit prostřednictvím svých stran vliv na výběr kandidátů i jejich pořadí na kandidátní listině. Dnešní malý počet rozsáhlých volebních krajů v našem státě je jednou z postkomunistických barier, které měly za bývalého režimu bránit na rozsáhlém území vzájemné komunikaci mezi lidmi, usnadňovat kontrolu a tím i ztížit nepohodlnou propagandu a agitaci. Volby v předokupačním státě řídily a o platnosti prvého skrutínia rozhodovaly výhradně krajské volební komise. K platnosti kandidatury v kterémkoli volebním kraji postačil písemný souhlas jednoho sta voličů, zapsaných ve volebních listinách. K právoplat16 POLYGON 1/93 [pageend18]nosti mandátu nebylo požadováno víc, než docílení takového počtu hlasů, který v kraji stačil k postupu do sněmovny. Nebylo směrodatné, kandidovalo-li příslušné hnutí, strana či jednotlivec na ostatním území republiky. Rovněž nebylo rozhodující, jakého tam docílilo výsledku. Teprv o mandátech z druhého a třetího skrutínia rozhodovala ústřední volební komise. Zákonodárci prvé republiky si byli dobře vědomi, že je boj, který vedli proti nespravedlivým volebním řádům bývalé monarchie mravně zavazuje pro přísné dodržování demokracie republikánské přítomnosti. Jinak tomu bylo po druhé světové válce za vlády tzv. Národní fronty. Tehdejší vláda, namísto aby se držela v mezích ústavnosti původních volebních zákonů, vytvořila nový, který připravil svobodě voleb první bariery. Nepřipouštěla volební účast jiného subjektu, utvořeného dle svobodné volby občanstva, než byly strany sdružené v Národní frontě. Její představitelé ze strachu o moc, jež jim náhodou slétla do klína, se již postarali, aby početnost jejich stran nebyla rozmnožena; nic jim nevadilo, že tím zbavují, v rozporu s platnou ústavou, téměř polovinu občanstva svobodného rozhodování. Jakousi atrapou demokratičnosti měly být bílé lístky pro odpůrce režimu. Nekomunistické složky NF o nich tvrdily, že jsou důkazem volební svobody. Komunisté však v nich realisticky spatřovali prostředek k oslabení tábora protivníkova. Jejich voličstvo, jednak disciplinované, jednak zfanatizované a jednak zterorizované, volilo jednoznačně. Každý bílý lístek v umě však znamenal ztrátu pro protikomunistický tábor, jehož vůdcové v tomto případě jasně dokumentovali nedostatek politické zkušenosti, ale naopak, jako ostatně tenkrát téměř ve všem, politickou naiv- nost. Nedemokratická omezení voličovy vůle, na něž tehdejší nekomunistické vládní strany přistoupily, vydláždily již v r. 1946 komunistům bezpečnou cestu k únoru 1948. Čtyřicet po tomto únoru následujících let odstranilo demokratické rozhodování občanstva ve svobodných volbách i politickou pluralitu mezi přežitky minulosti. Tehdejší a následující tzv. volební zákony, na jejichž přípravě brali podíl i mnozí z dnešních-strůjců zdejších volebních pořádků, učinily z volebních místností donucovací prostředí, sloužící k lámání charakterů. Zůstává otázkou, proč se vzdával tak ochotně v listopadu 1989 komunistický režim své moci, když ještě pevně ovládal její hlavní prostředky - policii i armádu, a zůstala mu v rukou i státní administrativa. Strana, která se tu po válce uchopila moci s pomocí volebních podvodů a vládla neskrývaným násilím, se náhle stáhla více či méně dobrovolně do pozadí, když se stát ocital v hospodářském i mravním rozkladu. V prvých posttotalitních parlamentních volbách bylo zapotřebí komunisty porazit a dokázat, že naše národy nejsou marxistického vyznání. Bylo toho docíleno, ale vítězství nad zlem nebylo důsledně využito k odstranění jeho bývalých nositelů jak z politiky, tak administrativy a ostatních vedoucích pozic života. Postkomunistické dědictví však nebylo záměrně odstraněno ani z volebního zákonodárství i praxe, které dnes nevadí tolik komunistům, jako ostatním politickým směrům. Zejména proto, že u nás chybí politický střed, který byl vždy pro rozvoj levičáctví brzdou, neboťho připravoval o živnou půdu ve středních vrstvách obyvatel. Proto také pro stávající antipluralitní zákony komunisté tak ochotně zvedají své ruce. Malý počet rozsáhlých volebních krajů jako promyšlené komunistické dědictví ztěžuje vzájemnou komunikaci občanstva, vybudování a obnovení občanských politických subjektů přitažlivých pro vrstvy, kterým současná stranická representace i zkušenosti s výsledky její politiky nevyhovují. Centralizace veškerého volebního rozhodování po komunistickém způsobu, vytváření barier ovlivňujících výsledek voleb, ale i kontakty mezi voliči a zvolenými, velmi omezují možnost občanské kontroly nad zákonodárnou prací. Požadavek 10.000 podpisů pro platnost kandidátky i 5-10% garance pro uplatnění ve volebním zápase jsou bezostyšnými způsoby manipulace svobodných voleb, převzatými z autoritativních režimů. Nejsou ve skutečnosti ve svých důsledcích ničím jiným, než bílé lístky ve volbách r.1946. Je přímo absurdní, aby kandidát, který ve volebním kraji obdržel maximální počet hlasů, v kraji propadl, poněvadž jeho hnutí či strana neuspěly na ostatním státním území. Tvrzení, že je pětiprocentní klausule pojistkou proti tříštění politického spektra, je neupřímné, protože sami autoři po vítězném ukončení prvých voleb svůj tábor rozbili na řadu stran a straniček dřív, než naplnili volební programy, s nimiž do voleb vstoupili. Odkaz na existenci volebních kvót v sousedních státech rovněž není poctivý. V době, kdy u nás kvetla demokracie a politická pluralita i ve volebních zákonech, byl jejich politický vývoj narušován a ohrožován celou řadou extrémních politických hnutí, takže se nelze divit, jestli při obnově demokracie ve válkou rozvrácené zemi sáhli budovatelé tamní demokracie k těmto omezením jako k prevenci. Ponechme stranou otázku, zda by byly skutečně demokratické volby podle pravidel původního státu nevytvořily v zákonodárných sborech příznivější složení jak pro řešení státoprávních otázek, tak pro odhlasování základních zákonů. Zamysleme se však nad tím, že budování právního státu nezaručuje množství vydaných zákonů, nýbrž jejich hodnota. A právě ta není výsledkem dosavadní zákonodárné práce. Přemýšlejme, zda by bylo došlo v parlamentech volených dle zákonů skutečně respektujících demokracii a politickou pluralitu a nemanipulujících voličovu vůli, k nedůstojným zjevům, které jsou a zůstanou skvrnou na posledních létech československého státu. Je jedno, zda to bylo zesměšnění presidentských voleb a nebo odsouzeníhodné hokynaření při snahách o transformaci federálních poslanců do senátu. Ale především by si měli ti, kdo se pokládají za povolané ředitele našich budoucích osudů, uvědomit, že střídání politických sil je ve všech zákonodárných sborech neoddiskutovatelným pravidlem. Že levici, a to především té radikální, vyhovuje stav, při němž nemůže pravice, jejíž obliba se ve veřejnosti přežije, nabídnout jinou garnituru, poněvadž naivně ve spolupráci s komunisty a přesně podle Gottwaldova odkazu brání budování politického středu. Kdysi bylo řečeno, že mohou demokracii budovat pouze demokraté. K tomu je však třeba dodat, že skutečnými demokraty mohou být jen lidé, kteří demokracii prožili a poznali a mají s ní zkušenost. Ale stěží lidé, kteří ji vyčetli z příruček a přizpůsobují ji vlastnímu obrazu a prospěchu. H NABÍDKA ZAJÍMAVÝCH KNIH, které nelze koupit na knižním trhu: Ed. Beneš: Demokracie dnes a zítra, Paměti, Úvahy o slovanství, Šest let exilu a 2. světové války. Publikace Ed. Beneš, filosof a státník; Ed. Beneš - úvahy o E.B. z pera státníků USA. Ed. Hitschcock: Zasvětil jsem život míru (o Ed. Benešovi) T. G. Masaryk: Otázka sociální (2 díly), Jak pracovat. Ideály humanist- ní. Česká otázka, Naše nynější krize. Obrazová publikace - TGM vůdce legií L. Novotný: Vlastenectví Jar. Stránský: Hovory k domovu Knihy se mohou objednat na adrese: Jiří Černý L. Matury 813 530 12 PARDUBICE ® 040/ 33115 POLYGON 1/93 17 [pageend19]Zviditelnění VLASTIMIL RADKOVICKÝ Slovo, jehož význam se v Československu rozšířil z fyziky i do politiky. Nebo snad byl převzat z magie a okultních seancí? Jev ale známe všichni, třeba i pod jiným označením. „Ukázal se, je to kádr, ten něco umí“, ale také „Honimír, vejtaha, kdo by to byl do něho řekl, ten se ukázal“, atd. Zviditelnění je proces, jímž se objekt nebo subjekt stává zřetelnějším, vystupuje z anonymity nebo ze tmy, upoutává pozornost, může zaujmout kvalitou, ale třeba také zrádností. Zviditelnění je motivováno záměrem, sleduje nějaký cíl. Jev je pro nás zajímavý hlavně u lidí, skupin a národů. Už proto, že snaha po zviditelnění Slovenska je vysoce aktuální a bývá označována za příčinu rozpadu československého státu. Snaha po uznání a odlišení, tedy „zviditelnění“, má hodnotný základ, protože motivuje snahu, burcuje aktivitu. Kladné hodnoty nacházíme ale jen v těch případech, kdy je ušlechtilého cíle dosaženo ušlechtilými (zákonnými, morálními...) způsoby a prostředky. Pokud je třeba i ušlechtilého cíle dosahováno záludností, ztrátami a utrpením jiných, podvody, nečestnostmi apod., výsledkem je problematická souhrnná hodnota. A dosažení špinavého cíle „legitimními“ způsoby bývá nejčastěji obyčejným podvodem. Nejhorší variací je samozřejmě dosahování špinavých cílů špinavými způsoby, což patří spíše do sféry kriminálního podsvětí - a nebo do zneužívané politiky! Kdejakí U jednotlivců se proces zviditelňování projevuje většinou markantně, formy jeho dosažení bývají značně čitelné. Např. mnoho motoristů dosáhne „bravurní“ jízdou toho, že se ocitnou i na stránkách novin, ale ne ve sportovní rubrice, nýbrž v černé kronice. Jiní se snaží uplatnit, tedy zviditelnit, třeba počtem manželských nevěr, někteří příklonem k módním neadekvátním kraj- nostem, mnozí ovšem i neuvěřitelně rychlým zbohatnutím - s minimálním podílem vlastní práce a snažení. Známe však i příklady opačné, tedy kladné. Můj dávný spolupracovník a přítel, vynikající výtvarník Jiří Š., se zviditelňoval méně obvyklými formami. Např. jednou byl při zjištěných krádežích na pracovištích přivolanou policií vyzván, aby popsal pachatele, kterého musel - a jen on sám - na schodišti pár sekund zahlédnout. Slovní popis byl neúspěšný a tak nakonec Jiří nabídl udiveným policistům pomoc dosti atypickou: pachatele nakreslil! Na základě kresby byl zloděj během tří hodin zadržen v jedné restauraci, kde kořist propíjel! Jiří se „zviditelnil“ i v Paříži, kam se za svého života dostal dvakrát. Nedaleko Eifelovky si sedl na lavičku, z brašny vytáhl skicák a barevné tužky. Jednou tužkou v natažené ruce poměřoval okázale slavnou věž, poměřování vícekrát opakoval - aniž se na papíře objevila čárka. Během pár minut se u lavičky nakupilo dosti zvědavých Pařížanů. Konečně se dočkali prvních barevných čar i plošek, ale dostavil se i údiv, protože kresba nejevila podobu neustále poměřovaného objektu. Nakonec se za několik málo minut skvěla na papíře kresba celá: perfektní panorama Hradčan, včetně Karlova mostu a příslušných sousoší! Ihned se našli tři zájemci o koupi unikátu. Takových forem zviditelnění jsem u Jiřího poznal desítky. Proč uvádím právě tento příklad? Protože bylo co zviditelňovat - a bylo proí. Obrovská vizuální paměť navazovala na mimořádný výtvarný talent, proto výsledky byly úctyhodné. Jiří, bez vysokoškolského vzdělání a bez příslušnosti ke straně, byl ale v tehdejším Svazu čs. výtvarných umělců spíše jen trpěn, patnáct let byl evidován pouze jako kandidát na členství. Vládnoucí mafie předsednictva si byla plně vědoma velikého nebezpečí konkurence skutečného talentu! Jiřího mnohé až recesistické projevy byly v podstatě akty bezmocnosti. Škoda, že se nedožil současné možnosti zajet si i do Paříže kdykoliv - a bez ponižujícího „výběru“ a trapného kádrování... Ale vraťme se k zviditelňování daleko aktuálnějšímu, tedy k zviditelnění Slovenska. S hledisky co, proč a jak zviditelňovat. Víme, co je zviditelňováno: národní identita, tedy národ jako takový. Na otázku „proč“ už není odpověď tak průzračná, jak byla a je předkládána k přijetí. Je zcela jasné, že vznik nového státu na národnostním principu zviditelní tento národ. Zviditelní jej ovšem pro svět jen v souvislostech, za jakých nový národnostní stát vznikl, tedy jak bylo cíle dosaženo. Za jakou cenu - a pro jaký účel! Cenu už všichni známe, zná ji také už celý svět. Československo, původně vyspělý, kulturní a demokratický stát, uznávaný světem pro mnohé nesporné hodnoty i osobnosti, musí zaniknout, aby se druhý národ zviditelnil. Přitom v době, kdy ve státě už nevládnou komunisté a může nastoupit demokratisace v plné síle - tedy i plná možnost pro uplatnění všech! Toto už svět nedokáže pochopit a je ochoten jev pouze s lítostí akceptovat! Chápeme alespoň my, kterých se musí rozpad republiky bezprostředně dotýkat, proč k němu došlo? Odpovědi na položenou otázku slyšíme často. Ta poslední, kterou jsem slyšel v rozhlasovém přímém přenosu z parlamentu v posledních měsících roku 1992 - a tedy ji slyšely i miliony posluchačů - zněla: „My, Slováci, jsme republiku nerozbili, my jsme chtěli s Čechy dále žít! Ale česká politická representace nepřijala ani jeden náš návrh na formy zachování našeho spolužití!“ (poslankyně za HZDS). Nikdo z poslanců na tuto nehoráznou lež nereagoval! Byla to právě strana HZDS, která měla v programu suverenitu Slovenska, ovšem prosazovanou dlouhodobě jen v takové formě, že Slováci si budou o všech zásadních záležitostech rozhodovat výhradně sami!!! Jaký smysl má navrhovaná forma spolužití, když pro jakýkoliv celek či seskupení nepřináší zhola nic? Později sice Mečiarova strana ukázala „ochotu k ústupkům“ a projevila zájem o společnou armádu a společnou měnu. Tedy lišácky průhledný záměr: mezinárodní konflikty, které nelze - zvláště pro samostatné Slovensko - vyloučit (projevující se potíže s maďarskou menšinou, problémy s vodním dílem Gabčíkovo, nepředvídatelné události na území bývalého SSSR apod.), jsou pro každý malý státeček velice obtížně řešitelné a riskantní (chybí síla a možnost celku!), společná měna by zase mohla dlouhodobě zakrývat očekávané hospodářské těžkosti Slovenska. Mečiarův požadavek jen na společnou obranu a měnu zviditelnil slabá místa nacionalistického furiantství a ukázal nesmyslnost a škodlivost rozpadu státu! Častým zdůvodňováním zániku federace je tvrzení, že slovenský lid si tuto variaci svobodně zvolil. Ještě jsem ale nikdy ze slovenských zdrojů neslyšel, mezi kolika předloženými variacemi měl slovenský občan volbu! Tedy jaké formy mu byly nabízeny a doporučovány, zejména ve sdělovacích prostředcích - a po dobu více jak dvou let. Stačí si přečíst kterékoliv noviny z roku 1991 - a ve všech lze nalézt jediný všelék - samostatné Slovensko! Všelék je nabízen ■ velmi sugestivně: Proč je na Slovensku vyšší nezaměstnanost a tím i nižší životní úroveň? Protože federatívni uspořádání státu dovolovalo centralistické Praze rozhodnout o umístění velkého zbrojního průmyslu na Slovensko - a nyní ať Slováci trpí, federál to nezajímá! (Ani slovo o tom, kdo skutečně o umístění zbrojního průmyslu ve všech satelitních státech rozhodoval - a tedy jak nepatrný vliv i tady měly loutkové 18 POLYGON 1/93 [pageend20]vlády těchto států. Ani slovo o tom, že se po vybudování zbrojního průmyslu na Slovensku zvýšily příjmy, byla zahájena velkorysá -a v Čechách nikdy v této podobě neuskutečněná - bytová výstavba, atd.) Všelék - samostatné Slovensko - je občanům-voli- čům nabízen i proto, že Slovensko bylo vždy jen „kolonií Čechů“, však ti stan pamatují, jak za opěvovaného Masaryka na Slovensku vládli jen Čehúni. (Opět chybí sebemenší zmínka o tvrdé realitě: po vzniku ČSR byla na Slovensku necelá dvacítka občanů s vysokoškolským vzděláním - a nový stát musel zajistit i na Slovensku funkci soudů, škol, armády, četnictva, prostě celé státní správy! Tehdejší významná pomoc Slovensku je nyní demagogicky překrucována na kolonisaci!) Slovenský občan je stonásobně odkazován na prožité špatné zkušenosti s federací. (Přitom žádné skutečné federatívni principy poznat nemohl, protože žádné podstatné nemohou za totality vznikat a působit. Tím je mu goeb- belsovsky vnucován názor, že federace je vlastně něco jako totalita - a proto každý uvědomělý Slovák musí souhlasit s tou politickou stranou, která federaci zavrhuje!) Podobných příkladů takto „formujících“ mysl ne právě politicky vyspělých občanů najdeme ve slovenských sdělovacích prostředcích sta a sta! Neuvěřitelně silná demagogická propaganda, Prahou lhostejně přehlížená, „zviditelnila“ obyčejným Slovákům nepřítele a původce jejich současných potíží: jsou jimi Češi, centralistická Praha, federace! KRESBA: VLASTIMIL TŘÍSKA (zmenšeno) Slovenské sdělovací prostředky měly rozhodující podíl na vzniku a rozšiřování dlouhodobé nacionalistické propagandy, jejich zásluhou ve volbách na Slovensku zvítězil „zviditelněný“ Mečiar a jeho strana HZDS. Sdělovací prostředky, pokud jsou skutečně svobodné a nezávislé, nemohou nikde a nikdy - natož dva roky! - produkovat tak vzácně „jednotnou“ propagandu polopravd a hrubých zkreslení dějinných faktů. Svobodné a nezávislé sdělovací prostředky totiž nikdy nenechají bez odezvy - a důkladné! - jakékoliv překrucování či zatajování informací a faktů, ať je vyprodukuje kdokoliv - včetně konkurence. Tím plní nezastupitelnou úlohu: dávají občanům k argumentům i protiargumenty!. Čím tedy byla způsobena tak zarážející lhostejnost slovenských sdělovacích prostředků k protiargumentům - a tím i ke splnění oné jejich nezastupitelné role vůči občanům? Jak mohly tak podezřele dlouho mlčet k zřetelné rozporuplnosti argumentace jedné politické strany oproti směru vývoje ve vyspělých a skutečně demokratických zemích světa? Jak to, že se naopak tak podezřele jednotně ke lživé propagandě připojily? Je proto třeba se ptát, jakou strukturu mají ty „zasloužilé“ slovenské sdělovací prostředky? Na to stačí si odpovědět - či spíše uvědomit si -, že podstatná část struktur těchto sdělovacích prostředků setrvala z doby totality. Jde o lidi, kteří se na základě vlastní volby rozhodli sloužit této totalitě. Tedy podporovat lži, desinformace, případně informace úplně zatajovat, být plně k disposici zájmům mocných. K tomu byli vychováni a určeni, v tom získali letité zkušenosti. Navíc je také zarážející, kolik set pracovníků slovenských sdělovacích prostředků je podezřelých ze spolupráce s bývalou StB! Nelze je považovat za hloupé, vždyť se prospěšnou přizpůsobivostí živili až donedávna! Přímo se vnucuje závěr, že tito „profesionálně přizpůsobiví“ pochopili svoji šanci: Pokud v zemi nastoupí skutečně demokracie, budou ze svých postů odstraňováni a snad i voláni k zodpovědnosti za svůj podíl zdevastování morálních hodnot. Když však svůj „um“ dají k disposici nové ambiciosní politické straně, vedené bývalým slovenským ministrem vnitra - a tedy o jejich „hříšcích“ nepochybně informovaného i dokumenty vyzbrojeného -, potom je naděje nejen na přežití, ale i na odměnu. Stalo se! Na Slovensku nebude lustrační zákon platit, protože nerespektuje „lidská práva“, nový je v nedohlednu. Zato už jsou připraveny dva nové úřady „k zpřesňování“ informací, jeden směrem do světa, druhý pro Slovensko. Sladká odměna, tak se nám bude dobře „pracovat“, na takový systém jsme zvyklí!!! Osvědčené praktiky pracovníků slovenských sdělovacích prostředků se úspěšně uplatňují. Představitelé Slovenska, Mečiar a Kňažko, prohlašují, že samostatné Slovensko bude většinou zemí bez problémů uznáno. Sdělovací prostředky to presentují tak, aby vznikl dojem, že mezinárodní uznání nového státu Slovensku zajistí i příliv zahraničního kapitálu a investic, slovenským výrobkům zahraniční odbytiště, podporu slovenské politické representaci atd. Občan, již tušící, že vytvoření nových zastupitelských orgánů, vydání nové měny, nových občanských průkazů, cestovních pasů, zřízení nových celnic atd. atd., nebude lacinou záležitostí - a že to bude on, kdo tyto položky bude muset platit - tento občan má být „argumentací“ o mezinárodním uznání Slovenské republiky uchlácholen vidinami obrovských výhod ze samostatnosti vyplývajících. Podobně slovenskými sdělovacími prostředky publikovaný „názor“, že Mečiar se nepřímo zasloužil o zesílení českého národního uvědomění, patří spíše do oblasti černého humoru: „Připravil jsem ho o zrak, ano, ale tím jsem se nepřímo zasloužil o to, že se naučil slepecké písmo!“ V prosinci 1992 uveřejnil slovenský tisk „uklidňující“ úvahu o tom, že i malé samostatné státy se dokáží úspěšně prosadit a zajistit občanům vysokou životní úroveň. Za příklad bylo vybráno Finsko. Barvité líčení vzniku tohoto malého státu, postupný vzestup životní úrovně i mezinárodní prestiže, ze zcela pochopitelných důvodů vynechalo jeden detail: popisované „po- vzbuzující“ jevy se totiž týkaly období po první světové válce, tedy přesně toho, čeho v nemenší míře tehdy dosáhla i první Československá republika! Mnozí slovenští občané, včetně skalních mečiarovců, nacházejí pod nynějším tlakem „uskutečněných snů“ téměř ztracenou (nebo dříve nenalezenou) schopnost vnímat alespoň část reality. Na horách dohasnou slavnostní ohně, dozní silácké oslavné projevy - a nastoupí nový, jistě spravedlivější“ řád samostatného státu. S přiznanými či tajenými obavami nejednoho slovenského občana! A s vtíravou otázkou, proč k reali- saci občanům prospěšných změn se nemusí třeba Švýcarsko rozdělit na samostatné státy podle odlišnosti jazyků či kultur - a dokonce „trpí“ centralistickou vládu, proč se ze stejného důvodu nerozdělují Belgie nebo Kanada, proč se občany USA chtějí stát - a poté i cítí - miliony Mexičanů, Italů, Poláků, Číňanů a mnoho příslušníků původně jiných národů? Ti přemýšlivější zastánci samostatnosti pochopí - ale pozdě! -, že národy se sice mohou zviditelnit i vznikem nového státu, ale má to cenu takovou, jako když se Josef Novák „zviditelní“ zdůrazněním křestního jména po kmotrovi: už je Josef Antonín Novák, čímž POLYGON 1/93 19 [pageend21]dosáhl jisté odlišnosti od stovek Josefů Nováků. Ale stále zůstane „nějakým“ Novákem! Pokud ovšem vytvoří světový rekord a nebo objeví novou hvězdu, už se stane skutečně zviditelněným panem Novákem! Zviditelnění jména (existence) není samospasitelný proces, pouze vytvořenými hodnotami se jednotlivec či národ světu zviditelní! Pokud se ovšem nezviditelní pan Novák jako mnohonásobný sadistický vrah a národy po způsobu Iráku či Jugoslávie. Před nedávném jsem zaslechl od jednoho mladého Slováka ironickou - ale zajímavou - úlevu, původem z filmu ’Knoflíková válka*: „Kdybych to byl věděl, tak jsem sem nechodil!“ Byla to reakce na jeho příchod k rozhlasovému přijímači v době, kdy zprávy o dalších těžkých bojích v bývalé Jugoslávii doplnil komentátor o to, jak se tam krutý a nesmyslný národnostní fanatismus sčítá s náboženskou nesnášenlivostí. Poté následovala zpráva z Indie, kde nevraživost muslimů a hinduistů vrcholí sporem o několik set let starý chrám: skupina hinduistických fanatiků chrám začala bořit a na jeho místě hodlá postavit chrám nový - ale „pravý“, tedy k poctě svého boha, který se podle legendy narodil přesně v místě tohoto „nesprávného“ chrámu. Mladý Slovák k tomu dodal: „Každý, kdo se snaží z národnosti nebo náboženské víry udělat idol a měřítko pro hodnotu lidí, je u mne debil. Já už se teď stydím za to, že budu mít slovenskou státní příslušnost. Já chci být Slovákem, ale nechci být debilem v debilmm státě!“ Žasnul jsem nad pregnantně a spontánně vysloveným názorem. Svět našemu „národnostnímu problému“ porozumět nedokáže a skutečný problém vidět nemůže. Vidí jen mlhavé špičky ledovců: Na konsulátě USA v Bratislavě je nalezeno aktivní odposlechové zařízení nejmodemější konstrukce. Neobstojí proto vysvětlení, že tam „štěnice“ byly „zapomenuty“ z období před listopadem 1989! Žádný ze současných ani minulých ministrů vnitra i zahraničních věcí si „nedokáže vzpomenout“ na cokoliv v souvislosti s odposlechem!!! Všem ministrům i exministrům se náhle oslabila paměť tak, že si nedokáží vzpomenout na závažnou problematiku jimi nanejvýš před třemi roky řízených resortů! Obdivuhodně přitom nechávají nepovšimnutu i vlastní odpovědnost za toto řízení!!! Komu - a pro jaký účel - se asi podařilo instalovat či „zapomenout“ odposlech na americkém konsulátě? Maně se mi vybavuje asi dva roky starý výrok jednoho ministra: .My se prostě nedokážeme obejít bez špičkových odborníků dřívějšího režimu. Jsou nenahraditelní!" Kdo by o tom pochyboval?!? Kruh se uzavírá - a zviditelňuje! Kdo nese vinu za to, že slovenský národ mohl být zmanipulován tak demagogickou propagandou? Otázka je to zásadní a týká se celé řady i dalších negativních jevů období od listopadu 1989. Odpověď je stále zjevnější a lze ji rozšířit i podotázkami: Kdo neuvěřitelně naivně a bez špetky prozíravosti prosadil „nastolení“ demokratisace v plném rozsahu i pro zkušené lumpy, darebáky a nezodpovědné dobrodruhy? Kdo „odložil“ spravedlnost jako pro demokracii nepotřebnou relikvii - nebo demokracii dokonce znehodnocující? Kdo neúctou ke skutečnému přínosu hodnot - stejně jako lhostejností k hodnotám zničeným - vzal odhodlaným davům chuť a naději? Ti, kdo to byli - a jen ti - jsou viníky za rozpad státu i za z toho vzešlé oběti! Nehledejme proto vinu jen ve zmanipulovaném slovenském národě, ten si svůj podíl za rozumové selhání také zaplatí! Podívejme se na ty, kteří se - a většinou neočekávaně - dostali vysoko ke slunci, oslepli jasem slunce i vlastní „dokonalostí“. Rozhodli se světu ukázat, jak jsou neomylní, moudří a spravedliví - čímž se žádoucně „zviditelnili“. Na poznatky a zkušenosti světa se velkoryse vykašlali. Ke škodě a zklamání nás všech. Kdo tuto pravdu nechce vidět, nalhává si do vlastní kapsy! Hurá do dalšího zviditelňování! 1 0. prosince 1992 M Proč jsme přestali JAN PULDA Však to znáte, i když nevlastníte psa. Dva čtyrnožci se venku potkají a při výměně pachových vizitek vrtí ocasem coby palmovou ratolestí. Jak ví pes i jeho pán, jedná se o mírový signál. Někdy ale čtyrnožcům začnou tuhnout rysy, ocas se přestane vrtět a oba, před chvílí ještě vrtichvosti, se se vztekem a rámusem do sebe pustí. Důvod náhlé změny chování zůstává většinou přihlížejícím dvounožcům neznámý. Z bajky zpátky: proč tolik současníků přestává, obrazně řečeno, vrtět ocasem a začíná na sebe štěkat? Proč, nemohouce se zakousnout, házejí kolem sebe písemným blátem? Stačí si vzít do ruky kterékoliv číslo kteréhokoliv časopisu psaného mateřštinou. Kde se bere tolik žlučovitosti, potrefenosti, haštěřivosti, tolik chuti nadávat si, podsouvat si navzájem nekalé úmysly a rozcházet se ve zlém? Je to všecko z toho, že se nám stará vlast rozpadla a že tolik nás má pocit, ba jistotu, že je to krok zpátky? Nebo z toho, že už nemusíme táhnout za jeden provaz (povraz), všichni proti větru, protože východní vítr už není tak vrtět ocasem? ledový a jenom nadále páchne nespláchnu- tými hříchy? Je to jenom krize coby fáze dramatu, po které bude následovat katarze rozhřešení? Proč, coby skutečně ukřivdění, voláme tolik po spravedlnosti, když dobře víme, že existuje jenom právo, ale ne spravedlnost? Stačí se porozhlédnout po nedávných dějinách. Kam se poděly životní zkušenosti nás rozvedených, nás exulantů? Cožpak jsme si předem nedovedli spočítat, že na nás nikdo nečeká a na naše rady není zvědavý? Proč si často hrajeme na zkušenější, na učitele? Jako kdybychom byli tady na Západě sami před lety nepoznali, že naše životní zkušenosti nejsou z Východu přenosné na Západ? A cožpak jsme, vedle rozvážných a moudrých tady na Západě nepotkali sami dost pitomců, primitivů, vykuků a politováníhodných? Cožpak se v tom zdejším světě poměrného blahobytu nevedou předvolební boje, vedle argumentů a apelů na rozum, především metodami emociální reklamy a apely na instinkty? Vždyť je to vlastně malý zázrak, že společnost s tím, co má za lidský stavební materiál k disposici, vůbec funguje tak, jak funguje! Zdá se mi, že se u mnohých nejedná o pohodlnost či lenost myslet, nýbrž zkrátka a jednoduše o neschopnost myslet. Vždycky, když poteče do bot, budou masy hledat obětního beránka. Stále a všude bude (pod)průměmý občan hledat pro skřípění čím dál tím složitějšího chodu společnosti mazání v podobě klacku. Proč by průměrný slovenský či český volič měl projevit víc přehledu a zralosti, než třebas dánský a švýcarský při nedávném hlasování? Rozhlédněme se a buďme skromnější: vždyť po sobě naši bratři a bratia nestřílejí, tak co? Mohlo by být daleko hůř než je. Mimochodem, Slovensko nepřestane ani po 1. lednu 1993 být naším sousedem, stejně jako Německo. Dopřejme si navzájem právo na chyby a omyly. „Vždyť přece chybami se chytrá hlava učí...“ Buďme v tom novém roce trpělivější, tolerantnější vůči blízkým i vzdálenějším (v češtině mi chybí německý výraz „Gelassenheit“ a český výraz „to chce klid“ se mi nelíbí). Však on čas většinu chyb sám napraví. A když ne, když se lidstvo nepoučí, tak vymře. No a? Nebyli bychom ani prvním ani posledním druhem, kterého to potkalo. Hannover, 30.12.1992 B 20 POLYGON 1/93 [pageend22]ŽIDÉ V NÁCHODĚ JAROSLAV SUCHÝ Půl století uplynulo od transportu židů z českých měst do koncentračních táborů. Město Náchod uspořádalo během prosince 1992 řadu akcí, jimiž vzpomenulo těchto svých spoluobčanů. Na židovském hřbitově zazněl žalm za umučené. Pietního aktu se zúčastnili četní hosté v čele s izraelským velvyslancem Yeelem Sherem a pražským rabínem Karolem Sidonem. Na radnici je přivítal starosta města Miloslav Čermák. Ve výstavní síni muzea uspořádala Vlastivědná společnost výstavu připomínající život židovské obce v Náchodě a její význam pro hospodářský a kulturní rozvoj. V galerii byly ve spolupráci s pražským židovským muzeem vystaveny kresby dětí z Terezína. V divadle se konal koncert Jany Le- witové a Rudolfa Měřinského. Filmový klub promítal film Jiřího Weisse ,Marta a já“. Na literárně hudebním večeru v knihovně zazněla tvorba Egona Hostovského a Josefa Škvoreckého, absolventů náchodského gymnázia. Jak patrno, podíl na pietni akci měly četné kulturní organizace a potěšitelné je, že se k účasti samy spontánně přihlásily, protože si jsou vědomy, že existují věci, na které se nesmí zapomenout. K výročí vyšel také pamětní tisk. Text poskytl Josef Škvo- recký. Z amerického časopisu „Antaeus“ jej přeložil Zdeněk Vojtěchovský, autorův někdejší profesor angličtiny na gymnáziu. JAK JSEM SE UČIL NĚMECKY Když jsem byl chlapec, musel se každý, pokud se chtěl stát něčím víc než nádeníkem, naučit německy. A tak jsem ve věku devíti let začal dvakrát týdně chodit do staré židovské školy, kde se pan Neu, kantor místní synagogy, nuzně protloukal tím, že vyučoval židovské chlapce hebrejštině a křesťanské chlapce jazyku Germánů. Židovská škola byla tmavá budova v srdci maličkého starého ghetta v Náchodě, mém rodném městě, jež založili v 13. století. Tam bydlel pan Neu v kuchyni. V bytě byla ještě jedna místnost, patrně ložnice, ale tam mě nikdy nepustili. Během mé hodiny seděla paní Neuová, tělnatá stará žena, na nízké stoličce zády ke kuchyňskému sporáku a občas přerušovala výuku svého manžela, objasňujíc jeho mluvnické výklady. Pan Neu byl vlídný starý pán malé postavy, měl krásný tenorový hlas a křestním jménem se jmenoval Adolf. Narodil se koncem devatenáctého století, kdy na tom jménu ještě nelpěla žádná hana. Dal mi učebnici němčiny, která vskutku začínala od začátku. Na první stránce byl černobílý obrázek špinavého slepičího vejce, pod nímž těžko čitelným švabachem stálo: Das ist ein Ei. Ist das ein Ei? Ja, das ist ein Ei. Moje němčina, v níž jsem později dosáhl slušné zběhlosti, zrodila se z toho vejce. Měl jsem rád pana Neue a jeho hodiny. V jeho vyučovacích metodách nebylo sice ani stopy po nějaké vytříbené pedagogické teorii, ale kupodivu přinášely výsledky. Učil jsem se skloňovat hlasitým a neustálým opakováním řady magických slov, dokud pan Neu nebyl spokojen a slova se mi pevně vtiskla do paměti: Der gute alte Wein, des guten alten Weines, dem guten alten Weine, den guten alten Wein. Ve svém tehdejším věku jsem nikdy neokusil vína a neměl jsem ponětí, že víno zpravidla musí být staré, aby bylo dobré. Ale ta slova zněla jako krásná magická formule. Dodnes vidím holou hlavu vlídného kantora, jak uznale přitakává mé recitaci: Der gute alte Wein, des guten alten Weines... Vlastně pochybujú, že pan Neu vůbec někdy okusil opravdu dobré staré víno. Při svých příjmech si to stěží mohl dovolit. Miloval jsem toho starého kantora, miloval jsem jeho tělnatou, nehybnou, ale nikoliv mlčenlivou ženu, miloval jsem přítmí staré školy se špinavou starou mapou Palestiny v chodbě na zdi. Na téže zdi visela také tabule se zprávami mojžíšské náboženské obce; tak se židovské náboženství nazývalo v mé rodné zemi. A léta plynula. Dosáhl jsem věku čtrnácti let, a pořád jsem dvakrát týdně chodil do staré školy. Mezi vejcem a mými čtrnácti lety ležela dlouhá intelektuální vzdálenost. Za vedení pana Neue jsem studoval německý překlad Babičky Boženy Němcové. Metoda spočívala v tom, že jsem vlastními slovy vyprávěl pan Neuovi obsah po sobě jdoucích kapitol. Když jsem jednoho dne šel domů, všiml jsem si, že na tabuli visí dost dlouhý seznam jmen. .Následující osoby sdělují rabínovi svůj záměr opustit mojžíšskou obec a dát se pokřtít v katolické církvi.“ V mých představách křest souvisel s nemluvňaty. Ale tu sobotu jsem viděl důstojného pána Melouna, jak lije svěcenou vodu na hlavu starého pana Steina, natírá olejem starou paní Ohrenzugovou, vkládá zrnka soli do úst hezké Gertičky Wotické, jedné z dívek, jež jsem obdivoval, v tom věku dosud jen nadálku. Pan Neu z mojžíšské obce nevystoupil a nakonec mu zlo zasadilo smrtelnou ránu stejně jako právě pokřtěným katolíkům. Ani se nedostal až do Oswietimi, zemřel už v Terezíně. Pomalu jsme opouštěli Babičku a německé hodiny se měnily v nekonečné konverzace, jichž se stále častěji účastnila také paní Neuová. Předmětem byla historie židovského utrpení. Ve věku čtrnácti let JOSEF ŠKVORECKÝ S CHOTÍ V NÁCHODĚ nezasáhl mou duši ještě dosah historických tragédií. Stará utrpení připadala mi spíš jako pohádky bratří Grimmů, kdysi rovněž předmět mého jazykového výcviku s panem Neuem. A ani já, ani pan a paní Neuovi jsme nebyli připraveni na to, co mělo přijít. Nikdo nebyl. Jateční představy se omezovaly na osud dobytka a nikdo nikdy neslyšel o plynových komorách. Pan Neu byl tragický optimista. „ Was wir Juden schon alles mitgemacht haben!“ - to byla nová a v jiném smyslu rovněž magická věta, kterou jsem slyšel pokaždé, když jsem zasedl za jejich kuchyňský stůl. „Aber wir haben alles überlebt! “ dodával znovu a znovu a pak se pouštěl do vyprávění o svém životě za první světové války, v blažené nevědomosti, že mi ty příhody už vyprávěl, dvakrát týdně, týden po týdnu, téměř po celý rok. Už v první světové válce si vydělával na živobytí jako kantor a soukromý učitel hebrejštiny a němčiny. Ale peníze nepřijímal. Chtěl jen chleba, mouku, auch ein Stückchen Fleisch. Takže válku přežil. „Man kann dir alles nehmen, POLYGON 1/93 21 [pageend23]Josef,“ říkal pedagogickým hlasem, „nur was du da hast -“a ukázal si na holou hlavu, „das kann dir niemand nehmen!“ Nevěděl, že na rozdíl od starého Rakousko- Uherska mohou být hlavy v Třetí říši snadno genommen. Idyla líných odpolední s dem guten alten Wein se změnila v něco, z čeho se rychle stala noční můra. Jednoho dne Árijský boj, antisemitská česká napodobenina Streiche- rova Der Stürmer, otiskla dopis od nepode- psaného „náchodského korespondenta“. Informoval čtenáře - přirozeně se záměrem informovat nadřízené úřady - že Josef Škvorecký, disponent Drážďanské banky, posílá dosud svého syna na německé hodiny - ’německé“ bylo vysázeno kurzívou - ke kantoru místní židovské - opět kurzívou - synagogy. Otci se do tváře nahrnula krev a poprvé v životě jsem ho slyšel klít. Ale do židovské školy jsem chodit přestal. Asi tři týdny nato zazvonil zvonek. Otevřel jsem, a venku stál starý pan Neu v černém svrchníku a mírně se usmíval. „Was ist mit dir, Josef? Ich dachte du warst krank?“ Zrudl jsem a pak jsem vykoktal: „Ich - ich darf nicht mehr zu ihnen kommen.“ „Du darfst nicht?“ podivil se pan Neu. „Warum?“ „Ich ale v tu chvíli vešel můj otec, opět ve tváři rudý, vzal pana Neue do obývacího pokoje a zavřel dveře. Zůstali tam dlouho, velmi dlouho. Nakonec se pan Neu objevil, zdálo se mi, že je sehnutý, a krásný nos, trčící mu z obličeje, náhle zešpičatěl. Podal mi ruku, stiskl jsem ji. „Also, auf Wiedersehen, Josef!“ řekl. „Auf Wiedersehen, Herr Lehrer!“ Podali jsme si ruce, ale když jeho černý svrch- ník zmizel za dveřmi předsíně, propukl jsem v pláč, ačkoliv jsem vlastně nevěděl, proč. A pan učitel byl ten tam. V té chvíli jsem nevěděl, že nebude žádné Wiedersehen. Proto, když jsem v rádiu slyšel řečnit Hitlera, zněl mi jako Hinkel, Chaplinův diktátor, a jeho řeč, podobně jako Hinkelo- va, mi byla naprosto nesrozumitelná. Starý pan Neu mě nevybavil pražádnou znalostí takové němčiny. JOSEF ŠKVORECKÝ Nadílka VLADIMÍR CÍCHA Kovové šedavá obloha a nízká teplota slibovaly pozdější sněžení. Vánoce blížily se rychle, ale tiše, provázené prognózami ekonomů, státníků - a chabá poptávka dodávala cenám zboží reálnější výši v přeplněných krámech; vysoká zvěř neuvěřitelně brzy se prý stáhla do nižších poloh a zima tedy bude krutá. Po Robsonu chodí lidé jedním i druhým směrem a zase se snažím v jejich vzezření zachytit radost ze života, dobrou náladu, a zase mám dojem spíše neutrální, i já se dívám do výloh plných zboží a připadá mi ještě drahé a v převážné většině vlastně i nepotřebné, ale vím, že kdyby takhle uvažoval každý, nebylo by nic než nekonečná ekonomická krize a marast, konec konců, kdopak by neměl rád hezké věci a technické novinky. A pohledem na hodinky jsem shledal, že už je čas, abych pokračoval čile k pracovišti, čas vánoc ještě nepo- kročil k příjemnému bezvládí a všeobecnému pochopení, kdy snad ta vzájemná lidská láska jednoho člověka ke druhému zavládne alespoň na několik dní. A díval jsem se kolem sebe a připadalo mi, jako by oproti jiným rokům na ulici nebylo tak rušno a všechno bylo tišší a snad i malinko smutné, jako by to byl odraz všeobecné situace; už skoro nekupuju noviny, začínám se bát zpráv a rozborů, předpovědí a omylů, to stále rychlejší tempo doby a stálá zlepšení a zrychlení, snaha jednoho doběhnout druhého, dosud valně nevyužitý rozpad ruského imperia a kolísavá úroková míra, to všechno přesahuje mou chápavost, už jsem se s tím i smířil. A pojednou, během několika dalších kroků, poznal jsem, že snad všechno ještě není ztraceno, ruchem ulice zaslechl jsem vzdálený tón saxofonu a pak jsem si všimnul tří postav na rohu ulic Robson a Thulowapři- dal jsem a hudba jen zvolna sílila a dokonce ani přes ulici nebyla ještě naplno slyšet, protože to jsem se stal svědkem úkazu a neuvěřit elnosti... tři mladíci hráli jazz a jejich hra nebyla poznamenána ničím, jen tím, co dovedou, a nikde bedýnka zesilovačů, hráli na své nástroje a nic jiného, elektrická klaviatura postrádala jakéhokoliv zjevného napojení a nástroj byl tedy vyživovaný jen baterií, bylo to takové malé elektrické piano značky CASIO na kovovém stojanu a mladý hoch japonského původu ponořoval do bílých a černých kláves krátké prsty v rukavicích s ustřiženými konci, stál u svého nástroje v klidu, jako prodavač cetek u svého pultíku, a působil klidně a ležérně, stejně jako štíhlý basista, nikoli basový kytarista, ale hráč na kontrabas, blaženě se usmíval a oči spokojeně mu zářily za skly brejliček a nenápadný hoch v černém baretu melodickou improvizací v tom chladném dnu vzpomínal na Gershwinův Letní čas, jeho hra byla delikátní připomínkou Lestera Younga a Johnny Hodgese, Frasera McPhersona a malinko snad i Charlieho Parkera, a to už jsem stál opřen o tyč s nějakou dopravní značkou, s nějakým zákazem a přikázáním, a už jsem nečekal, že někde kiksnou, vypadnou z rytmu. A ti tři mladíčci jako věrozvěsti lepších časů hráli svá sóla a swingovaná poselství a to jejich mládí dělalo na mě největší dojem, sotva dorostli věku rock'n-rollových králů při vystoupeních připomínajících zvířecí manéže ... to je snad tím chladem, který je znehyb- něl, říkal jsem si, všechen rytmus jako by prožívali uvnitř sebe, jako by se o nic nechtěli připravit zbytečným pohybem... A basa klesala a stoupala, jako by se tím pochodem sama chtěla zahřát v předvánočním počasí a saxofonista když dohrál svůj chorus, tak pokuřoval cigaretu, stejně tak jako kdysi McPherson nemohl se bez nikotinu obejít a teď může, a to jsem měl nutkání přistoupit k němu a poprosit ho, aby s kouřením přestal, protože na tom svém saxofonu může ještě mnoho dokázat, když už teď tak mladý tolik toho dovede. Vyšel jsem, abych blízkým koupil dárky a teď jsem se obdarovával sám a už mi ani nevadil nezájem chodců, sotvakdo postál a poslouchal, ale tu a tam se muž či žena sklonili a vhodili minci či bankovku do pouzdra od saxíku a podle oblečení většinou to nebyla downtownová lepší klasa a honorace, manažéři a obchodníci. Čas plynul a už jsem měl být na pracovišti, ale nebyl... Fuck you, Johnny! řekl jsem si a odmítal lopoti- vou snahu šéfa zalíbit se ještě mocnějším Jahnům a Billům, ale věděl jsem, že jsem srab, že ještě nedokážu říci mu definitivně: -See you later, aligátor!-, říct mu to už ráno místo pozdravu; a tak jsem ten svůj tichounký protest pozměnil na setrvání, na vyposlechnutí další skladby jménem Moon- glow, měsíční záře linula se v medovém tempu z nástrojů těch mladičkých apoštolů jazzu, saxofon proplétal se bezchybnými akordovými příznávkami vyluzovanými krátkými prsty pianisty s náušničkou... a pak jsem zaplatil za svůj požitek a nerad pokračoval v cestě a díval se do výloh drahých obchodů, jeden podobal se druhému a jejich existence připadala mi zbytečná a jalová, v těch krámech jsou většinou mladé dívky a mondénni hoši a možná, kdyby těch butyk nebylo tolik, nejeden z těch prodavačů, 'polite asistantů' a 'salesmanů', nemarnil by svůj skrytý talent mezi stovkami obleků a košil, botek a kravatiček, v katakombách módy, kam se nedonese delikátně hrané blues jeho vrstevníků. A vrátil jsem se na své místo ve společnosti a zbytek dne proběhl mi jinak nežli ranní polovina, ačkoli v mé práci se nic nezměnilo, ani v podmínkách, nikdo mne ne- pokáral ani nepochválil, jenom ve mně dozníval ten příjemný moment, stříbrný saxofonový vítr prohnal se mou myslí, blahodárný a posvěcující. A po chvíli jsem si všiml, jak nebe už neudrželo své vánoční nadělení a vločky sněhu, větší a větší, zvolna se snášely k zemi... 22 POLYGON 1/93 [pageend24]Polský příklad ZDENĚK F. LEINER Pod tímto titulkem přinesl největší francouzský deník „Le Figaro“ koncem prosince 1992 komentář k situaci v postkomunistických státech, v kterých, jak konstatuje autor Charles REBOIS, „komunismus zanechal nesmazatelné stopy", kde „váha ko- lektivismu tíží právě tak myšlení jako ekonomiku“ a kde „již sirotci toužící po návratu komunismu zvedají hlavy“. Autor vyjmenovává Rusy, Čechy, Rumuny, Bulhary, nezmiňuje se o Maďarech a věnuje podstatnou část svého komentáře Polákům, kteří „jsou přesvědčeni, že oběti dneška jsou zárukou úspěchu zítřka“ a kteří přes politickou nestabilitu (Walesa nedisponuje v parlamentu potřebnou většinou) již mají úspěch na cestě k cíli: vyrovnat příjmy obyvatelstva a spotřebu do roku 1994 za účelem zvýšení investic. Autor vyjmenovává některé výhody, které mají Poláci vůči ostatním bývalým komunistickým státům - jako bylo zachování menšího soukromého sektoru a určité hospodářské nezávislosti vůči SSSR, nebo kladný vliv církve. Soustřeďuje se však hlavně na kladný vliv polské diaspory. Neváhá napsat, že Poláci v zahraničí jsou pro svoji původní vlast trumfem, a to nejen proto, že investují a prospívají svými zkušenostmi získanými na Západě, ale též tím, že „vyvolali ve státech, kde jsou usídleni (hlavně USA a Francie) účinné hnutí sympatie“. Ze strany Francie tyto sympatie vyústily například v založení polských filiálek všech francouzských velkých bank, v založení (a financování) institutu pro výchovu bankovních odborníků, financování demokratického polského tisku apod. Jako bývalého ředitele menšího francouzského peněžního ústavu mě informace o francouzské pomoci polskému bankovnictví zvlášť zajímá po mých zkušenostech v této oblasti v umírající ČSFR. Jako dlouholetý politický vězeň a dědic po manželce, rovněž dlouho vězněné komunistickým režimem a zesnulé na následky útrap, které zažila, jsem na základě rehabilitačního zákona obdržel odškodnění, částečně v hotovosti a z větší části ve státních dluhopisech se směšnou úrokovou mírou 5%, když inflace se počítala na desítky procent. Po promulgaci rehabilitačního zákona, kdy jsem ještě věřil, že naše vlast je na cestě k opravdové demokracii a právnímu státu, jsem měl v úmyslu dát tyto prostředky k disposici rodícímu se českému hospodářskému soukromému sektoru, případně fondu na postavení geriatrické nemocnice pro bývalé politické vězně, jehož založení jsem navrhl na sjezdu politických vězňů v Brně. Než mi ale bylo odškodnění vyplaceno, moje nadšení značně zchladlo. Postoj Havlova režimu vůči exilu - vyloučení těch, kteří nemohou nebo si nepřejí natrvalo se vrátit, z restituce uloupeného majetku, zamítnutí návrhu naší organisace politických vězňů v zahraničí, aby českoslovenští státní příslušníci žijící v zahraničí měli možnost volit na svých diplomatických zastoupeních nebo prostřednictvím volební prokury ve vlasti, jmenování exponovaných komunistů na vyslanecká místa, zachování příslušníků StB na ministerstvech, velvyslanectvích nebo jejich přesun na vlivné hospodářské posty a jiná zjištění podobného druhu, pochopitelně ovlivnila minku exulantů o sametovém režimu a já jsem nebyl výjimkou. Jsa však rozeným optimistou, rozhodl jsem se ponechat své finanční prostředky v některé československé bance. Ač jsem při svých návštěvách v létech 1990 a 1991 měl hodně příležitosti se potýkat s červeným úředním šimlem a prožít několik situací kafkovského stylu, naivně jsem se domníval, že československá banka funguje přibližně na stejných principech jako za první republiky a do roku 1951, kdy za mnou spadla komunistická klec - na principech, s kterými jsem se pak shledal po svém příchodu do Francie. Nečekal jsem ovšem, že budu moci, tak jako doma ve Francii, zapojit se svým domácím počítačem na ústřední počítač své banky, zjistit stav účtu, dávat přes počítač příkazy k úhradám, nákupům a prodeji cenných papírů atd., avšak naivně jsem se domníval, že v ČSFR existuje placení šekem (čehož jsem používal běžně před svým uvězněním v létech 1945- 50). Stejně jako jsem se domníval, že budu dostávat po každé bankovní operaci debetní nebo kreditní stvrzenku a na konci zvoleného období rekapitulaci na výpise z účtu. Ještě větší omyl byla domněnka, že mi banka na moji žádost o otevření účtu a zaslání šekové knížky odpoví obratem. Po několikatýdenním čekání jsem obdržel řadu formulářů - nejdříve na otevření deposičního účtu pro státní dluhopisy v ústředním ústavu dotyčné banky. Mezitím, jak jsem se dozvěděl z českých novin, 30. října 1991 byly splatný úroky z těchto dluhopisů a první desetiprocentní splátka. Při zaslání vyplněných formulářů jsem tudíž „svoji“ banku požádal o otevření účtů pro deponování těchto prostředků. Po obvyklé čekací lhůtě došly další formuláře, další podpisový vzor s pokynem, že můj podpis musí být legalizován naším velvyslanectvím nebo notářem, a sdělení, že můj běžný účet v Kčs a běžný účet v devisách bude veden oblastní filiálkou. Odepsal jsem, že není praktické být ve styku s různými ústavy téže banky a dopisovat si s různými jejich pracovníky, že žádám, aby všechny moje tři účty byly vedeny stejným pracovištěm, kterému pro všechny účty stačí jeden podpisový vzor - tak, jak se to praktikuje ve všech západních bankách. Odpověď tentokrát přišla dosti rychle: mou žádost není možno splnit! Mezitím uplynuly týdny a měsíce od splatnosti mých úroků a splátky státních dluhopisů. Konečně v polovině července 1992 přišel výpis, datovaný 18.6., dle kterého mi úroky a splátka byly připsány ve prospěch s valutou 11.6.1992. Opět bezvýsledně jsem se domáhal, aby valuta byla stanovena zpětně dnem splatnosti 30.10.1991. Mamě jsem vysvětloval, že každá francouzská banka by byla dluhopisy vyinkasovala v den splatnosti a připsala je ve prospěch zatímního interního účtu do dne otevření mého řádného běžného účtu. Jelikož ten byl otevřen až v dubnu 1992, pražská banka prý nemohla úroky a splátku dluhopisů inkasovat! Můj dopis ředitelovi, ve kterémjsem si dovolil ho informovat o fungování francouzských bank, zůstal bez odpovědi. Mezitím ale probíhala další dramatická písemná diskuse ohledně šeků. Obdržel jsem dvě šekové knížky, každou s pěti (!) šeky a obsáhlé pokyny, jak je vyplňovat (mé jméno a číslo účtu nebylo předtištěno), zato ale nebylo uvedeno, co znamenají okénka pro „variab. symbol“, „konst, s.“ a „specif, symbol“, která se na francouzských šecích nevyskytují. V pokynech mě nejvíce překvapilo sdělení, že šeky mohou být inkasovány jedině u pobočky banky, která je vydala. Jelikož jsem měl v úmyslu poslat jistý obnos příbuzným daleko od Prahy, požádal jsem zmíněnou pobočku o informaci, jak má postupovat příjemce šeku, který nemá možnost jet do Prahy jej inkasovat. A opět mi nedalo, abych v dopise neinformoval adresáta o tom, že zde, ve Francii, ať dostanu šek od jakékoliv francouzské nebo zahraniční banky, předám své bance k inkasu a ta mi inkasovanou částku připíše ve prospěch. Odpověď byla briskní a rozhořčená (cituji doslova): „Vaše připomínky ohledně šeků nejsou oprávněné, jelikož Váš běžný účet je veden v Československu a tudíž se musíte řídit předpisy, které jsou zde platné a s kterými jste byl seznámen.“ A basta! Mohl bych citovat obdobnou historku s mým bezúspěšným úsilím dát k disposici (bezplatně) své zkušenosti z období mé činnosti ve francouzské diplomatické službě a mé znalosti francouzské ekonomiky našemu velvyslanectví v Paříži. Ale nechci unavovat čtenáře. Chtěl bych mu ale položit otázku: Může dnes český exulant nadšeně propagovat ve svém zahraničním okolí svoji vlast a podporovat ji případně osobní účastí? Podle polského vzoru? 2 7. prosince 1992 H POLYGON 1/93 23 [pageend25]A najednou chodím demonstrovat JIňí LOEWY O demonstracích jsem se ve Wuppertalu zpravidla dovídal jenom z novin. Moje bydliště (od listopadu 1969) je „středně velké“ město Severního Porýní-Vestfálska, tudíž zhruba o třetinu lidnatější než Brno nebo Bratislava. A celých 23 roků jsem nepokládal za nutné se osobně zúčastňovat demonstrací. Jaksi mi vždycky chyběla motivace. Doznávám totiž, že jsem s* ého času coby zarytý studený válečník velice souhlasil s rozhodnutím Schmidtovy vlády, postavit proti sovětským SS-raketám středního doletu adekvátní počet pershingů. Octl jsem se s tímto militaristickým postojem v příkrém protikladu k názorům mých německých (a ostatně i holandských) známých. Což se opakovalo v lednu 1991, kdy jsem vůbec nehodlal vyjít do ulic na protest proti tomu, že Saddám konečně dostává, oč si tak vytrvale koledoval. Rád bych se naproti tomu byl zúčastnil nějaké antisaddámovské demonstrace, leč žádná taková se nekonala. Vůbec se tu kupodivu za celých 23 posledních let nekonala ani jediná „demo“, na kterou bych byl šel ochotně a rád - třeba proti špinavé válce sovětů v Afghánistánu. Němečtí demonstranti se pohoršovali tak selektivně a s tolika dioptriemi vždy jen na jednom oku, že jsem si například v prosinci 1961 po vojenském puči v Polsku musel chtě nechtě zajet demonstrovat až do Paříže, protože nikde blíž k tomu příležitost nebyla... Nikdo nepokládal za nutné vyjít v Německu do ulic, když v Moskvě v srpnu 1991 probíhal komediální puč alkoholi- zovaných starobolševických tajtrlíků, dodnes žádný z německých notorických mí- rotvorců nevyrukoval s transparentem proti genocidě, kterou před tváří světové veřejnosti páše nestydatá srbská komunistická soldáteska v Bosně a Hercegovině. Obrat vlastně nastal velice nedávno - a teď najednou zjišťuji, že jsem v posledních dvou měsících byl demonstrovat už dvakrát. (Tu třetí akci - postavit na Štědrý večer do oken svíčky na znamení solidarity slušných lidí proti neonacismu - ani nepočítám, i když také ona v dimenzích nejlidnatější spolkové země měla značnou symbolickou hodnotu.) Nemusím jistě do detailů líčit, jak negativně se v druhé polovině roku 1992 změnilo duchovní klima nejen východní, nýbrž i západní části Německa. Sedmnáct lidí muselo zahynout, naposled tři nevinné Tur- kyně v severoněmeckém Möllnu, aby to konečně vyburcovalo k rozhodným akcím úřady, ale především veřejné mínění. Po vlně ultrapravicového teroru jsme svědky razantní protiofenzívy. Zákazy neonacistic- kých organizací, domovní prohlídky, zatýkání vedoucích aktivistů, propouštění aktivních rasistů ze zaměstnání zejména ve velkých podnicích - a série mocných demonstrací po celém Německu. V městě, v němž žiji, se první velká demonstrace proti rasismu a za pokojné soužití domácích s cizinci konala 9. listopadu 1992. Přišlo na ni asi deset tisíc lidí a její průběh byl, abych tak řekl, „konvenční“: řečníci, prapory, transparenty, skandování hesel. Zcela jiná byla další - v podvečer 23. prosince. Měla už skoro sto tisíc účastníků. Což znamená, že přišel každý čvrtý obyvatel města. A přišel navzdory skutečnosti, že den před Štědrým večerem obvykle panuje hektika a každý honem shání poslední dárek anebo ještě vyřizuje cosi naléhavého, co nepočká až po svátcích. Navíc drobně mrholilo, padala mlha, byla inverze a leza- vá zima. Navzdory těmto vysloveně negativním faktorům vyšlo do ulic na sto tisíc Wuppertalců původu německého i jinoná- rodního - žije nás tu vcelku svorně a harmonicky pospolu lidí z nejméně šedesáti různých národů. Demonstrovat přišli ženy i muži, děti, mladiství, osoby věku zralého i přezrálého; rád bych řekl VŠECHEN LID - kdyby ten pojem nebyl tolikerým zneužitím pozbyl na kráse. Jsou to zvláštní demonstrace v dnešním Německu. Obejdou se bez transparentů, bez skandovaných hesel, bez řečníků, bez křiku. Lidé přicházejí se svíčkami, s pochodněmi, s lampióny - nesou světlo. A z toho světla vytvářejí živé řetězy dlouhé mnoho kilometrů. V Berlíně, Bonnu a Mnichově, ve Frankfurtu, Stuttgartu, Hamburku. A teď tedy i ve Wuppertalu. Občan stojí vedle občana, v tichu, nese poselství beze slov. Poselství světla, které je světlem lidskosti, míru, svobody a občanských práv pro všechny bez rozdílu. Osvítí aspoň pár paprsků tohoto světla také holé a duté lebky neonacistických skinů? Neodvažuji se posoudit. Protože ale (jako všichni primitivové) slepě vyznávají sílu a jen sílu obdivují, nemůže na ně neza- působit klidné sebevědomí, které vyzařuje z demonstrací světla. Statistika praví, že neonacistická patologická sedlina v Německu představuje pouze asi čtvrt promile obyvatelstva - čili jeden posedlý rasista připadá zhruba na čtyři tisíce slušných lidí. Řetězy světel napříč německými velkoměsty tuto matematiku zviditelňují. Bylo už na čase, aby tyto záběry z německých ulic korigovaly ve vědomí světa ostudné scény s plešatými bijci a paliči, pologramotnými patnáctiletými rádoby-na- cisty, jejichž inteligenční kvocient je tak hluboko pod nulou, že ani nesvedou načmárat správně haknkrajc. Scény také, jak puberťáky házející kamením z pozadí povzbuzuje dospělá lůza, příliš zbabělá k páchání vlastních zločinů. A obrazy povalených a počmáraných náhrobků na hřbitovech už nejen židovských... Špatné příklady kazí dobré mravy. Před třemi léty se neslavně zhroutila NDR. Ukazuje se, že lze snáze sanovat zbankrotělé hospodářství, než narušené vědomí lidí, kteří po celé generace, už nepřetržitě od roku 1933, museli žít ve lži a v nesvobodě. Zákony tržního hospodářství lze zvládnout s nepoměrně menšími obtížemi, než zásady demokracie, respektování lidských práv, tolerance. Něco hnilobného puchu se z devastované východní části Německa žel valí i západním směrem a nachází jistou odezvu. Je tedy třeba bránit počátkům - prostředky politickými, hospodářskými, pedagogickými a (s náležitým důrazem) i policejními. A je nutno patologické sedlině, která uznává jen sílu, energicky předvést, že slušní lidé jsou proti ní v mnohonásobné přesile. Přesně to se v těchto dnech odehrává v Německu. Několik světelných řetězů ostatně už přesáhlo německé hranice - jeden sahal z Bavorska do Rakouska, jiný spojoval sousedící města německá a polská. Snad se jednou dočkáme podobných akcí také v příhraničních oblastech česko-ba- vorských nebo česko-saských, třeba mezi Varnsdorfem a Žitavou. A proč vlastně ne v Praze? Sametová beztrestnost komunistických zločinů z let 1945-89 neblaze narušila právní vědomí v zemi. A tak dnes navzdory duchu a liteře zákona u nás smí nerušeně provokovat obnovená Národní obec fašistická a policie trpně přihlíží řádění hajlujících skinů. Justice - ta nejtrapnější děvečka z institucí posluhujících všem režimům - je dnes stejně bezzubá proti bolševikům i proti fašistům. Je bezmocná vůči vydavatelům neonacis- tického Týdeníku Politika a jiných pamfletů proti lidskosti - a nijak mě neutěšuje, že této její impotence veřejně lituje i nejvyšší mravní autorita České republiky. Takže bych si opravdu přál uvidět živý řetěz světel také na Václavském náměstí. Wuppertal, 29.12.1992 H 24 POLYGON 1/93 [pageend26]Země česká, domov můj! (I) JINDŘICH STIKAROVSKÝ Motto: „Kdybych já byl dobrý český král Ludvík, takto bych panoval. Domácí obyvatelstvo by na rozdíl ode dneška mělo všechny výhody a přednosti před turisty, kteří by naopak byli přepadáni na cestách, notně vystrašeni a obráni o kuřivo a fotoaparáty. S hanbou by se vraceli domů, protože jejich měna by tu neplatila nic a jejich rozum by pro tu jinakost každé věci ničeho nechápal. Jenom by se šířilo po světě, že se tu v polích dobře daří dobytku i lidem, ptákům ve vzduchu a ve vodě rybám. Ze prostě oděný lid si za slabý půlden práce v továrnách i úřadech vydělá na skromný byt a stravu a zbytek času baví se s přáteli, ženami a dětmi. V hudebních síních že neuvěřitelně krásně hraje hudba, v sadě skví se jara květ a v pohraničních hvozdech kvete ostro- střelba zdravých mladých mužů. A každý by toužil uvidět takovou zemi, jenže stalo by se příslovečně těžkým vloudit se sem. - Akorát ještě nevíme, jak bychom posoudili případy našich lidí, kteří odsud, nevíme dobře proč, kdysi odešli a teďby chtěli zpátky. Museli by nás, Ludvíku, moc a moc prosit!“... (Ludvík Vaculík: Český snář - str. 541. Vydalo v lednu 1983 nakladatelství „68 Publishers" v Torontu, Kanada.) Do vlasti jsem se definitivně vloudil 20. dubna 1992. Přesně v deset nula nula středoevropského letního času dorazil jsem do Ruzyně, čímž nemyslím onu slavnou kar- touzu. Bylo poněkud sychravo a aprílový vítr hnal kupy oranžových mračen kamsi za Prahu, avšak kalmuk po dědečkovi, barvy šedomodré, a teplá beranice chránily mě před nepohodou. Neuchránily mě však před bedlivým okem zdravého mladého muže v zelené čepici, kterého již asi přestala bavit ostrostřelba v pohraničních hvozdech, a proto se nechal přeložit do budlíku s nápisem ’Pasová kontrola’, umístěnému nalevo od letištních a dosud nepohyblivých schodů. Když jsem před tím dobrým hochem stanul, pojídal právě vlašský salát s rohlíkem a zprvu bez většího zájmu pohlédl do mého pasu. Pak ale pohlédl na mne a ruka s rohlíkem, na němž se třepala hromádka Vlasáku, znehybněla. „Vyjedete z Afriky?“, otázal se bádavě. „Ano prosím,“ odvětil jsem slušně a sledoval majonézu s mrkví a salámovými kousky rozpláclou asi centimetr pod mojí fotografií. Všimnul si toho i orgán a na chvíli znejistěl. Pak vytáhl kapesník barvy khaki a všechno to hbitě utřel. „To je dobrý,“ konstatoval spokojeně a vlepil mi na další stránku razítko. Byl jsem volný jako pták a jediným svědectvím hraničního incidentu zůstalo kousek mrkve, přilepené mezi stránku dvě a tři. Vyhráno však nebylo. Strašná představa, že se tu někde poflakuje král Ludvík, jehož budu muset moc a moc prosit, aby mě pustil na Vinohrady k babičce a taky k céři do Liberce, mě děsila. Šoural jsem se provinile s kufrem, kloudného vysvětlení nemaje, a jenom jsem doufal, že ho snad flaška skotské oblomí. Byla určena pro zetě Oldu, ale Olda mi může být ukraden, ať si pije rum nebo meruňku, tady jde o vyšší zájmy, vlastně o celou existenci jde tady... Ludvíka však nebylo. Zato přikvačil již citovaný příbuzný, oděný do lehkých mokasínů a pašované bundy z Turecka. Přívětivě mi pokynul a pak mě i s kufrem vecpal do zánovního Forda barvy signální červeně. Jeho klid a profesionální nonšalantnost nasvědčovaly, že vozidlo není ukradeno. „Žiješ si slušně,“ navázal jsem lehkou konversaci. „Jo, jde to,“ odvětil zeť a vystřelil z parkoviště. Když jsme dojížděli k dejvickému kru- háku, otázal jsem se, co dcera a děti. „Dobrý,“ bylo mi sděleno, „všechno v pohodě.“ Povzbuzen pozitivním ovzduším, přijal jsem nabídnutou Marlborro a v duchu děkoval Bohu, že láhev ekologicky čistého destilátu byla zachráněna. Tísnivý pocit, že však i skotská nebude nic moc, mě nepřestával sužovat. Ulice Italská, kam jsme po čtvrthodině dorazili, stála pořád na svém místě, jak jsem ji před léty zanechal. Potěšilo mě to, i když ne plně, protože jsem tušil, že mě již nepřivítá děda Bohouš, neb chudák mezitím zemřel. Též kavárna Hlavovka byla uzavřena a jen nápis u vchodu, vyvedený křídou, oznamoval: „Kluci, přijďte za ná- ma, šli jsme ke Kučerům! Líba.“ Ta ’Líba* mi připomněla moji ženu Libuši, kterou jsem nechal na další dva měsíce za sebou, a bylo mi z toho smutno. Ještě smutněji však nastalo, když jsem se po zdolání čtvrtého patra přivítal s babičkou. Byla nyní vdovou a platila nadměrné metry. Proto se hned dala do pláče, jen co mě uviděla. Přítomná švagrová Mářa plakala také. Jen Olda neplakal, neboť kouřil. Snažil jsem se babičku utišit rytmickým poklepáváním po zádech za použití cito- slovců: „Nó, nó, no ták!“ Když to již začalo být trapné, babička řekla: „Co mě furt mlátíš, vždyť bys ze mne vytlouk duši!“ Přestal jsem s klepáním a rozbalil kufr. Nálada se okamžitě změnila v radostnou a když jsem Oldovi přidal i karton winsto- nek, zdál se být spokojen i on. Pak dopil kafe a řekl, že musí frčet. Měl rozdělaný jakýsi kšeft v Autobazáru. Sotva odešel, odešla i švagrová Mářa. Kde však měla rozdělaný kšeft ona, to jsem se nedozvěděl. Druhý den ráno jsem se oholil a vyrazil do ulice Legerovy. Měl jsem naplánováno nechat si vystavit občanský průkaz a přihlásit se trvale v babiččině bytě. Tenhle tunel se babičce velmi zamlouval, protože by přestala s placením nadměrných metrů a dokonce i činže s inkasem, jak tajně doufala. Babička je naivní stará dáma. POLYGON 1/93 25 [pageend27]Těm, kteří doposud tápou, vysvětlím tajemství Legerovy ulice. Je velice dlouhá a vyznačuje se tím, že v ní sídlí Ředitelství české policie pro Prahu 2. Všechny, kteří by se však chtěli do budovy policie dostat a půjdou ve směru z Tylova náměstí, varuji! Ulice Legerova se nedá přejít’ Situace tam vypadá stejně, jako byste dálnici na ose Nürnberg - Regensburg vytrhli z říšského území a pohodili ji doprostřed Vinohrad. Nepřetržité proudy automobilů, náklaďáků a jiných kraksen fičí bez přestávky kolem a klidně vás převálcují. Z tohoto důvodu jsem se před policejní úřednicí objevil až v sedmnáct deset, přestože jsem jako pořádný člověk vstával již v deset hodin ráno. V jedenáct patnáct jsem se totiž zastavil na linii Legerova-Pavlák a - podobně jako Pattonovy tanky u Rokycan - nemohl jsem se hnout z místa. Rozmanitými vběhy do vozovky a vzápětí couvavými úskoky jsem působil dojmem nedostatečně motivovaného sebevraha, z čehož měli automobilisté legraci. Šklebili se na mne a různě povykovali a jedna dáma v opálovém Renaultu zvolala: „Kam lezeš, magore blbej?“, a já si v tu chvíli šťastně uvědomil, že jsem opravdu doma. Pak přišel jakýsi pán a poradil mi, že pů- jdu-íi asi dvě stě metrů zpátky, najdu podchod pro chodce, kterým mohu přejít na druhou stranu. Šel jsem tedy naznačeným směrem. Je zajímavé, že tam ten podchod doopravdy byl. Pak už šlo všechno jak na drátku a já mohl pokračovat ve vybavování občanského průkazu. I šestnáctiletému adolescentu je známo, že nemá-li v Česko-Slovensku a naopak občanského průkazu, stává se bezprizorným. Bez tohoto dokumentu nelze nikomu, natož vám, domáhati se ani pastoušky po dědečkovi, byť by se na ni restituční zákon i vztahoval. Nemůžete si ji dokonce ani koupit, neboť nemáte trvalý pobyt a i kdybyste ho měl, což jest nemožné, nemáte-li občanku, musíte si tu občanku nějak sehnat a naopak, zkrátka je to strašně složité a komplikované, takže je lepší, když tu pastoušku koupíte na jméno někoho, kdo tu občanku má, tedy vy ji zaplatíte, pokud možno v dolarech nebo markách, a pak už jen nezbývá než doufat. Jsou však případy, kdy občanský průkaz mít musíte, bez pardonu a za každou cenu, a jedním z nich je specifický stav vaší mysli, kdy se rozhodnete vrátit se natrvalo do rodné vlasti. To jste třeba v Austrálii nebo v Ohňové zemi, klidně si prodáváte kokosy či nákladní auta, rodinka kvete, barák je zaplacený, zkrátka pohoda, jak říkají v Praze, a najednou vás to chytne a chcete domů. Všechno vás přestane bavit, kašlete na slunečné nebe, přestane vám vadit dokonce federální shromáždění i pan Kňažko, a toužíte zpátky a basta. Když narychlo přivolaný rodinný lékař zjistí, že se mu zase jednou něco nepodařilo, když vás krajanská kolonie definitivně prohlásí za cvoka či zakukleného renegáta, když se naposledy rozhlédnete po místech, ve kterých jste prožil polovinu svého života, prožívejte si co chcete, chovejte se jakbysmet, ale nikdy nezapomeňte, že na konci i počátku všeho je ’občanka‘. Jako každá důležitá věc, nezískává se snadno. Je k ní zapotřebí mnoho dokladů a potvrzení, a ty si musíte pochopitelně sehnat. Neboť principem všeho je zásada: dokaž nám, že jsi Pepa Novák, že jsi zámečník a rozvedený. Pakliže nám na to nepřineseš potvrzení, jsi nic, bezejmenné individuum, nula. Na počátku všeho je ovšem potvrzení nejdůležitější. Doklad o tom, že jste nebyl vyňat ze svazku státního občanství. To, že máte platný československý pas, vydaný před rokem, který by bez ověření vašeho státního občanství nemohl být logicky vydán, je vám najednou houby platné. Policie nemá jakoukoliv důvěru k vašemu českému pasu. Osvědčení o státní příslušnosti získáte celkem lehce na obecním úřadě v místě vašeho posledního bydliště. Zaplatíte 40.- Kčs. Se dvěma fotkami, za které dáte 110 - Kčs, nejsou též problémy. Ztra- til-li jste však křestní list či máte-li jej z doby Protektorátu, musíte si zajet do Brna, kde to všechno centrálně vyřizují. Musíte jim však říci, a to dopodrobna, kdy, kde a jak jste se narodil, ve které porodnici a ve kterém kostele jste byl pokřtěn. Neřeknete- li, jste ztracen. Též vysvědčení o posledním vzdělání je nutno předložit, neboť policejní stráž musí vědět, dává-li pokutu za nedovolené parkování absolventu vysokého učení technického či řeznické učnici z Rýmařova. Máte-li už i tohle, je vše jednoduché. Nejste-li ovšem pohlaví mužského. Jste-li, máte smůlu. Neboťchtějí vědět, zda jste voják či nevoják. Jeden pán z Kanady se jim s pláčem zapřísahal, že nikdy vojákem nebyl, neboť v osmašedesátém, když jej rodiče odvlékli do imperialistické ciziny, bylo mu šest roků, a stejně mu to nepomohlo. Vyhodili ho. Je to jistě pochopitelné, protože tohle by mohl říct každý... Se mnou to bylo lehké. Na vojenské správě, kde se prohlášení o vojáctví a ne- vojáctví vydávají, se asi půl hodiny hrabali v jakési železné bedně a pak s povzdychem řekli, že mě tam nemají. Po dotazu, co mám tedy činit, řekli, že zavolají pana plukovníka. Přišel prošedivělý sympatický muž v bundokošili plné zlata a tázal se, u kterého regimentu jsem sloužil. Když jsem mu tuto tajnost pošeptal do ouška, začal kamsi volat a pak s viditelným smutkem konstatoval, že ten regiment už zrušili. Měl pravdu, PTP už delší dobu neexistuje. Chvíli se škrábal v šedinách a pak napsal na kousek papíru, že jsem nevoják. Což bylo od něho moc hezké. Už jsem myslel, že mám vyhráno, ale neměl. Přišla zkouška poslední. Již předem každému radím, budou-li se vás dotazovat, zda jste svobodný, ženatý či rozvedený item ovdovělý, řekněte klidně: svobodný! Jim je to fuk a klidně vám to tam napíšou. Protože na svobodu papíru netřeba. Já však, blbec, řekl, že jsem ženatý, a už jsem v tom zase lítal. „Oddací list!“, řekla suše paní nadporučice. S milým úsměvem podal jsem jí můj ’Marriage certifikáte*. Ztracen jsem byl podruhé. Na ně tohle neplatí, musí to být přeloženo, ověřeno tam i zde, opět přeloženo a v Brně česky nově vystaveno. Nešťastník, který se při své čtvrtstoleté pouti cizinou oženil v Rakousku, rozvedl v Anglii, kde se neprozřetelně znovu oženil, a poté ovdověl v Santiagu de Chile, má prakticky dvě možnosti. Buď znovu emigrovat nebo se oběsit. Zastřelit se nemůže, protože zbrojní pas mu bez průkazu občanského nevystaví. Také může skočit z Nuselského mostu, ale rozhodně mu nelze etablovat se v zemi, kde se sice narodil a kde v sadě skví se jara květ, ale kde též doposud platí nařízení, kvůli kterým, neboť doslova podobným, jsou třeba na Jižní Afriku uvalovány mezinárodní sankce. Legrační rozdíl jev tom, že mezitím jihoafričtí .^a- 26 POLYGON 1/93 [pageend28]sisté“ podobné pitomosti již dávno zrušili, neboť pochopili, že nutit jednu část obyvatelstva vytahovat identifikační dokument kvůli každé volovině je diskriminace, zatímco nové a sametové Československo vesele v těch pitomostech pokračuje, ba činí je ještě pitomějšími, viz poslední restituční a volební zákon. Tyto a podobné myšlenky mi plynuly hlavou, když jsem v parné květnové noci ležel na babiččině gauči v Italské ulici na Vinohradech, pálil jednu cigaretu za druhou a usilovně přemýšlel, jak dál. Výhodná koupě chaloupky-v Jizerkách se svižně rozplývala v tabákovém dýmu a reálná možnost vyřízení občanského průkazu v přijatelně krátké době byla prakticky nulová. Při stoupajících cenách nemovitostí bude i ta chajda za rok o půl milionu dražší, nemluvě o dalších zádrhelích a problémech. Bez trvalého bydliště si ani nepípnu, bez občanky taky ne. Snad by bylo opravdu nejlépe zapakovat a odletět zpět do Jižní Afriky... Hlava bolela jako střep, duch krále Ludvíka se škodolibě chechtal na okenní římse a v nedaleké kavárně Valdek pořvávali cikáni. A v té chvíli mě osvítil sám Pánbůh. Ano, je řešení-jsem blbec, jak je jen možné, že mě nenapadlo dřív, leží doslova na dosah ruky, támhle dva metry od gauče, v šupleti! Moje ruce se horečně hrabaly ve svazku starých papírů a letitých dokumentů, které díky prozřetelnosti i jistému sklonu k feti- šismu ponechával jsem na pokoji, aby si žloutly a ztrácely tiše svůj význam a aby jen tu a tam, oprášeny a vystaveny světlu, vydaly svědectví o prchavých triumfech i trpkých prohrách horkokrevného mládí, které je snad proto tak krásné, že nezná kompromisů. Kolikrát jsem už chtěl právě tenhle papír vyhodit. Dokument, připomínající banální zkazku jednoho manželství, jemuž nebylo dopřáno dozrát do trpělivé moudrosti. A tyto dva listy chatrňoučkého již papíru, popsané komicky skákajícími písmenky soudní underwoodky, složenými do suchého úředního rozsudku, se pojednou staly mocným všelékem proti bezduchému a potutelnému blbství. Se spaním byl už konec. Stejně se ro- zednívalo a fešácký kos na protější střeše vyzpěvoval o sto šest. Pískl jsem na něj z otevřeného okna a pak jsem se šel holit. Na policii jsem byl na řadě první. Dámě za bednou jsem s třesoucí se rukou podal rozvodový rozsudek čtvrt století starý a čekal, že vypukne kravál. Přece ta ženská není blbá a musí si mě pamatovat. Pamatovala si mě a pamatovala si taky, že jsem jí ještě před několika dny říkal, že jsem ženatý. Kravál ale nevypukl, nevypuklo naprosto nic, vzala si papír, cosi zapsala do karty a abych se pro novou občanku zastavil v pondělí. Dokonce i úsměv přidala, což se na ouřadech tady nestává každý den, to mi můžete věřit! To je všechno. Vlastně není! V pondělí jsem dostal úplně novou legitimaci, jen v kolonce ’stav* stálo jasně a zřetelně: „rozvedený“. A pak že i na policii nejsou dobří lidé... ■ (Pokračováni) Z dějin socialismu v Československu - část IV. ACADEMIA STALINIANA VZESTUPY A PÁDY (Předcházející části vyšly v číslech S+6/91 a 4/92) ROBERT F. LAMBERG MOTTO: Gaudeamus igitur, iuvenes dum sumus... (Klasická studentská píseň) Slánského banda byla zneškodněna a za mřížemi očekávala tvrdý, leč spravedlivý soud lidu. Nevyšly temné plány fašistické titovské kliky a zběsilců na Wallstreetu, záškodníci Vatikánu a sionističtí spiklenci dostali přes pazoury. Červenec 1952 byl samé slunce nad lidovědemokratickou zahradou, váleční štváči se třásli a ve dnech 17. a 18. onoho měsíce Rector magnificus Jan Mukařovský, Decanus facultatis Jan Bartuška jakož i Promotor rite constitutus Ferdinand Bourá předali ve staroslavné universitní aule 250 absolventům právnické fakulty Karlovy university - prvního ročníku, který vstoupil na akademickou půdu až po únorovém vítězství - doktorské diplomy. Quod bonům, felix, faustum, fortunatum- que sit, jak zněla listina s pečetí. Tam stáli ti tři hodnostáři u čelní zdi auly před gobelínem, který Švédové za třicetileté války náhodou neukradli: Stařičký Mukařovský, jednou mluvčí strukturální literárněvědní školy, nyní úslužný kolaborant, pověřen režimem universitními „čistkami“ a papouškováním ve Světové radě míru, zřízené soudruhem Berijou; růžolící bon vivant Bartuška, mnohonásobný justiční vrah, a bledý kostlivec Bourá, stalinský fanatik, ohlodán rakovinou. V obecenstvu sledoval promoční obřad bděle a ostražitě zástupce strany a vlády, referent ÚV KSČ, intelektuálně mladý soudruh Zdeněk Vitásek. (Pozn. 1: Číselná identifikace a krycí jméno podle „Kompetentního seznamu spolupracovníků StB“, Necenzurované noviny Rudá krávo č. 15/1992, str. 139:130826 15858 Vížek a 585888 Vížek.) Po nepřímém výhazovu z bratislavského vysokého učení jsem dva roky pobýval na pražské fakultě. A nyní, k mému vlastnímu nemalému překvapení, jsem i já stanul mezi promovanými. Za ty dva roky jsem se naučil rozlišovat mezi kolegy-posluchači, abych přežil. Rozdělil jsem si je do pěti kategorií. První kategorii tvořila rudá šlechta, malá skupina strach šířících skálopevných taváriščů, předurčených k závratným kariérám. Šlechtici zpravidla nechodili na - jinak povinné - přednášky, ba ani na zkoušky - alespoň ne v rámci tzv. studijních kroužků, kontrolních seskupení, do kterých všechny studenty zařadili a ve kterých se zkoušky konaly. Společným poznávacím znakem těchto nejrovnějších mezi POLYGON 1/93 27 [pageend29]rovnými bylo, že zásadně se žádným ple- bejcem bez nutnosti nemluvili a že stejně zásadně nedali odpověď na kolegiálni pozdrav. Dé této skupiny patřil soudruh Peřina z Jablonce nebo Varnsdorfu, jehož brutální rysy tváře již naznačily, kam ho strana a vláda zařadí. (Jako osobní tajemník s. ministra vnitra Josefa Pavla vsadil 1968 ale stejně na kulhavého koně.) Do šlechtických řad bylo nutno zařadit i soudruha Kramáře, který již tehdy, ve věku 23 let, perfektně ovládal češtinu a neperfektně parusky, takže měl cestu na ministerstvo zahraničních věcí předurčenou. Sloužil poté různým panovníkům na důležitých velvyslanectvích, a ani zvraty koncem let šedesátých jím zřejmě nepohly. Předpokládám, že jako vysoce kvalifikovaná, representativní osobnost i nyní úspěšně zastupuje Prahu v cizině. Třeba se za těch uplynulých 40 let dokonce naučil pár slov anglicky nebo francouzský, who knows! Mezi šlechtu jsem počítal i nějakého Zdeňka Jičínského, domýšlivého mládence, kolem kterého třídní nepřátelé dělali dle možnosti velký oblouk. O kariéře tohoto buržoasního synka po promoci nic bližšího nevím, až na nějaké ty jeho cesty do CCCP za účelem získání vyšší politicko-mravní kvalifikace. Četl jsem o něm až po listopadu 1989 jako o významném parlamentári a legislativní veličině v oblasti ústavního práva. Jeden z kódů na Havlovic zahradě- nebyl a není sám. Do druhé skupiny nebezpečných kolegů patřili aktivní členové strany, „lidé zvláštního ražení“, kteří ale chodili nejenom na fakultní kádrový odbor za soudruhem Fan- fulem (Pozn. 2: Rudolf Fanfule 311014 783 Rudla, dále viz pozn.l, sír. 154), nýbrž také na přednášky a na zkoušky a svým spolužákům dokonce na pozdrav zpravidla odpověděli. Třeba takový Roman Roubal, po promoci diplomat, po normalisaci úředník Státní pojišťovny, nyní velvyslanec v Čili, kde svým západním kolegům vykládá, jak byl komunisty pronásledován. Nebo René Rohan, ctitel Mussoliniho, pak stalinec. 1968 spáchal sebevraždu, ale ne kvůli politice, nýbrž pro ženskou. Soudruh jménem Grospič se stal výkvětem stalinské právní a státo-vědy a zůstal u tohoto řemesla jak před normalisaci, tak i po ní. Vsadím se, že je dnes zdatným liberálem! A jak si nevzpomenout na soudruha Širokého, selského synka, o kterém si leckterý soudruh myslel, že je debílek. Třeba byl; na vyššího vojenského prokurátora pro jižní Cechy se sídlem v Sušici ale stejně ještě stačil. Často nebezpečnější než známí členové KSČ, před kterými si našinec dával bacha, bývali ryzí kolaboranti, tzv. bezpartijní bolševici. V této třetí kategorii studentů mého semestru bylo snad pár tuctů. Jmenovitě a plasticky mi v paměti uvízl ale snad jenom jeden, nějaký Vladimír Klokočka, a to z důvodů právně-odbomých, vztahujících se k roku 1968. Ve slušivé modré košili ČSM byl Klokočka jako usilovný student slušný, poslušný a úslužný. Slavným - i když ne právě ve smyslu positivním - se tento kolega stal až roku 1968, když v nějakém spisku vysvětlil, že v socialismu oposice není molná; československý socialismus s lidskou tváří ale má v úmyslu dovolit, aby se dělala jakási „oponentura“. V západním Německu, kde se o tomto nesmyslu dověděli zásluhou nějakého horlivého překladatele, vypukla tehdy veselost, a do dnešního dne patří „oponentura“ do tamějšího politologického anekdotáře. Klokočka, tak mi sdělil přítel v Praze, působil u Havla jako poradce pro otázky státního práva. To si bývalý president bývalé ČSFR přece jenom nezasloužil! Drtivá většina posluchačů mého ročníku ovšem patřila do čtvrté kategorie, do kategorie slušných, politicky decentních, vůči režimu pasivně-nepřátelských studentů. Třeba inteligentní a hezká Dagmar Burešová, která po r. 1989 dělala parlamentní kariéru, kolegyně Járinka, o které ještě bude řeč, nebo „Rodrigo“ Smrčka, kterého donutili vstoupit do strany, kterou jako syn dělníka-škodováka bytostně nenáviděl. Patřil tam Dobra Zeman, který se po promoci na komunistickou jurisprudenci vykašlal a dělal průmyslového fotografa, i zdatný jihomoravský antikomunista Ma- linkovič, kterému jsme dali přezdívku „Kleinpitsch“, když jsme již v ročníku museli snášet kolegu Grospiče. Zbývá poslední, pátá kategorie, do které jsem zařadil ty, které režim cejchoval jako „třídní nepřátele“ a „agenty imperialismu“. V létě 1951 uprchli přímo z fakulty na Západ Vladimír Odstrčil, dnes vysoký ouřada v Ottawě před pensí, a Luděk [Lawrence] Molnár, známý mezinárodní advokát v New Yorku. Molnár se zapojil do třetího odboje i s kolegy Bohoušem Perutkou a Zdeňkem Martínkem. Po roky chodil přes hranice na mrtvé schránky a měl neuvěřitelné štěstí: vyvázl bez úhony. Perutka za to dostal doživotí a Martínek, který zemřel na následky vazby, osmnáct let... Bojovali za demokratickou ČSR, za krásný přelud. (O této bojové skupině napsal tehdy lživou, na hracích materiálech StB založenou reportáž pozdější bolševický disident Dušan Ham- šík, veden v seznamech špiclů StB pod kódy 250130 29742 Chrudimský a 974201 Chrudimský [viz Nezávislé noviny].) Jak již naznačeno: na šlechtu čekala šlechtická místa - v kabinetech ministrů, ve štábech StB a armády, v diplomatické službě, na universitě, v aparátu justice -, a i ta druhá a třetí kategorie si neměla nač stěžovat. Většina absolventů, tedy čtvrtá skupina, dostala místa podnikových právníků nebo byla zařazena do justiční služby, ovšem na venkově. Ti, které podezírali z „nepřátelského postoje“, ovšem žádnou tzv. „rozmístěnku“ nedostali. K nim patřil i pisatel těchto řádků, který si pak našel sám teplé lukrativní místečko jako pomocný skladník u uhlí. Slušnější zařazení ovšem neznamenalo nutně slušnější život, jak třeba po určitou dobu zkusila již zmíněná Járinka, veselá, atraktivní holka, tehdy - po promoci - dokonce již mladá matka, kterou soudruzi umístili v jedné z pražských advokátních poraden. Štěstí: dostala odbornou a přitom - to bylo to nejdůležitější - poměrně apolitickou práci. Neštěstím ovšem bylo, že měla za šéfa obávaného bývalého státního prokurátora Munka, který asi u lidožroutů na Pankráci upadl do nemilosti, ale zase ne natolik, aby ho neudělali vedoucím advokátní poradny. A to nejhorší: Munk zahořel k čerstvě rozvedené Járince vášnivou láskou a když 251etá advokátka se k olezlému dědovi neměla, tak vyhrožoval, že ji politicky a osobně zničí. Když jsem bledou, roztřesenou Járinku na jaře 1954 náhodou potkal v Jindřišské ulici a zatáhl do hospody, usedavě plakala a mluvila o sebevraždě: to psychodrama již trvalo řadu měsíců a Munkem dané poslední ultimatum mělo za několik dnů vypršet... Doby byly krušné a na Járinčiny trable jsem brzy zapomněl: měl jsem vlastních starostí více než dost. Vzpomněl jsem si na vše až když mi Járinka o rok později na Václavském náměstí stanula náhle tváří v tvář, celá usměvavá a opálená, jako svého času na fakultě. Zašli jsme si do kavárny. Po jejím delším švitoření o radostech a starostech rozvedené matky s batolátkem jsem se odvážil opatrně naťukat problém na pracovišti. Tam se prý nic zvláštního neděje: má zcela nepolitickou agendu, majetkoprávní a rodinné krámy. A Munk? Járinka se ne mne překvapivě podívala: .Ježíši, na to bych byla zcela zapomněla! Víš, pár dnů poté, co jsme tehdy spolu mluvili, si pro něj přišli. Jako trockistickému škůdci mu dali nějakých deset let a už jsem o tom soudruhovi nic více neslyšela. Pravej lidovědemo- kratickej happy end, nemyslíš, Roberte?“ 28 POLYGON 1/93 [pageend30]Pětadvacátý listopad 1992 vchází do historie odhlasováním zákona o zániku federace. Byla ta formalita vůbec nutná? Slovenská republika již dávno existuje de iure i de facto: má svou ústavu, spravuje své vnitřní i zahraniční záležitosti. Česká republika byla ke své státnosti donucena rozhodnutím Slováků. Federální vláda byla již delší dobu bez výkonné moci a vlastněji ani nikdy neměla. Representace ničeho je problema.tickou representací. Exil rád, a často i silnými slovy, kritisu- je. Ten, kdo všechno zná a ví lépe a přitom žije v nesrovnatelných poměrech, svým nadhledem rád dělá z druhých blba, uráží. Těm doma se vytýká nedostatek etiky a ti venku se chovají občas jako hulváti. Kolik to bylo licoměrného nářku nad rozdělením státu, kolik rádobyrádců znalo perfektní slepovací recept. Ale komu se od roku 1948 podařilo v zahraničí založit jakoukoli skutečně fungující československou instituci? Drtivá většina exilových organisací byla vyhraněně česká nebo vyhraněně slovenská. Za čtyřicet let se nám v zahraničí nepodařilo překlenout národnostní problémy. Máme právo kritisovat, že se to nepodařilo těm doma? Kolik nás bylo skutečných Čechoslováků? Ti, kterým se při pivě nepodaří přesvědčit ani tři kamarády při kartách, znají a vědí vše lépe než ti, kterým dal důvěru takřka celý národ. Výsledky práce politiků a národohospodářů v České republice jsou v nesmírně těžkých podmínkách obdivuhodné. Kurs koruny k německé marce je nej stabilnější z celé Evropy! Kampak se na korunu hrabe španělská peseta, italská lira a nebo anglická libra! Tam všude by potřebovali českého Klause! Dnešní vláda se nemohla vytvářet a připravovat k převzetí státní zodpovědnosti léty práce v parlamentní oposici. Pomáhal exil? Snad jenom pan Horák v sociální demokracii přišel zvenku a udělal v této straně takový zmatek, že to je k pláči. Žádný spasitel nepřichází zvenčí. Často jsme se setkali v exilu s živelnou touhou rozbíjet tam existující strany a straníčky. Co to bylo doporučování a zaručování se za úspěch těch, kteří pak ve volbách tragicky propadli. Škoda těch hlasů. Nejvíce tím byla poškozena právě exilu blízká pravice. V posledních dnech se zakládá další strana. Nestačí „Křesťansko demokratická strana“, máme ještě spojení zvané „Křesťanská a demokratická unie - Československá strana lidová“ a nyní ještě novou stranu, „Křesťansko sociální unii“. Program: Bůh, církev, vlast. Krásná slova, ale jen fráze. Vedení má pan Michálek (dříve KDS) a pan Bartončík (dříve KDU-ČSL). Stejně politicky orientovaní straníci se rozdělí do třech partají. Kdyby se každé z těch stran podařilo získat 4% voličů, tak 12% hlasů pravice je nenávratně ztraceno. Ale i pan Sacher se znovu hlásí ke slovu a tak možná, že přijde i on se svou stranou. Program (viz výše): Bůh, církev, vlast. Tragedie Strany čs. podnikatelů a KANu je již asi zapomenuta. Očekávám, že klání v parlamentu o čárku bude nyní nahrazeno vášnivými debatami o novém emblému. Navrhuji lva s třemi ocasy a nebo useknout! Slovenský kříž je od toho Tisová k nerozeznání, alespoň je hned vidět, s kým má člověk tu čest. Lustrace kolaborantům s bolševiky nevyhovuje. Proč asi? Číst jména spolupracovníků StB je jistě zajímavé. Nebylo by zajímavější číst v seriosním tisku jména těch intelektuálů, kteří se společně s Gottwaldem snažili rozbít první republiku a kteří již tehdy vstřikovali rafinovaně jed marx-leninismu do žil naší mládeži? Páni sekční šéfové komunistického tlučhuby Václava Kopeckého byli přece Olbracht, Nezval, Halas, Hoffmeister (Václav Černý: „Paměti“, str. 53), za dobré bydlo a chutný žvanec byl dříve Pavel Kohout óbrkomunista a dnes je óbrdemokrat. Jiný typ je paní Zdena Frýbortová. S obdivuhodnou znalostí (kdepak k ní přišla?) prostředí prostitutek a pasáků plije zručněji po nové svobodě než Vasil Bilak. („Mafie po listopadu“, vydáno u Šulc a spol. 1992.) Nebuďme Koniáši, ale když se nyní vydávají jejich díla například v Lidové demokracii, měl by být také uveden popravdě životopis! Hrdlořezi diktátorského režimu byly tak zvané ,Lidové milice“. Slehl po nich sníh? Počet najatých potencionálních vrahů k ochraně diktatury jedné strany se udáván číslem 6500 (Ota Hora: „Svědectví o puči“, II, str. 44). Každý z nich stál státní pokladnu měsíčně 4000 Kčs - mimo oděv a obuv. Kdypak budou uveřejněna jejich jména? Žijí mezi námi a formují se dále legálně v levicových stranách, spolurozhodují ještě dnes v zákonodárných sborech o naší budoucnosti. Nepotrestaný zločin je těžkou zátěží pro justici, která má nastolit právní řád. Třetí kategorií jsou příslušníci včerejší nomenklatury. Zamítají naši politikové de- nacifikaci, jak proběhla v Německu? Nebo se máme chovat jako Rakušané, o nichž tvrdí pronásledovatel nacistů Simon Wiesenthal ve své knize „Recht, nicht Rache“, že všichni ztratili paměť a že byli právě ze všech „náci“ ti nejhorší? Za nakradené miliony za bývalého režimu rozkrádají tito výtečníci dnes legálně (!) ještě fungující továrny, hotely, obchody, stavební místa. Uveďme, kdo byli a kdo jsou dnes. Mohou být přece hrdí na svou minulost. Mají za sebou dříve i nyní nejen hospodářské delikty, ale byli rozhodujícími činiteli v soudnictví. „Vrazi od psacího stolu“ rozhodovali nejen o zatčení, výši trestu, ale určovali také rozsudky smrti. Kdepak je začátek konců? Poválečný ministr spravedlnosti, národní socialista Prokop Drtina („ Československo, můj osud“, kap. 31, str. 187) uvádí, že prokurátor dr. Tržický navrhl trest smrti předsedovi protektorátní vlády dr. Jaroslavu Krejčímu a předsedovi Národního souručenství Adolfu Hrubému - citát: „Návrh Tržického byl se mnou domluven a mnou nepochybně schválen.“ „Především to bylo politické stanovisko vlády.“ Vláda, která nechala věšet? Nezávislý soud? Aby se to vše zapomnělo, našly se fráze o „vězních svědomí“ a protože jich bylo asi tolik, kolik by na prstech ruky spočítal, tak se hned rehabilitovali. A rychle se rehabilitoval klan komunistů, kteří v roce 68 prohráli. Vzpomínáte? Gottwald nebo Slánský - který je rychlejší, zvítězí. Ten druhý na šibenici! Abychom byli čistí, musíme se umýt. Pravicová většina bude mít v zákonodárných sborech České republiky solidní většinu. Přál bych jí, aby v novém státě šťastně vykročila. OTAKAR ZOUFALÝ ■ POCTY-ŘÁDY VYZNAMENÁNÍ Dr JAROSLAV STRNAD, žijící ve švýcarském Obstaldenu, dostal od Karlovy university (již v říjnu 1992) stříbrnou pamětní medaili za zásluhy o šíření české a slovenské literatury a za svou práci na literárním poli vůbec. DANĚ LOEWYOVÉ z Wuppertalu, která studuje postgraduálně na University of Southern California v Los Angeles, udělila Americká asociace překladatelů (ATA) „Studentskou překladatelskou cenu 1992“. Porota ocenila „precisnost a poctivou kvalitu“ jejího převodu Seifertovy sbírky Na vlnách TSF do američtiny a konstatovala, že tím bylo jedno ze stěžejních děl české modernistické poezie zpřístupněno soudobým americkým čtenářům. JAN KRISTOFORI byl v prosinci m.r. poctěn cenou Masarykovy akademie v Praze. (Podrobnější zpráva do redakční uzávěrky nedošla, ač byla přislíbena.) VÝSTAVA KNIH BOHEM PRESSU V PRAZE V polovině m.r. se konala v pražském Karolinu výstava knih a originálů našeho jediného exilového nakladatelství dětských knih BOHEM PRESS Curych, které tu před léty založil Otakar Božejovský. Bohem Press se pochlubil všemi získanými mezinárodními cenami, které za svou činnost obdržel, všemi tituly knih, které vydal a všemi jazykovými mutacemi svých POLYGON 1/93 29 [pageend31]titulů, které se bohužel všechny do výstavní síně nevešly. Kromě toho ukázal více než 150 originálů svých ilustrátorů. Tato výstava, která se setkala s mimořádným ohlasem po celém Československu, byla pořádána pod záštitou české vlády. Zahájil ji tehdejší min. kultury ČR Milan Uhde a jejímu zahájení byl přítomen - kromě jiných osobností - i kancléř ČSFR Karel Schwarzenberg. ODEŠLI Ivo Malíř odešel do světa v roce 1968 a usadil se v hlavním městě výtvarníků, v Paříži. I tady zůstal věren svému tématu, které si přinesl už z Prahy. Hudbě. Poslouchal ji a pokoušel se ji zachytit. Jeho hráči na plátnech se v průběhu let vydali na cestu prostorem. Někdy jsou zahaleni do mlh modré barvy, jindy přicházejí z dálky zeleně divákovi vstříc. Později malíř, věren svému tématu a inspirován hudbou Debussyho, maluje katedrály. Vidíme je jako v odrazu vodní hladiny, nebo jako fatamorgánu, ale cítíme, že přesahují náš čas. Občas se objeví motiv varhan, autor se k nim vrací, podobně jako ke katedrálám a k hudebníkům a nutí diváka k zasnění. V posledních letech namaluje také několik průhledů do netušených dálek a nazve je Cesta. Jsou to barevné meditace ticha a prostoru. V nedávné době vytvoří obraz dirigenta s orchestrem, hrajícím v oblacích nebo o galaxii dál. Poetický pohled, přítomný od počátku na jeho plátnech, se prohloubí v mystickou vizi. Malíř je vždy malířem klidu. Ačkoli nevyhledával managery, ani dirigenty výtvarného trhu, vzbudil dostatečnou pozornost, o čemž svědčí to, že byl vyznamenán v Římě cenou kritiky a třemi medailemi ve Francii. Jeho práce jsou dnes v soukromých i veřejných sbírkách v Praze, Paříži, Curychu, v Německu, Holandsku, Kanadě i USA. V osobním životě noblesní gentleman, ochoten vždy pomoci těm, kteří to potřebovali, dovedl se diskrétně zasadit o své kolegy nebo se s nimi podělit o svůj výstavní prostor. Ač povahy tiché a nenápadné, spíše sólista, trávící většinu času se svou přítelkyní hudbou, byl vždy družný v okruhu svých přátel. Sedávali jsme často v atelieru u skleničky vína, jehož byl znalcem i milovníkem, a povídali si při tiché muzice, která zněla z gramofonu a obrazů zároveň. Ta hudba bude znít stále z několika poetických obrázků, které mi visí na zdi a já si uvědomuju, jaké je to štěstí, teď, když gramofon dohrál. IVO HOLÝ zemřel v Paříži po dlouhé a těžké nemoci 18. listopadu 1992. My zbylí jsme se v duchu na tenhle okamžik připravovali. Cítíme-li se teď opuštěni, je to především proto, že odešel vzácný člověk, a také proto, že jsou chvíle, na které se připravit nelze. IVAN KRAUS (PAŘÍŽ, 23.11.92) Jožka Rodákovi z Josefova nad Metují bylo sedmdesát let. Měl za sebou pestrý život. Jako politický vězeň si odpykal v komunistických kriminálech osm let. Po návratu z vězení úděl člověka druhé třídy, věčné pronásledování a sužování. Nebylo divu, že v roce 68 inspiroval založení K 231 - nynější Konfederace politických vězňů a na Karlovarsku se angažoval v KANu. Po příchodu „spojeneckých armád“ ho očekávalo jen další šikanování, nezbylo mu než odejít. Zakotvil v Holandsku. Zde ho ale po krátkém čase postihla těžká rána: zemřela jeho manželka Vlasta. Mimo své zaměstnání žil Jožka intensivním životem exilového vlastence. Působil jako žurnalista, vydával po léta periodikum OKNO, byl dopisovatelem mnoha exilových časopisů. Své zážitky z let strávených v kriminále shrnul v knize „Potrestaní“. Věčně neklidný ekonom založil v Haarle- mu orchestr, propagující českou hudbu a projel s ním kus Evropy. Podařilo se mu s ním absolvovat také úspěšné turné po Čechách. JOSEF JAROSLAV STANĚK se po listopadu 89 vrátil do staré vlasti a zakotvil ve Světlé nad Sázavou, kde byl také v prvních volbách zvolen starostou. Haarlem na něj nezapomněl a jeho styky s Holandskem přinesly Světlé několikamilionové podpory, zařízení radnice, školy, sanitní auta. Za zásluhy o rozvoj holandsko-českých styků byl J. J. Staňkovi udělen řád královského rodu Oranje- Nassau. Poslední cesta ze Světlé do Haarlemu se mu stala osudnou. Po automobilové nehodě ochrnul a po několikaměsíčním ošetřování na intensivní stanici holandské nemocnice zemřel 18. prosince 1992. Svou prací jak v Haarlemu, tak i ve Světlé si už za života postavil pomník - v obou zemích, které měl tak rád. OTAKAR ZOUFALÝ Z NOVÝCH KNIH PÉT+JEDNA Čtyři české, jedna německá, jež má vztah k exilu, vyšly nyní v Německu. Pátá česká vyšla ve Švýcarsku. První čtyři jsou svazky v edici ’Poezie mimo domov“, kterou již po léta vydává Daniel Strož v Mnichově. Sbírka Josefa Hrubého (1932) Za pět peněz klíč je práce autora, který byl v roce 1969 zbaven svého místa ředitele Krajské knihovny v Plzni a později publikoval v samizdatu. Hrubý uveřejnil také řadu překladů ze slovenské a německé poezie a zpracoval a napsal i mnoho bibliografických publikací a studií. Jaromír Pele (1952) žije v Praze. Byl v letech 1987-89 šéfredaktorem nakl. Mladá fronta. Je znalcem díla malíře Kamila Lhotáka, jehož paměti literárně zpracoval, dobře se znal i s Janem Werichem (Pele: Zpráva o Osvobozeném divadle). Jeho Hudba pro osamělé srdce je výborem z poezie z let 1982-89. Rovněž Karel Sýs (1956) žije v Praze, kde byl v roce 1988 šéfredaktorem tehdy jediného literárního týdeníku ’Kmen“. Mimo řadu svých knih, které vycházely i v době tzv. normalizace, uspořádal také výbor z lyriky Vladimíra Holana (1979) a Vítězslava Nezvala (1986). S Jiřím Žáčkem vydal výbor z české poezie 20. století ve znamení humoru. Konečně čtvrtou knihou edice PmD je sbírka Hany Svobodové (1933) Kočičí... . Od roku 1976 - předtím studovala na Kolumbijské universitě v New Yorku - žije Hana Svobodová v holandském Amsterodamu, kde se vědecky zabývá filozofií tzv. prostorových věd, zvláště topologií a topografií literatury a umění. Vedle svých vědeckých prací přeložila do holandštiny (spolu s T. Rammeltem) Seifertova Mozart v Praze. Do češtiny pak překládá holandskou poezii a po roce 1989 ji publiko30 POLYGON 1/93 [pageend32]vala v Praze. Vlastní poezii píše od roku 1987. V nakladatelství BB-Verlag v Mnichově pak vyšel soubor prací ze sympozia, které bylo uspořádáno k šedesátinám prof. dr. Karla Máchy (člena exilového PEN-Clu- bu), který žije v Mnichově. Pod názvem Mensch Pur knihu připravil k vydání Stephan Kowarik M.A. a obsahuje příspěvky předních německých, rakouských i českých exilových vědců (např. T. Špidlík SJ, Řím, Herbert Cysarz, Max W. Vogel, H. H. Schroeder a další). V knize je publikován i příspěvek vicepresidentky exilového PEN-Clubu německé jazykové oblasti Alice Benedekové (Vídeň), nazvaný Der Weg zum Selbst (Cesta k sobě). (m.k.) Pátá z českých knih jsou Uvěřitelné divy Václava Ottla, žijícího v Curych, kde byla též vydána v nakladatelství Polygon. Recensi o ní přineseme příště. (Má 300 stran, je ilustrovaná Christou Abt Gysling, stojí 24.-Fr. a k dostání je u Milana Cim- burka, Badenerstr.698, 8048 Zürich.) LUMPOVÉ JSOU MEZI NÁMI Milý a vážený pane Friede, teprve nedávno jsem se od Západu-today dozvěděl, jak zavrženíhodný jste vlastně lump. Já věděl, že ve Vás nic dobrého nevězí, jinak byste se nebyl odvážil konkurovat Zpravodaji. Že však Vaše podlost půjde až k rozbití Západu, chráněného Památkovým ouřadem, ne, to mi nenapadlo. Jen si počkejte na ten trest při Posledním sudu, muka pekelná Vás neminou! (V rukopisu je „sudu“ podtrženo, takže se zřejmě nejedná o vypadlé „o“. Pozn. red.) Divím se, že se s Vámi dala dohromady paní Střížovská. Já bych se bál jít s Vámi do holportu. Ale já holt nejsem tak odvážný, jako tahleta houževnatá dáma. Doufám, že Vás přivede na správnou cestu. V tomto doufání Vám posílám nekrolog na malíře Iva Holého, který umřel v listopadu v Paříži. Napsal jej spisovatel Ivan Kraus. Poslal jej už p. Reinišovi, ale myslím, že duplicita v tomto případě vůbec nevadí. Přimlouvám se za otištění této pocty, dobrý člověk a velký umělec Ivo Holý šiji bezpochyby zaslouží. Buďte zdráv a v příštím roce se napravte! To Vám přeje Jaroslav Strnad VObstaldenu 20.12.1992 Vážený a milý pane doktore, děkuji Vám a slibuji, že se v rámci svých možností napravím. L. F. - Nekrolog na Iva Holého se nachází na jiné stránce tohoto čísla. KDO KOHO DAL ZAVRAŽDIT? (Názor lékařův.) Velice si vážím celého pojetí článku pana J. Vlčka z Zürichu v čísle 6/1991 (str. 30), nazvaného „Když si Tiso namlouval Hitlera“. Z příspěvku přímo vyzařuje dobrá soudnost a neobyčejně správná celková historická informovanost. Jako lékař-psy- chiatr však chci vyslovit svůj názor ke dvěma apodiktickým konstatováním, jimiž je celý článek uzavírán. Pan Vlček píše: „ ... Slánský nechal svými nohsledy zavraždit Beneše ... Gottwald nechal zavraždit Slánského ... Berija Gottwalda...“ Nejsem češtinář ani hnidopich, abych kritiku začal slovy: správně česky je DAL zavraždit a nikoli NECHAL zavraždit. Jde mi spíše o skutkovou stránku věci. Své následující závěry opírám o studium emigrantského tisku (prof. Václav Černý, generál František Moravec, ministr Ladislav Feierabend, ministr Prokop Drtina, dr. Josef Škvorecký, dr. Jaroslav Drábek st., dr. Theodor Procházka), navíc o osobní sdělení některých výše jmenovaných pamětníků. V roce 1973 jsem na toto téma také hovořil s novinářem a spisovatelem Ferdinandem Peroutkou, a právě dnes s dr. Drábkem st. a s dr. Theodorem Procházkou. S posledními dvěma pány se ve Washingtonu, D.C., stýkám již posledních 20 let, takže nešlo o hovory ojedinělé. K osobnosti dr. Eduarda Beneše a jeho zdravotnímu stavu mohu sdělit následující: Dr. Beneš trpěl komatěním cév, artériosklerózou, a dle osob, které s ním často denně přicházely do styku, jeho zdraví bylo nevypočitatelné a nepředvídatelné již i v době před druhou světovou válkou. Dr. Jaroslav Drábek st. mi sdělil (jak také i napsal v některých svých spisech), že jakožto neoficiální posel vlády „Druhé republiky“ (Česko-Slovensko), navštívil v roce 1938, po Mnichově, a také v roce 1939, před okupací, dr. Beneše dvakrát v Londýně. Jednou byl přitom doprovázen Janem Masarykem, který ho předem upozornil, že presidentův stav je špatný. Když se dr. Drábek dr. Beneše zeptal, jaké je jeho stanovisko k chystanému vyšetřování, které druhá republika, z iniciativy senátora Národně demokratické strany Matouška, hodlá zahájit na téma „Role dr. E. Beneše při mnichovské katastrofě, příčiny kapitulace apod“, dr. Beneš zrudl, těžko ovládl své emoce a vypadal na mrtvici. Hovor bylo nutno rychle stočit jiným směrem a návštěvu zkrátit. Ukázalo se, že dr. Beneš o tom, co se proti němu v Praze chystá, vůbec nevěděl. I během celé druhé světové války míval stavy pokleslé mysli, snížené duševní pohotovosti a výkonnosti, a někdy mu činilo potíže souvisle artikulovaně hovořit. Například 9. března 1945, když dr. Beneš odlétal z Londýna do Káhiry, se s ním na letiště přijel rozloučit Winston Churchill a několik jiných významných politických představitelů. Při aktu na rozloučenou začal hovořit Winston Churchill a - dle Prokopa Drtiny - „jeho projev vysílal britský rozhlas. Stejně měla být vysílána Benešova odpověď. Když však dr. Beneš začal mluvit, mluvit dobře nemohl, nemohl správně vyslovit ani připravený a čtený text. Bylo to zlé a trapné, museli vypnout mikrofon“. (Prokop Drtina: Československo, můj osud. Svazek II, kniha 1., str. 11, Sixty Eight Publishers, Toronto, 1982.) Po návratu do republiky byl již Benešův neutěšený zdravotní stav všeobecně znám. Sám se pamatuji na Benešův poslední novoroční projev začátkem roku 1948. Dodnes slyším, jak obtížně vyslovoval a zadrhával (tzv. dysarthrie), a i ve svých tehdy 16 letech jsem si uvědomoval, že jde o těžce nemocného člověka. Celý projev jsem s ním v duchu protrpěl s obavami, zda každé další slovo bude vysloveno úspěšně. Za této situace bylo docela jasné, že jeho vůle již byla značně oslabena a ochromena a zbyla snad jen snaha usmiřovat si své skutečné či domnělé nepřátele předstíranou povolností. Osobnost tohoto člověka však byla tehdy nemocí již do té míry podhlodá- na, že více nepředstavoval žádné nebezpečí svým protivníkům v zemi, jež byla od severu, východu i jihu obklíčena sovětskou armádou a kde komunisté ovládali klíčové pozice v armádě i policii. Poslední Benešův státnický akt, který mohl vyznět jako projev jeho vlastní vůle a jednání, a asi tomu tak bylo, bylo - pokud POLYGON 1/93 31 [pageend33]se pamatuji - symbolické obnovení ztracené zakládací listiny Karlovy university někdy v polovině roku 1948 při oslavách jejího šestistého výročí. Po únoru 1948 a ani v září téhož roku, kdy dr. Beneš umírá, tohoto člověka již nebylo nutno vraždit. Ten již byl po únoru 1948 ve skutečnosti mrtev a s trochou smutku o něm šlo říci, že „je sice již mrtev, ale sám o tom ještě neví“. Tyto řádky nepíši proto, abych snad hájil Rudolfa Slánského. V mém případě nestává žádná z eventuálních okolností (původ, politické přesvědčení, náboženství atp.), které by mě s ním pojily. Na tomto místě však - co malý odskok do vzdálenější minulosti - může být užitečné se zmínit o článku pana Václava Cílka, nazvaném ,,Nultý odboj v Londýně“. Pojednání otiskl časopis Československé a Slovenské akademie věd Vesmír v Praze (č. 6zr. 1991 na str.314. Mimo jiné je zde uvedeno, že dne 7. července 1859 v jedné londýnské pivnici, kde se scházeli český revolucionář z. r. 1848 (nikoli 1948!) Josef Václav Frič, Karel Marx, dále pánové Juch, Biskamp a Faucher (většinou německá politická emigrace sdružená kolem časopisu Hermann), se Josef Václav Frič popral a udeřil pěstí Karla Marxe. Stalo se tak poté, co se Marx, aby popudil Friče, rozhovořil o slovanské (a tím i české) méněcennos- ti. Tato poznámka byla jen ilustrací toho, jaké síly někdy stojí v pozadí osobních sympatií a antipatií, vytvářejících dějiny. Nyní k příčinám smrti Klementa Gottwalda. Na samém počátku roku 1953, kdy jsem jako student začínal čtvrtý semestr medicíny na Karlově universitě v Praze, rozvířil sovětský tisk kampaň proti skupině sovětských lékařů, kteří co údajní agenti imperialismu prý špatně, a to úmyslně špatně, léčili nějaké sovětské pronúnenty. Tyto štvavé novinové články samozřejmě neobsahovaly ani jedno procento konkrétních údajů, o kterých by bylo možno diskutovat, nebo na které by bylo vůbec dovoleno se zeptat. Je však pravda, že se s tím v Praze nějak svezl prof. MUDr Vladimír Haško- vec, tehdejší přednosta Ústavu pro výzkum mozku, který byl umístěn v horních patrech Hlavova ústavu na Albertově. Při seminářích marxismu-leninismu, povinné to součásti tehdejšího lékařského studia, nám lektor Josef Reiner, který, ač nelékař, to všechno z titulu komunistické strany dobře věděl a znal, vykládal, že profesor Haško- vec, osobní lékař Klementa Gottwalda, tohoto špatně léčil. To se událo nějaké dva měsíce před Stalinovou a Gottwaldovou smrtí a tedy by to nahrávalo názoru pana Vlčka. Mezi pražskými lékaři se však tehdy tvrdilo, že Klement Gottwald trpí třetím stadiem příjice (syfilídy) a že jeho smrt byla způsobena pro syfilis typickou výdutí (aneurysma) srdečnice (aorty), hlavní tepny vycházející ze srdce, která bývá příjicí oslabena, ztenčena, až posléze praská, často navzdory nejlepší léčbě. Chovejme v mysli, že - zejména v počátcích Gottwaldovy infekce - nebyl Penicilín ani jiné antibiotikum. Pitevní nález Gottwaldův zněl artérioskleróza. To však asi byla jen polovičatá nebo částečná pravda. Pitvu, pokud je mi známo, prováděli sovětští lékaři. Dva přední pražští patologičtí anatomové, prof. MUDr Heřman Šikl a prof. MUDr Václav Jedlička, byli sice k pitvě přizváni, ale tato neprobíhala pod jejich vedením. Byly jim rovněž ukázány jen některé orgány z Gottwaldova těla. Říkalo se, že pitevní protokol podepsal, či spolupodepsal, jen profesor Jedlička, zatímco profesor Šikl, co výraz protestu proti tomuto pro české vědce ponižujícímu postavení - a také s ohledem na své svědomí za situace, kdy si nemohl v plné míře utvořit svůj vlastní úsudek - protokol podepsat odmítl. Bylo by jistě zajímavé, a z historického hlediska i důležité, vědět, z jakých pramenů čerpal pan J. Vlček při závěrech svého článku. MUDr Jiří Křížek, Washington, D. C. NEZAPOMÍNEJTE NA SVOU MATEŘŠTINU! V poslední době se mi často stávalo, že jsem si nedovedl vybavit český ekvivalent, když jsem při čtení anglického textu narazil na nějaký idiom, přísloví či ustálené rčení, nebo naopak, pokoušel-li jsem se vyjádřit se v angličtině vzletně, lapidárně, jak je nutné např. ve snaze interpretovat anekdotu. „Genius a vtip národa je v jeho příslovích. Co teprve, můžeme si položit otázku, se skrývá v jeho idiomech. Určitě nic menšího, než skutečná esence živého jazyka!“ Tohle řekl F. Bacon. Měl jsem sklon domnívat se, že čeština, tento obdivuhodně logický jazyk, není dostatečně barvitá a nápaditá. Z mého omylu mě vyvedly dvoujazyčné slovníky, a to anglicko-český a česko-anglický slovník idiomů a ustálených rčení metaforických, obrazných a lidových, které mi potvrdily, že čeština je stejně květnatý a nápaditý jazyk, což ostatně potvrzuje v předmluvě jazykovědec prof. dr. A. Měšťan, který zároveň zdůrazňuje, že dnešní výuka nespočívá v memorování jednotlivých slovíček, ale učí se zpaměti ustáleným rčením, popř. celým větám. Bez idiomatických slovníků je ovšem takový učební proces ztížený, ne-li nemožný. Česko-anglický slovník idiomů vyšel nedávno v Torontu. Obsahuje zmíněné vyjadřovací prostředky, které naše sdělovací možnosti obohacují, krášlí a umožňují formulovat naše myšlenky stručně a jasně, barvitě, popř. lapidárně. Jsou to obraty typu „dělat vědu z něčeho“, „hodit se marod“, „vypálit komu rybník“, „ušít boudu“, „vzít koho na hůl“, „zahnout kramle“ atd. atd. Není třeba zdůrazňovat, že tento slovník je nejen zdrojem anglických výrazů, které se velmi obtížně hledají, ale že nám také pomůže oživit si češtinu a jazykový cit, který po letech v cizině pozvolna ztrácíme. Bez těchto výrazových prostředků se žádný jazyk nemůže obejít. Bez nich by neexistovala „krásná literatura“. Připojuji se proto k recensentům, kteří napsali: „Čest a sláva autorům, kteří dali české exilové veřejnosti tuto knihu.“ (L. Obrusníková v Amerických listech.) „Exil by měl být hrdý na autory tohoto díla.“ (J. Kusý, Demokracie v Exilu.) Jaroslav Schiebt, Toronto, Ontario Pozn. redakce: Anglicko-český slovník z původního vydání je již rozebrán, ale v prosinci 1992 jej znovu vydalo nakladatelství Svoboda v Praze. BYL TO KRÁSNÝ ROK -1892 Dlouhatánský dopis nám poslal náš věrný Frank Marlow z Kalifornie. Vybíráme Z něho jen kousek. Vlastně patřil do minulého čísla, ale přišel již po uzávěrce. ... Teď se ještě chci dle starého zvyku zmínit o tom, co se stalo před sto lety. Byl to klidný rok bez válek. V Egyptě zemřel Khediv Tewfik a nastoupil Abbas II. Grover Cleveland byl zvolen americkým presidentem. Giolitti se stal ministerským předsedou Itálie, Gladstone ministerským předsedou Velké Britanie a princ Ito ministerským předsedou Japonska. V tom roce se narodil Tito a Haile Selassie, dále Pearl S. Buck, Louis de Broglie a A. H. Compton, oba vědci. V roce 1892 zemřeli Walt Whitman, Alfred Lord Tennyson, Ernest Renan a E. W. Siemens. C. F. Cross a E. J. Bevan vynalezli viscosu na výrobu umělého hedvábí. Diesel obdržel patent na motor, první automatická telefonní centrála byla zřízena, první ananasové konservy byly vyrobeny, železnice z Kapského Města do Johannesburgu byla dokončena a „Gentleman Jim“ Corbett porazil Johna L. Sullivana a stal se šampiónem boxu v těžké váze. Jak jsem řekl, byl to krásný rok. ... Frank Marlow, Sherman Oaks, California 32 POLYGON 1/93 [pageend34]für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien • Čtyř- a víceronásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny, francouzštiny, italštiny a obráceně, osobní doklady, technické překlady • Tlumočení při obchodních jednáních • Budete dědit ve Švýcarsku, v Německu, v býv. Československu? Pozor na paragrafy! • Jak vysoký bude Váš důchod? • Jak díouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod? • Znáte výhody „třetího sloupce jistoty“? ♦ Chtěli byste vědět, co je bezpodmínečně nutné a co méně nutné v otázkách pojišťování se? • Vyřizujeme náhrady škod z pojišťoven ve Švýcarsku, Německu, v zemích býv. Československa • Platíte velké dané? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví českých a slovenských občanů v zemích býv. Československa a v zahraničí, náhrady škod z pojištění (Evropa), rehabilitaci majetku. Máme zástupce v advokátních kancelářích v býv. Československu. Provádíme POJIŠTĚNÍ NÁVŠTĚV Z BÝV. ČESKOSLOVENSKA i jiných zemí. Jistě uvítáte možnost uzavření výhodného pojištění nemoci, úrazu či úmrtí, event, převozu nemocného či zemřelého na náklady pojišťovny (i nad stáří 85 let). - Pojištění od 0.22 Fr. na osobu a den. raseara Kreuzplatz 20, CH-8008 Zürich Telefon: (01) 932 32 22 - Fax: (01) 932 52 03 (předvolba z Německa 00411, z Velké Británie 010411) PRODEJNA ČESKÝCH MIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ÚŘEDNÍ PREKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JlRT KOMÁREK Tösstalstrasse 74 8636 WALD (ZH) Telefon (055) 95 5273 Mgr. Eliška Kotrbová-Wagnerová advokátka České advokátní komory Právní porady, zastupování, obhajoby Kancelář v Kanadě a v ČSFR Adresa: RR 1, KARS - Ottawa, Ont. K0A 2E0, Canada Telefon: (613) 692-1082 ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STUPECKÁ Übersetzungs- und Korrespondenzbüro D(W)-6520 LIMBURG 9, Tannenstrasse 2 Tel.: 06431/42363, Fax: 0643/47185 [pageend35]HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ TrádgMsgatan 2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D(W)-8500 NÜRNBERG 40 Comeniusstrasse 8 (přímo proti jižnímu východu hlav, nádraží) Telefon + fax: 0911 /44 84 48 SEJDEME SE V PRAZE V EUROKLUBU DIVADLO • INFORMAČNÍ CENTRUM • DENNÍ BAR RESTAURACE EUROCLUBU • DIVADELNÍ BAR WEUROCLUB OPLETALOVA 5 110 00 PRAHA 1 Tel: 22 40 91 Fax: 22 25 09 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců Club HARMONY • zprostředkování partnera v mezinárodním měřítku • odborné porady právní a pojišťovací • mezinárodní manažérská činnost • ukládání kapitálu v CH a FL • zprostředkování investic • realisace prodeje i koupě nemovitostí a pozemků Generalagentur CH, Dörflistr. 10, 8057 Zürich Tel. 0041-1-312 1819-23, Fax 0041-1-312 1833 [pageend36]