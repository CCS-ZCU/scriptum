ZPRÁVY SPOLEČNOSTI PKO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. SVU ROČNÍK VIII. ČERVEN 1966 ČÍSLO 6. VEČER POEZIE A HUDBY V NEW YORKU Opravdovým požitkem pro milovníky poezie a hudby byl Večer poezie Pavla Javora a skladeb Karla B. Jiráka, který uspořádala pracovní skupina SVU v New Yorku spolu s Národní radou žen svobodného Československa a s ukrajinskou organisací Self-Reliance Association of Ukrainians in the USA. Večer se konal 7. května t.r. v budově Ukrainian Institute of America na Manhattanu. V prvé části večera posluchači, kteří naplnili sál do posledního místa, slyšeli výňatky z poezie Pavla Javora (vl. jménem dr. Jiří Škvor z Montrealu v Kanadě). Autor sestavil své básně- některé nostalgické, jiné bojovné nebo něžně milostné v pásmo, jež vlastně básnickou formou popisovalo jeho životní úděl, radostí, stesky, zklamání a novou víru a touhy od doby, kdy opustil jako exulant Československo až po dnešní dobu. V přednesu básní se střídali s velkým úspěchem dr. Jiří Škvor, paní Božena Helclová-Snížková, Čestmír Maňhal a další. Druhá část večera, jež byla vlastně opožděnou oslavou 75. narozenin prof. Karla Boleslava Jiráka, měla na programu tyto skladby oslavencovy: “Hudba noci” pro housle a klavír, op. 17 (z r. 1959) a “Sedm českých národních písní”, op. 79 (z r. 1957). Skladby provedli: houslista Joža Karas a sopranistka paní Milada Javora-Karasová, oba z Hartfordu (Conn.); klavírní doprovod dr. Hanuš J. Lexa. Provedení obou částí uměleckého večera bylo velmi dobré a přítomní odměnili po zásluze dlouhotrvajícím potleskem jak autory, tak účinkující. Závěrem chceme dodat, že vlastně i první část večera byla osla- Poznamenejte si telefonní číslo kanceláře SVU: 686-4220 Během 3. Sjezdu SVU (od 1. do 4. září 1966) dovoláte se tímto číslem naší informační sjezdové služby na Kolumbijské universitě. vou narozenin - a to 50. narozenin básníka Pavla Javora, jehož výročí připadlo právě na ten den. Jménem redakce ZPRÁV SVU a jménem našich čtenářů přejeme Pavlu Javorovi vše nejlepší do nové padesátky jeho plodného života. Při příležitosti večera Javorovy poezie požádali jsme jej o báseň pro naše čtenáře, která ještě nebyla nikde uveřejněna. Pavel Javor rád naší žádosti vyhověl a jeho báseň “Bez názvu” věnovaná našim čtenářům je uveřejněna na jiném místě tohoto čísla ZPRÁV SVU. [pageend1]NAŠI UMĚLCI LYDIA SMUTINY-STERBA, profesorka hry na klavír na Morton Junior College a ředitelka klavírního oddělení této koleje vystoupila jako sólistka na zahajovacím programu 16. sezóny Mezinárodní společnosti pro soudobou hudbu v Chicagu. Spoluúčinkoval jako první houslista Otakar Sroubek. Na programu tohoto koncertu byla také Toccate od hudebního skladatele Václava Nelhýbela z New Yorku. V neděli 10. dubna t.r. byla paní L. Smutný Sterba solitiskou koncertu, který pořádal Chicagský komorní orchestr pod taktovkou dirigenta D. Kobera. Koncert se konal v sále Chicago Historical Society a na programu byl Klavírní koncert v D Minor od britského skladatele A. Rowleye. Dále bylo na programu koncertu “Sedm posledních slov” od Hay- dna, “Elegie” od U. Kaye a “Symfonie č. 3 v G Maior” od A. Vivaldiho. KAREL HUSA, profesor kompozice a dirigování na Cornellově universitě (N. Y.) dirigoval 2. dubna t.r. v komorním sále Carnegie Hall v New Yorku koncert, na němž byly předneseny mimo jiné 2 jeoh skladby: “Osm českých duet pro klavír na čtyři ruce” a “Vzpomínka na Slovensko”, komponovaná pro klarinet, violu a čelo. Dne 10. května dirigoval Karel Husa další koncert na Cor- nellově universitě v Ithace, kde hostoval Filharmonický orchestr z Buffala. Na programu byly také Husovy Mozaiky, jež Husa zkomponoval v Paříži v r. 1961. Mozaiky byly již provedeny v Paříži, v Bruselu a v řadě německých měst, avšak tímto provedením Symfonického orchestru z Buffala byly poprvé uvedeny ve Spojených státech. Karel Husa obdržel nedávno nová pozvání do Evropy na sedm koncertů (od Londýnské Filharmonie, od rozhlasového orchestru BBC, od televizního orchestru v Paříži, a dále pozvání do Osla, Stockholmu, Bruselu a Saarbru- eckenu). Dodatečně se dovídáme, že prof. Husa dirigoval 17. dubna t.r. koncert svého universitního orchestru, na němž vedle skladeb Beethovenových a Ivesových uvedl poprvé ve Spojených státech “Čelový koncert č. 2” od svého pralského učitele prof. Jaroslava Řídkého. Prof. Řídký, který zemřel v r. 1956, napsal toto své dílo r. 1940. ALOIS KOHOUT LECOQUE, známý akademický malíř, o jehož 75. narozeninách jsme se zmiňovali v dvojčísle březen-duben t.r., uspořádal nedávno ve své vlastní galerii v Los Angeles velkou výstavu svých obrazů a děl malíře Emila Bernarda. Lecoque vystavoval své obrazy z Prahy, z Paříže i z Ameriky. Výstva měla velký olhas v denním tisku v Hollywoodu i v Los Angeles. Umělecká porota v Paříži přijala do sbírky města Paříže Lecoqueův obraz “Church St. Severin”, jenž byl v r. 1965 vystaven v galerii Agora v Paříži. Jak 30 dovídáme, francouzská společnost A.rts-Sciences-Letres v Paříži udělila 24. dubna t.r. Lecoqueovi zlatou medaili za jeho výtvarnou činnost. Gratulujeme! ”Divadlo”, tak zní prostý název divadélka na 78 West Third Street na Manhattanu, kde koncem dubna t.r. zahájili svou novou divadelní činnost Vašek Šimek a Jára Kohout, oba již dobře známí svým hereckým uměním. Od 29. dubna do 15. května měli na repertoiru “The Coffin Tale” od A. Austina a od 20. května do 5. června hru “Woyzeck” od G. Büchnera. Malé divadélko bylo každý den plné a Jára Kohout i Vašek Šimek klidili zasloužené ovace. Poněvadž V. Šimek odjel nyní na svatební cestu, bude se v divadélku pokračovat na podzim. Newyorští, sledujte tisk, nenechte si ujít příležitost skutečně se pobavit a zasmát. — 42 — [pageend2]VYZNAMENANÍ STUDENTI ČESKÉHO A SLOVENSKÉHO PŮVODU Alois C. Mladěnka, který graduoval na Agriculture and Mechanical College of Texas, obdržel $12.000.- (na tři roky) jako “National Defense Education Language Graduate Fellowship”. Je to poprvé v historii této koleje, že její student obdržel tak vysokou odměnu. A. Mladěnka bude pokračovat ve studiích na universitě státu Colorado, kde se bude především věnovat ruštině a češtině; chce tam dosáhnout doktorátu moderních jazyků a potom se věnovat profesuře. Mladěnkka je 29 let stár, je ženatý a má dvě děti. Po dva roky navštěvoval krus češtiny a ruštiny, vedený našim členem dr. Janem M. Skřivánkem, profesorem slovanských jazyků na A and M universitě. Vyznamenaný Mladěnka je pokladníkem Českého klubu, o jehož obnovení na Texaské universitě má největší zásluhu prof. Skřivánek, jeho předseda. Případ Mladěnkův měl by být povzbuzením pro příslušníky 2. a 3. a třeba i další generace amerických krajanů českého a slovenského původu - je důkazem toho, že studium češtiny na amerických universitách se dobře vyplácí. Dušan Lysý, 181etý syn slovenských rodičů je jedním ze 212 nej lepších amerických studentů, absolventů střední školy (high school), jejichž jména oznámil Bílý dům ve Washingtonu jako “Presidential Scholars of 196G”. Dušan Lysý se narodil v Norsku, kde jeho otec byl před 18 lety československým diplomatem;dnes je dr. Frank Lysý redaktorem Hlasu Ameriky. Výběr těchto 121 nejlepších studentů provedla zvláštní komise za předsednictví presidenta Stanfordské university, dr. J. E. Wallace Sterlinga z několika set tisíc doporučených studentů, kteří byli vybráni z více než dvou milionů letošních absolventů. Dušan Lysý byl přijat 7. června t.r. v Bílém domě presidentem Johnsonem. Okamžitě obdržel nabídku ke studiu na Harvardské universitě, na MIT a na Princentonské universitě; rozhodl se pro Princentonskou universitu, kde bude studovat matematiku. Redakce ZPRÁV SVU upřímně blahopřeje oběma vyznamenaným studentům Slet slovenského Sokolstva v Queens College. Slovenská telocvičná jednota Sokol v Spojených štátoch pri příležitostí sedemdesiateho výročia svojho pôsobenia poriada Slet v auditoriu Queens College 3. júla. Sväz amerického Sokolstva, Americká Obec Sokolská a Sväz československého Sokolstva v zahraničí sa zúčastnia nielen Sletu 3. júla, ale aj telocvičných závodov, ktoré sa budú poriadať v hotelu Commodore v dňoch 1. a 2. júla t.j. tesne pred hlavným svetovým dňom. Veľká účasť na Siete sa očakává z Kanady, kde v r. 1967 pripravujú Slet Sväzu čs. Sokolstva v zahraničí v Montreáli; účasť prisľúbili aj americkí Sokoli poľskí a juhoslovanski, ktorý sa tradične účastnia československých sletov v Amerike. Slovenská telocvičná jednota Sokol v Spojených štátoch, ktorá má teraz okolo 25,000 členov, zahájila činnosť v dobe keď Sokol na Slovensku bol maďarskou vládou zakázaný; vyše štyroch pätín členov sú už v Amerike narodení potomci slovenských prisťahovalcov. — 43 — [pageend3]ZAZNAMY: Washingtonská pracovní skupina SVU pokračovala ve svém přednáškovém cyklu přednáškou dr. Brano Lajdy na téma “Nový ekonomický model”. Dr. Lajda výstižným způsobem přítomným vysvětlil, co českoslovenští komunisté rozumí pod pojmem Nový ekonomický model a o jaké změny v hospodářském systému Československa se ve skutečnosti jedná. Přednáška, jež byla přítomnými vyslechnuta s velkou pozorností, se konala 29. dubna v kostele All Souls. Večeru předsedal dr. Andrej Eliáš. Na zakončení funkčního období 1965- 66 uspořádala washingtonská pracovní skupina tradiční banket v Army-Navy Clubu na Farragut Square. Při banketu promluvil jako hlavní řečník dr. František Schwarzenberg, profesor Loyola University v Chicagu. Jeho mistrně proslovená přednáška a společensky velmi zdařilý banket byly důstojným zakončením úspěšného období 1965-66. Newyorská pracovní skupina SVU uspořádala poslední přednášku období 1965-66 ve tvrtek, 26. května v sále kanceláře SVU. Řečníkem byl dr. Jan Stránský, který hovořil na téma “Stavění mostů”. Dr. Jan Stránský z New Yorku nezůstal čistotou přednesu a objektivností shrnutých fakt za svým otcem, prof. Jaroslavem Stránským z Londýna, který byl počátkem tohoto' roku milým hostem a řečníkem téže pracovní skupiny SVU. Jak vidět, dokonalý řečnický přednes, čistota jazyka a objektivnost podání se stávají tradicí v rodě Stránských. Dr. Jan Stránský ve své přednášce shrnul všechna možná fakta pro a proti pro posuzování otázky, jak se máme dívat na “stavění mostů”, v našem případě “kulturních mostů” mezi západem a východem. Řečník dal jasně najevo, že pokud jde o kulturní výměnu mezi západem a východem, je nutno kategoricky žádat objektivní reciprocitu a to, ať už jde o osoby nebo o plody kulturní a umělecké. Bohužel, jsme stále svědky toho, že ačkoli komunisté o kulturní výměně mluví, je stále těžko a nesnadno dostat bezpečně ze západu na východ slovo mluvené nebo tištěné. Po projevu dr. Stránského se rozvířila debata o tématu, jíž se mimo jiné zúčastnili prof. Bušek, dr. Radimský, dr. Lexa, Emil Randsdorf a jiní. Čtenářům ZPRÁV SVU a PROMĚN v USA: Pokud ve vaší adrese neuvádíme “Zip Code” číslo, oznamte nám je obratem! Americká pošta nám napříště nepřijme ZPRÁVY a PROMĚNY bez “ZIP Code” čísla. Chicagská pracovní skupina SVU konala v pátek 20. května t.r. v sále Lincoln Federal Savings and Loan Association v Berwynu přednášku dr. Ferdinanda Kolegara na téma “T. G. Masaryk jako tvůrce československé sociologie”. Přednáška byla velmi zajímavá a vědecky velmi dobře podložena. Přednášející, dr. F. Kolegar, je profesorem sociologie na Rooseveltově universitě v Chicagu. Již dnes má zvučné jméno ve světových odborných kruzích. Dr. Kolegar má již za sebou bohatou publikační činnost. Mimo to přednáší často na vědeckých sjezdech nejen ve Spojených státech, nýbrž i v cizině; loni v letním semestru přednášel jako hostující profesor na švédské universitě v Lundu. — 44 — [pageend4]NAŠI JUBILANTI DR. LADISLAV FEIERABEND - 75 We Washingtonu oslavil 14. června t.r. své 75. narozeniny dr. Ladislav Feierabend, politik, bývalý ministr, redaktor, spisovatel, člověk obdivuhodné pracovní energie. Předseda SVU prof. René Wellek a generální tajemník prof. Rudolf Šturm zaslali oslavenci v den jeho narozenin telegram tohoto znění: Srdečná blahopřání k Vašim 75. narozeninám. Společnost pro vědy a umění myslí na Vás s vděčností a obdivuje se Vaší práci pro blaho českého a slovenského lidu, kterou jste neúnavně vykonával po mnoho let doma i v cizině. Nejvřelejší pozdravy paní Feier- abendové a Vám mnoho dalších šťastných let života! Co nejsrdečněji René Wellek, předseda, Rudolf Šturm, gen. tajemník. DR. JOSEF ČADA - 70 Před nedávném oslavil své sedmdesátiny v plné svěžesti profesor Joset Čada, pedagog, historik a ředitel Slovanského střediska v Lisle u Chicaga. Předseda SVU prof. René Wellek a gen. tajemník prof. Rudolf Šturm mu zaslali blahopřejný telegram jménem Společnosti, v němž se praví: Srdečná blahopřání k Vašim sedmdesátým narozeninám. Přicházíme s gratulací pozdě, ale chceme Vás ujistit o tom, že Společnost pro vědy a umění je hrdá na Vaše úspěchy jako historika a pedagoga a na Vaše výsledky v budování Slovanského střediska v Lisle. Američané českého původu jsou skutečně šťastni, že mají ve svém středu osobnost tak významnou. Vřelé pozdravy paní Čadové a Vám mnoho dalších šťastných let. Nej- Pavel Javor BEZ NÁZVU Jsi v mojí krvi prudký jed... Nadarmo čekám, až se vstřebá - Jsi jako víno, jako chleba, kterého jsem se nedojed - Jsi v mojí krvi prudký jed. V srdci jsi dávno sladký hlas, který jsem příliš pozdě slyšel. Děkuji Bohu, že jsem přišel, byť na poslední hodokvas. V srdci jsi dávno sladký hlas. Tvá láska je tak vzácný host, jehož jsme nikdy nečekali. Stále se bojím, že se vzdálí, že jsme ho nehostili dost. Tvá láska je jak vzácný host - Vždy rozechvělý, roztoužen, snad nezachytím rovnováhu. Tvou lásku dýchám jako vláhu a vím, že jsem tu hostem jen, vždy rozechvělý, roztoužen - Ach, jak je krásná cesta zmaru, když po ní spěchám za tebou! Mrazivé dálky nezebou a všechny cesty vedou k jaru _ Ach, jak je krásná cesta zmaru ... srdečněji: René Wellek, předseda, Rudolf Šturm, gen. tajemník. Také my se připojujeme jménem naší čtenářské obce a přejeme oběma jubi- lantům, významným členům SVU, mnoho dalších let úspěšného a plodného života. — 45 — [pageend5]KAREL HUJER, profesor astronomie a jaderné fyziky na universitě v Chattanooga ve státu Tennessee, přednášel na sjezdu Astronomické společnosti na Pacifickém pobřeží. Sjezd se konal v Tucsonu v Arizoně, a hostitelem byla arizonská universita. Profesor Hujer přednášel o “Blaewově globusu, věnovaném hvězdáři Tycho de Brahe”. Tento globus je jeden z nejzvácnějších na světě a je v majetku Strahovské knihovny v Praze, nyní Památníku československého písemnictví. Hujerova přednáška vyšla ve výtahu v časopise astronomické společnosti, která sjezd pořádala, a v plném znění s ilustracemi vyjde nákladem Harvardské university v časopise “Sky and Telescop”. V uplynulém roce byl dr. Hujer pozván také do hlavního města Washingtonu, aby tam se svými kolegy z celé Ameriky rozhodoval o udělení stipendií pro americké vysoké školy na vybavení nebo zdokonalení jejich fyzikálních laboratoří. V kanadském Torontu přednášel dr. Hujer ještě k ohlasu čtyřstého výročí Galileo Gallilei, a to v Královské astronomické společnosti. Přednášející položil učeným posluchačům otázku: “Byl Gallileo astronom nebo fyzik?” Tato přednáška bude vydána Královskou společností v Kanadě. V létě minulého roku se profesor Hujer účastnil Devátého sjezdu Mezinárodní unie dějin filozofie vědy, který se konal tentokrát v Polsku. Na tomto sjezdu přednášel dr. Hujer o tom, že Jan Amos Komenský déle než čtvrt století byl majitelem nesmírně cenného rukopisu Koperníkova díla, které také zachránil před zkázou. Tento jedinečný rukopis býl přes tři sta let v Praze, až se komunistická poslankyně Landová-Stychová postarala o to, aby byl odeslán do Polska, odkudž se už nikdy do Prahy nevrátil. Také tato přednáška Hujerova bude vydána tiskem v plném rozsahu. Koncem ledna zasedal dr. Hujer v New Yorku na výročním sjezdu Amerických profesorů fyziky; tento sjezd je pravidelně pořádán společně s Americkou fyzikální společností. Publikácie Books Abroad o nás. Medzinárodný literárny štvrťročník Books Abroad, vydávaný pečlivosťou University of Oklahoma, má v novom čísle (zima 1966) opäť vätčší počet prác o Československu. Rad kníh, ktoré vydali v ČSSR tu recenzujú Bohuslava Bradbrooková, J. L. Kovár a Rudolf Šturm. O knihách ruských, talianských, portugalských atď píšu Herman Carmel, František Listopad, Ladislav Radimský, R. Šturm a Robert Vlach. Sú tu aj posudky o knihe Petra Demetza “Formen des Realismus: Theodore Fontane” a Maxa Broda “Das Schloss”. Toto je ešte vydanie, ktoré pre tlač pripravil zosnulý dr. Vlach, šéfreradktor štvrť- ročníku. Chicagská pracovní skupina SVU po zajímavé přednášce prof. Karla B. Jiráka v březnu, uspořádala 29. dubna 1966 přednášku o moravském a slovenském folklóru, provázenou dvěma krásnými filmy. Přednášku proslovil poutavým a vtipným způsobem prof. Karel Vetterle z Brna, který také vysvětlil ú- silí Etnografického ústavu (jehož je ředitelem) o zachování původnosti tradičních národních tanců a písní. Jeho přednáška se setkala s tak obrovským ohlasem veřejnosti, že již 15 minut před zahájením programu sál byl zcela naplněn a pořadatelé museli přinášet další židle z jiných místností. Ani to však nestačilo a bohužel mnozí účastn.ci musili stát. Byl to až dosud nejúspěšnější večírek pracovní skupiny SVU v Chicagu v sérii pravidelných přednášek. Náš dík patří především panu prof. K. Vetterle- mu, který přesto, že je velmi zaměstnán anglickými přednáškami na amerických universitách a rozhlase, věnoval svůj — 46 — [pageend6]drahocenný čas přípravě a vzornému provedení české přednášky pro naše členy a hosty. Prof. Vetterle byl za to odměněn dlouhotrvajícím potleskem a my doufáme, že to nebyla jeho poslední návštěva v USA. Hosté z Československa jeho druhu jsou mezi námi vždy vítáni. M. Z. “Mnichovská tragedie” je název knihy, kterou vydal před nedávném dr. František Polák, jenž je znám krajanské veřejnosti jako autor celé řady publikací. Nová kniha dr. Poláka má 235 stran, stojí $3.50 a je možno ji objednat přímo u autora: Dr. F. Polák, 28 Holister Street, Coxcaokie, N. Y., USA. Dr. Polák právě dokončuje svou poslední knihu, jež má vyjít koncem toho to roku nebo začátkem příštího roku pod názvem “V boji proti čs. páté sovětské koloně.” NADACE PRO STUDIUM ČEŠTINY V CLEVELANDU Nedávno byla v Clevelandu založena nadace pro studium českého jazyka a české kultury na vysokých školách. Prvním vysokým učilištěm v Clevelandu, kde se čeština bude přednášet, bude Western Reserve University. Předsedou nadace byl zvolen Frederick Wolf; dr. Charles Rehor, místopředsedou; Ant. Šuster, tajemníkem a ředitelem veřejných vztahů; Miloslo- va Hyvnarová, pokladní; dr. Rudolf Peřina, knihovníkem. Členové výboru nadace se obrací na Američany českého původu a jejich přátele o podporu ve svém úsilí zařadit češtinu mezi slovanské jazyky, které se již úspěšně přednášejí na Western Reserve Universitě. Nadace hledá v současné době vhodnou a kvalifikovanou osobu k vyučování češtiny na W. R. Univ. Nadace pro studium českého jazyka “Czech studies Foundation, má kancelář u. KDO BUDE 1.000 ČLENEM? Nastává doba dovolených, která obyčejně znamená určitou stagnaci ve spolkovém a organisačním životě. SVU se však připravuje na 3. sjezd, který se bude konat hned po skončení dovolených a prázdnin, od 2. do 4. září t.r. Funkcionáři, referenti a ti členové, kteří budou na Sjezdu přednášet, budou mít o prázdninách plno' práce s posledními přípravami. Tetokráte se však obracíme na všechny členy s prosbou: ani o dovolené nezapomeňte se SVU! Sejdete se se svými známými u moře, v horách, v letoviscích. Staňte se o letošní dovolené apoštoly myšlenky a úkolů Společnosti pro vědy a umění! Snažte se získat nového člena! Při psaní tohoto článečku má SVU 970 členů. O sjezdu v září t.r. chceme mezi sebou slavnostně uvítat tisícího člena- bude-li jím někdo ze vzdálenějších zemí nebo míst oznámíme mu slavnostním způsobem, že se stal tisícím členem. Potřebujeme v příštích dvou měsících, v době prázdnin, získat nejméně 30 nových členů. Pomozte nám! Nebudete-li mít při sobě členskou přihlášku, napište kanceláři SVU jméno osoby, kterou doporučujete, s plnou adresou a kancelář obratem zašle dotyčnému informační materiál a členskou přihlášku. Pokusí- me-li se všichni s chutí získat alespoň jednoho nového člena, může se stát, že místo 30 nových členů budeme mít o Sjezdu 300 nových členů. Kdo bude tisícím členem SVU? - Možná, že právě kandidát, kterého Vynavrhnete. — 47 — Frederick C. Wolf’s Cleveland Recording Company, 1515 Euclid Avenue, Cleveland, Ohio 44115. Kdo by si přál finančně se podílet na předsevzatém cíli nadace, ať laskavě zašle svůj příspěvek na shora uvedenou adresu. [pageend7]KOCOURKOV Na jiném místě tohoto čísla referujeme o vědecké činnosti dr. Karla Hujera, profesora astronomie a jaderné fyziky na universitě v Chattanooga ve státu Tennessee. Profesor Hujer po zájezdu do Polska nevštívil také po mnoha a mnoha letech Československo, kde proslovil řadu přednášek. Jednu z těchto přednášek měl přednést v Betlémské kapli, ale tři hodiny přer začátkem byla přednáška místním národním výborem zakázána. Čtenář se asi udiveně ptá, proč? Stejně jako se ptal dr. Hujer. Pravda vyšla brzy najevo: Nějaký pilný agit- propčík v Karlových Varech denun- coval v Praze dr. Hujera za dva výroky, které pronesl ve své karlovarské přednášce: 1) Že ve Spojených státech amerických je šest větších dalekohledů, než je největší dalekohled Sovětského svazu. 2) Že citoval známá Masarykova slova - aniž ovšem jmenoval jejich autora — “Nebát se a nekrást”. Po těchto slovech obecenstvo vypuklo ve freko- nický potlesk. Ale aby historie Kocourkova byla dovršena: Čs. Akademie věd ihned po zakázané přednášce v Praze pozvala dr. Hujera, aby v Brně přednášel v rámci oslav dvoustého výročí Prokopa Diviše, vynálezce hromosvodu! Protože prof. Hujer se musil již vrátit do USA, přednášku jen napsal a jeho jménem ji na oslavě proslovil prof. dr. Vašíček z Masarykovy (nyní Purkyňovy) universitě v Brně. Ale tím se kocourkovská politika neskončila: V ČSSR vydali pietni tisk k oslavě dvoustého výročí Prokopa Diviše a otiskli v něm příspěvek profesora Karla Hujera, člena SVU. Hn PLACENÉ OZNÁMENÍ: PROČ? Při koupi životního pojištění, jednotlivec je často na rozpacích, kde by měl takové pojištění zakoupit. Jest přirozené, že většina nabídek je lákavá, slibující to či ono, často obojí. Avšak obezřetný zájemce, zvláště krajan, by si měl vždy položit následující otázky: Kdo představuje nabízející společnost a jaká je její minulost i přítomná pověst. Při zodpovědění těchto otázek vyjde najevo, že ČSA je nejstarší bratrská podpůrná jednota v Americe, která od svého založení v roce 1854 je v rukou svého členstva, které z velké většiny pochází z českých rodičů, že po celých 112 let svého trvání se o členstvo mateřsky stará a těší se vážnosti a úctě i mezi jinonárodnstními organisacemi. ČSA dnes nabízí to nejvýhodnější bratrské životní pojištění, plánované tak účelně, aby vyhovovalo požadavkům doby přítomné i budoucí. Členství v Jednotě ČSA poskytuje přátelské prostředí, jaké lze nalézti mezi lidmi stejné krve. Členové Jednoty ČSA jsou ve své 112 leté organisaci spokojeni. To je nejlepší odpověď na otázku PROČ je dobře býti členem Jednoty ČSA. Její adresa je 2138 So. 61st Court, Cicero, Illinois - 60650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA. - Published monthly except July and August. - Editor: V. S. Walzel. - Printed by the Orbis Printing Co., Inc., 246 East 84th Street, New York, N. Y. 10028. - Subscription for non-members: $3.00 per year. [pageend8]