PROSTOR poznámky stati a úvahy myšlenkové proudy XX. století excerpta náš rozhovor 12 reportáž anketa kultura dopisy, názory, polemiky slovník politického myšlení literatura NEZÁVISLÝ ČASOPIS ROČNÍK III. LEDEN 1 989 ČERVEN 1 990 CENA 25 KČS [pageend1]PROSTOR, nezávislý časopis kulturně politická revue, vychází v Praze 4 x ročně Redaktor: Aleš Lederer Redakce: Rudolf Starý, Jan Vávra Cena jednotlivého čísla: Kčs 25, předplatné na 1 rok: Kčs 100 + poštovné. Pro zájemce ze zahraničí cena: US$ 2,50 roční předplatné US$ 10 + poštovné Veškeré objednávky časopisu a knižní produkce nakladatelství Prostor zasílejte na adresu: Vladimír Hrách, Švermova 867, 386 01 Strakonice Bankovní spojení Korunové konto: Komerční banka, pobočka Praha — západ, Příkopy 3-5, 110 03 Praha 1, č. účtu: 2546-111 Devizové konto: ČSOB, a. s., Na příkopě 14, 11520 Praha 1, č. devizového účtu: 3483-49880 Druhé, upravené vydání. Uzávěrka tohoto čísla 22. ledna 1989. Uzávěrka druhého, upraveného vydání 8. května 1990. Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, soukromé nakladatelství a vydavatelství Aleš Lederer, U Prašné brány 3, Praha 1,11629 telefon: 2328205, 2328215 fax: 2328415 Obálku navrhl Pavel Hrách Grafická úprava Jaroslav Hradský, Jan Kortus, Aleš Lederer Vytiskly Tiskárny Vimperk, státní podnik Rozšiřuje Knižní velkoobchod a PNS ISSN 0862-7045 [pageend2]Leden Červen nezávislý časopis ročník III. číslo 12 reprint STATI A ÚVAHY Na současné téma II. Rudolf Starý Je právo podnikat lidským právem? Pavel Bratinka Protestanská etika a tržní hospodářství Gerhard W. Ditz Lenin Ferdinand Peroutka Pražské průchody, pasáže, korsa a pěší zóna Josef Kroutvor Ladislav Klíma - bohočlověk? Jiří Sirotek O poetičnosti Milan Hanuš MYŠLENKOVÉ PRO s t o l et í Co je metafyzika? Martin Heidegger EXCERPTA Totalitarismus a síla osobnosti NÁŠ ROZHOVOR Kdo chce jen brát, ten aby se ubál (rozhovor s Evou Kantůrkovou) Není třeba nic vymýšlet, všechno již existuje (rozhovor s viceprezidentem Bank of America) REPORTÁŽ Hudba jako žihadlo Aleš Lederer 1989 1990 3 5 27 41 49 67 73 79 85 91 103 109 119 127 PROSTOR Dosti strachu po zNÁmk y [pageend3]Anketa na téma „strach" 137 KULTURA (výročí, divadlo, film, výtvarné uměni a literatura) 149 DOPISY, NÁZORY, po l Emik y 191 SLOVNÍK POLITICKÉHO MYŠLENÍ 195 LITERATURA Odchlípená podešev 201 Teofil B. Kulka Básně Andreje Stankoviče 228 ÚVODEM Časopis Prostor se jako jedno z mnoha samizdatových periodik pokoušel svébytným způsobem reflektovat všední realitu 80. let v Čechách. Svou existencí na pomezí disidentského světa a zdevastované krajiny režimní kultury se tak spolupodílel na otevírání tolik potřebného prostoru pro svobodné vnímání, názory a polemiky. Časopis vznikl na jaře roku 1982. V červnu 88 vzniklo jedenácté číslo, jehož reprint se před několika týdny dočkal prvního oficiálního vydání. Je tedy na místě poděkovat všem, kteří se na jeho tvorbě podíleli. U zrodu časopisu stáli Jiří Hapala, Ivo Kačaba, Aleš Lederer, Jan Štern a Jan Vávra. Někteří posléze časopis opustili a přibyli noví. Po určitou dobu s časopisem spolupracoval Jiří Novotný, pravidelným přispěvatelem byl také Jiří Sirotek, který se nakonec po dlouhém zdráhání stal stálým členem redakce. Vydatnými pomocníky byli rovněž Rudolf Starý a Petr Pithart. První svými články a odbornými konzultacemi, druhý příspěvky, které shromažďoval ze svého okolí a poté nabízel k otištění v Prostoru, ale také přátelskými radami a zkušenostmi. Všem jmenovaným se tedy omlouvám za minulé opomenutí. Jim, ale i celé řadě nejmenovaných kamarádů a přátel, kteří svou iniciativou pomáhali časopisu na svět a bez jejichž pomoci by jen ztěží vycházel, touto cestou upřímně děkuji. V Praze, v dubnu 1990 Redaktor [pageend4]Kdysi jsem ve vlaku poslouchal dva náhodné spolucestující, kteří se spolu dali do řeči. Po krátkém oťukávání na neutrální téma (oba byli v Rumunsku a oba byli okradeni) přešli na domácí půdu. Krade se nejenom v Rumunsku, ale i u nás. A nejenom krade. Podvádí se, všude je korupce a protekce, úplatky a fronty. Člověk nic nedostane, a ještě musí držet hubu. A kdo za to může? Systém, režim, bolševici. A tak to brali přes všechny oblasti společnosti, od fotbalu k zahraničnímu obchodu, všude tentýž šlendrián, neschopnost a zlodějna a vždycky tentýž závěr: můžou za to oni, systém, režim. Všichni asi známe velice dobře tyto záchvaty kritiky, kterým čas od času propadáme my nebo naši přátelé a které, jak jsou nekonečné, tak jsou i marné a neadresné. Vždycky si totiž vylijeme srdce mezi sebou, ale nic se tím nezmění, protože oni jsou neoslovitelní. Ve společnosti, kde se pohybuji, patří dokonce k dobrému vychování těmto záchvatům nepropadat, protože inteligentní člověkse nebude trápit tak unavující a banální věcí, jakou je všemocná neschopnost režimu. DOSTI STRACHU Dále též dobře víme, proč je marné naše nadávání. Je to proto, že režim je nějakým způsobem zainteresován na své neschopnosti i na tom, aby nás všelikým způsobem omezoval a trápil. Patří k jeho vnitřní povaze plést se do toho, co by měl nechat přirozenému vývoji, a naopak nestarat se o to, co by řešit měl. Je to jeho modus vivendi. A nám z toho tečou nervy. Jenže když se ozveme nebo dokonce vyžadujeme nápravu chyb, dopustíme se hned dvou přestupků. Za prvé porušujeme kompetenci režimu, protože jen on je kompetentní něco posuzovat nebo rozhodovat. Za druhé vždycky šlápneme na kuří oko někomu nebo něčemu, co má na dané špatnosti svůj zájem. Kombinovaný útok institucí režimu dvakrát takto potrefených pak různými formami likviduje každého kverulanta. (Teda ne každého, protože v poslední době se připouštějí přestavbové výjimky ze stalinistického pravidla). Víme, že nápravy se nedomůžeme, a naopak režim se nám může velice účinně pomstít. Většina z nás tedy žije ve vědomém rozporu mezi tím, co by se mělo dělat a co se skutečně dělá. Je to z obavy před hrozbami režimu. Věci veřejné, všem nám společné, nás nespojují co do aktivní účasti na nich, nýbrž co do strachu do nich se zaplést. Ponižující strach před režimem je to, co nás vrhá do pasivity a bezmoci. To se projevuje vzrůstající neurotičností lidí, kteří reagují s neadekvátní podrážděností na běžné nedostatky ve společenském provozu. Velmi často jsem svědkem toho, jak neochota pinglů a prodavaček, přezíravost 3 [pageend5]úředníků na byťáku a v podobných institucích, nedostatek zboží atd. uvádí neúměrně často lidi do stavu zoufalé zuřivosti, která nemá daleko k hysterii. A není to jenom proto, že by všudypřítomné nedostatky tak zeslabily naši nervovou soustavu. Jeto i proto, že v pozadí každé takové situace vždy neomylně (jako ti dva cestující) nalezneme tento systém, v němž nic nefunguje normálně. A tudíž ve všech těchto situacích se obnažuje (aniž si to plně uvědomujeme) náš vztah k režimu, v němž pod pohrůžkou násilí ustupujeme jeho neschopnosti. Všechny tyto situace se tedy proměňují z běžných provozních potíží v existenciální situaci, v níž je trvale zakotveno naše ponížení a strach. A tak místo toho, abychom si to rozdali s režimem, řveme na prodavačky a pingly, kteří koneckonců nemohou za to, že něco zase není. 21. srpna tohoto roku vyšel z Václavského náměstí průvod. Nějakou dobu jsem v něm pobyl, zpíval jsem hymnu, křičel „Rusové domů!" a zažíval jsem pocit naprosté euforie svobody. Byl to naprosto ohromující zážitek. Po devatenácti dusných letech, v centru politické moci, před zraky mocipánů, v ten nejcitlivější možný den, navzdory mohutným policejním opatřením šel Prahou několik hodin desetitisícový průvod, který skandoval ono neuvěřitelné „Rusové domů!". Strach se tentokrát přestěhoval na druhou stranu barikády. Policisté vyslaní k potlačení demonstrace byli zcela vyšinutí a hysteričtí, protože se báli průvodu, v němž se zřejmě nebál nikdo. Byl to svátek svobody, v němž si lidé předávali poselství odvahy. Všechno se zdálo jasné.Tudy vede cesta z našeho marasmu. Lenka Procházková to v zářijových Lidových novinách vyjádřila jasně: „Už se nebojte!" Mladí podle ní obstáli. Avšak kde zůstali ti starší, kteří by do nadšení mohli vnést rozum a zkušenosti! Na závěr článku se sugestivně ptá: „To i koncem října odjedete na chalupy?" A tehdy jsem zapochyboval. Přestaňme se už konečně bát, to ano. Ale formy toho mohou být různé. Lenka Procházková nemůže čekat, že otcové od rodin, kteří mají určité společenské postavení a vážnost, se půjdou nechat ztřískat pendrekem od pětadvacetiletých pochůzkářů. Možná že jednou, až krize dostoupí vrcholu, nebude jiného zbytí, ale dnes snad jsou i jiné cesty, jak obnovit občanskou kuráž. Každý nechť si zvolí cestu přiměřenou jeho možnostem a schopnostem. Není třeba se rozčilovat na ty, co nepřišli, ani na ty, co nepřijdou. Taková věc, jako byla demonstrace 21. srpna, nezmizí beze stopy, nýbrž zůstane v paměti účastníků i těch, co nepřišli. Poselství odvahy nemůže nikoho minout. Záleží pouze na každém z nás, jak ho přijme. podzim 1988 red. 4 [pageend6]Tiše poslouchejte... ... budu vám vyprávět jednu neuvěřitelnou historku. Představte si, že třeba francouzský ministr vnitra je už delší dobu terčem kritiky za to, jak vede svůj resort. Připomínky přicházejí ze všech stran, jak z nezávislých kruhů zastupujících veřejnost, tak z opozice, tak i z jeho ministerstva, konkrétně od jeho náměstků. Co tedy udělá? To, co udělá každý ministr v demokratickém státě: Jde do archivu, který právě před chvílí uzavřel, a předá novinářům kompromitující materiály na jednoho ze svých kritiků. Zároveň podá premiérovi návrh na odvolání oněch náměstků. K jeho údivu tím ovšem celá věc nekončí. Kritika sílí. Náměstci svolají tiskovou konferenci, kde oznámí, že pan ministr chrání před stíháním a dokonce povyšuje lidi, kteří do nedávná aktivně pracovali na svržení francouzské demokracie. A že jeden takový člověk prováděl s jeho pověřením čtrnáct dnů lustraci všech poslanců francouzského Národního shromáždění a že existuje důvodné podezření, že takto získané informace během té doby unikly pryč, ať už k Američanům, Rusům, do arabských států či jinam. Kdokoliv tedy může držet francouzské shromáždění v hrsti. Druhý den vystoupí v Národním shromáždění jeden poslanec, předloží podobné argumenty a vznese otázku ministrovy důvěryhodnosti. A co udělá milý pan ministr? — Abdikuje? Hájí se? Co vás nemá! Opět to, co přece udělá každý ministr v demokratickém státě: Pokusí se dotyčného poslance skandalizovat vytažením kompromitujících materiálů z archívu. Druhý den odvolá oba náměstky a zahájí proti nim trestní stíhání. Do té doby podivuhodně laxní francouzský tisk ucítí, samozřejmě vyjma tisku ministrovy strany, nějaké nejasnosti a do milého ministra se pustí. Vzniká opravdový skandál, vytahují se nej různější nechutnosti a často se míří pod pás. Francouzský prezident, který do té doby držel nad ministrem vnitra ochrannou ruku se rozhodne celou záležitost vyřešit. Všichni si oddychnou, protože je v tu chvíli zřejmě jediný, kdo může s neústupným ministrem hnout a zabránit tak dalšímu skandalizování a celkové destabilizaci. A co udělá milý pan prezident? — Projeví se jako opravdový demokrat: Předloží oběma stranám dohodu, která spočívá v tom, že ministr zastaví stíhání náměstků. Strana, ke které náměstci patřili, si může místo nich dosadit jednoho svého člověka. Bude se pracovat na tom, aby jistá část ministerstva byla vyňata z kompetence pana ministra. Pan prezident ovšem trvá na tom, že musí okamžitě ustat vzájemné útoky v tisku. S tiskem zúčastněných stran není ani takový problém, ale co s řadou tzv. nezávislých novin? Ovšem i tady si ví francouzský prezident rady. Pozve si k sobě šéfredaktory ostatních tiskovin a oznámí jim, že si nepřeje, aby se kriticky zmiňovali o osobě milého ministra. Jediný z pozvaných se proti tomu ostře ohradí, ovšem jak se později ukáže, i jeho noviny tuto dohodu respektují. Jako mávnutím kouzelného proutku vše utichne. Na tiskové konferenci francouz5 POZNÁMKY [pageend7]ský prezident oznámí, že otazníky kolem pana ministra jsou vyřešeny. Že pan ministr ještě neodpověděl Národnímu shromáždění, a to o jeho případu ještě nerokovalo, není v tu chvíli asi důležité. Hlavní je, že všichni občané Francouzské republiky mohou zase klidně spát. Nic se nestalo. A pokud se náhodou stalo, už žádné problémy neexistují. Dobrou noc. Spěte klidně, protože něco podobného se u nás stát nemůže. Jakákoli podobnost je čistě náhodná... * * * Naštěstí máme ministra vnitra, který je laskavý, věřící katolík a nikdy by se takto nechoval. Máme pana prezidenta, který je zarytý demokrat a klade velký důraz na mravnost v politice. A máme nezávislý tisk, který by se nikdy nenechal takto manipulovat. Přesto bych vás poprosil, abyste předchozí pohádce věnovali ještě trochu pozornosti. V zájmu toho, aby čistě náhodou nemohlo k něčemu podobnému dojít i u nás. Příčiny uvedeného skandálu nejsou až zase tak zajímavé, varující je jeho řešení. Jistě vám neunikly jisté prvky autokracie. Bohužel i náš stát je v situaci, kdy by mohlo dojít k pokušení řešit podobnou krizi výše uvedeným způsobem. Nemáme totiž žádné skutečně fungující demokratické struktury. Vláda je dítko revolučního kvasu, parlament byl de facto naj měno ván, nemají tedy ani mandát společnosti, ani nesdružují ty nej lepší z nás. Lehce tedy může vzniknout pokušení, ať už ze sebelepších a sebeosví- cenějších úmyslů, vzít aspoň na čas řízení některých záležitostí do svých rukou a nenechat si do toho mluvit. Taková politika může být chvíli úspěšná, může přinášet i výsledky, ovšem nelze nevidět, že se jedná o popření zásad demokracie. Její podstatou přece není ušlechtilost výsledku, nýbrž způsob, jak k nějakému rozhodnutí dojde. Tedy opět ono dodržování pravidel. Výsledkem jakkoli osvíceného autokratismu je jenom výše popsaná, naprosto nečitelná kabinetní politika, která jen vzbuzuje dohady a spekulace, na které jsou pak obzvlášť někteří prezidenti velice citliví. Nehledě na to, že jakákoli forma autokracie nás nedovede zpět do Evropy, nýbrž na zcela opačnou stranu, tedy do Byzance či dokonce zpět do minulých století. Chování prezidenta z naší ukázky právě vzbuzuje několik otázek. Tou nejvážnější je důvod, proč pan prezident tak vehementně hájil osobu pana ministra, byť už byl téměř jediný a kdy už bylo jasné, že pan ministr má značně vysoké ambice, což dokumentoval snahou o vyhlášení výjimečného stavu (sice až několik dní po skončení naší pohádky). Tím nej přijatelnějším by ještě byl nějaký iracionální důvod. Jakékoli jiné důvody vzbuzují hrůzné domněnky dotýkající se suverenity našeho státu i osoby samotného pana prezidenta. Podivné není ovšem jenom chování pana prezidenta. Musela protistrana, zvlášť když měla v ruce přesvědčivé důkazy, tak ochotně přistoupit na dohodu? Nevedly ji k tomu velice praktické politické úvahy? Co když bylo třeba před volbami a spor s panem ministrem, nepochybně u veřejnosti pro jeho laskavý úsměv a malou postavu oblíbeným, případně s jeho stranou, mohl naší protistraně sebrat nějaký ten hlas? Jakkoli nedemokraticky se aktéři naší pohádky chovali, nejhůře ale dopadl tisk. Nemá to být v demokratické společnosti právě on, kdo bdí nad oním dodržováním pravidel? Představitel nezávislých novin se v naší pohádce zachoval sice statečně, ale i jeho list později vyklidil pole. Nehrála tu roli úvaha, že je lepší nerozhněvat si vedoucí politiky své strany a státu? Zapomněli snad novináři v naši pohádce na to, že noviny, které vyhovují politikům, jsou špatné noviny? Nehraje tu — čistě náhodou — roli fakt, že skupina lidí kolem centra je příliš úzká, takže se může stát, že představite6 [pageend8]lé nezávislého tisku jsou v příbuzenském či pracovním poměru s představiteli ministerstva a mají tudíž svázané ruce? Podobných neradostných úvah vzbuzuje naše pohádka víc. Ať se na ni díváme z jakékoli strany, je jasné, že všichni zúčastnění mohou být víceméně spokojeni. Jediný, kdo v tomto souboji vyloženě prohrál, je demokracie. 6.5.1990 Jan Vávra O jedné kandidatuře Stalo se to, co se dalo očekávat s velkou jistotou už na konci minulého roku Václav Havel byl 4. května navržen Občanským fórem do funkce prezidenta po červnových volbách. Mimořádně si v tomto smyslu pospíšila také Československá strana socialistická, která navrhla jeho kandidaturu už na svém březnovém sjezdu. Také některé další strany se již se svým rozhodnutím v tomto směru přestávají tajit. Došlo tedy k tomu, čím jak prohlásil V. Havel při návštěvě Brna „bývá často strašen“. V této souvislosti snad nebude úplně nevhodné pokusit se ohlédnout na ony čtyři měsíce Havlova prezidentování. První co uvidíme, bude zřejmě mocný dojem, že tento úřad prostě nemůže zastávat nikdo jiný. Svědčí pro to mnohé. Havel předložil nejen řadu zákonodárných iniciativ, ale především smělé zahraničně politické návrhy. Setkal se s nejvýznamnějšími státníky naší planety. To vše v impozantním pracovním tempu, které vzbuzuje obavy o jeho zdraví nejen u přátel, ale i u mnohých televizních diváků. Během celé této doby jsme téměř denně četli a slýchávali upřímná slova obdivu a uznání na Havlovu adresu z úst předních světových umělců a politiků. Stejné, ba možná ještě jednoznačnější reakce se ozývaly z našeho domácího prostředí. Havel si také rychle získal obrovskou popularitu v celém národě. Zdá se, že zpochybňování těchto i dalších jednoznačných skutečností může znamenat jen pošetilost, grafomanskou ješitnost či intriky temných sil. Při bližším pohledu se však nevyhneme jistým otázkám a pochybnostem v souvislosti s Havlovými názory a jeho působením v úřadu — byť by to bylo nezvyklé a politicky dejme tomu svízelné. Pro porozumění jeho současným slovům a činům je nutné alespoň stručně naznačit některé jeho názory z období, kdy se angažoval v Chartě 77. Vodítkem k tomu může být i jeho tvrzení během návštěvy Francie, že „zkušenosti disidenta byly výbornou průpravou pro prezidentství a ještě lepší byl pobyt ve vězení“. Havel v této době vytvořil koncepci života v pravdě. Šlo v podstatě o apel na lidskou autenticitu a identitu, ke které má patřit také odpovědnost vůči širšímu společenství a která by měla postupně ve svých důsledcích vést i ke změně tehdejšího politického systému. Tato morální výzva vznikla z reflexe smyslu disi- dentské činnosti a jako taková chtěla prezentovat disidentství v hlubším, nikoli pouze politickém významu. Její součástí bylo i přesvědčení, že hloubka disi- dentské zkušenosti, zkušenosti života v pravdě přerůstá v jakési nové poznání a hlubší vidění světa. Havel tuto myšlenku — poprvé ve svém slavném eseji Moc bezmocných rozšířil jakoby na celou společnost v tom smyslu, že právě náš nouzový stav, tedy všeobecný totalitní útlak a rozvrat umožňuje vidět hlouběji a uvědomit si hodnoty, které na Západě už lidé ani nevidí. Dějiny zkrátka vytvořily v sovětském bloku nový historický fenomén prozření a my jsme povoláni ho zprostředkovat ostatnímu světu a pomoci tak lidem překonat celosvětovou krizi. Tyto úvahy, vedoucí až k mesiášství, vyvolaly oprávněnou kritiku některých lidí činných v disentu už v době svého vzniku. 7 [pageend9]Výše naznačené uvažování se dopouští dvou podstatných chyb. Ztotožňuje individuální a společenské. Jestliže pro jednotlivce, kteří zvolili život v pravdě, platí, že jejich situace je ve smyslu mravním a existenciálním ziskem, pak z hlediska společnosti to o jejich postavení prohlásit nelze. Potlačuje-li politický režim základní svobody, pak společnost jako celek hloupne, dezintegruje se a chátrá a nemá co nabídnout ostatnímu světu kromě svého utrpení a jeho reflexe či proseb o pomoc. Druhým nedopatřením je předpoklad, že každé utrpení je nějak vykoupeno už na tomto světě — nebývalým poznáním, autenticitou atd. Během výkonu svého úřadu V. Havel podržuje kontinuitu těchto názorů, o čemž svědčí jeho projevy, a co je závažnější, promítá je i do svých činů. Už ve svém novoročním projevu nastínil svou filozofii československé zahraniční politiky. Připomněl Masarykovu myšlenku: „Ježíš, nikoli Caesar“ a dále řekl: „... máme možnost šířit ji dál a vnést tak do evropské i světové politiky nový prvek. Z naší země, budeme-li chtít, může už natrvalo vyzařovat láska, touha po porozumění, síla ducha a myšlenky. Toto záření může být přesné tím, co můžeme nabídnout jako náš osobitý příspěvek světové politice.“ Tato věta není pro Havla jen vzletnou rétorickou frází. Naplňuje ji doslova horečnatou aktivitou. Problém spočívá v tom, že nerozlišuje mezi tím, co je osobní, a tím, co má skutečnou společenskou relevanci. V projevu v parlamentu dne 23.1. blíže zdůvodnil své plánované zahraničně politické kroky tím, že nejsou výrazem megalomanské snahy malého státu upozorňovat na sebe svět, ale znamenají jen splácení dluhu: „Za stav světa jsme odpovědni všichni a naše země této své odpovědnosti nedbala, takže teď má co dohánět.“ Havel nepochybně tuto potřebu splácet pociťuje, ale nerozlišuje, zdaje to přiměřené stavu naší společnosti, zda je toho schopna a zda je to vůbec politicky relevantní. Vždyť přece nemůžeme vytýkat Rumunsku, Nikaragui či jiným osvobozujícím se zemím, že neusilují o uspořádání velmocenského summitu, a přitom v Havlově pojetí by měli mít dluh ještě větší než my. Obzvlášť markantně vystupuje ztráta oné distinkce právě v případě Havlem navrhovaného summitu. S touto iniciativou vystoupil koncem ledna, tedy v době kdy bezpečnostní situace uvnitř našeho státu byla ještě stále dost napjatá, existovala StB a nebylo jasné, jak dlouho potrvá pacifikace starých bezpečnostních struktur a instalace nových. Kromě toho už začínalo opadávat opojení ze sametovosti a před společností vyvstal její skutečný stav, tedy bezpočet jejích skutečných problémů. Samozřejmě nelze odmítat všechny mezinárodně politické kroky, které Václav Havel jako prezident podniká. Přesto se ale nelze ubránit dojmu, že mnohé z nich mají nádech mesiášství nebo abstraktního symbolu. Ono splácení dluhu, vyzařování lásky, porozumění a síly ducha není ani tak projevem toho, že by v nás ožívala stará Masarykova myšlenka, ale daleko spíš výrazem Havlovy touhy působit v oblasti zahraniční politiky tak, aby „vždy znovu připomínal cosi jako duchovní, nadosobní či chcete-li nepolitický horizont politiky“, jak se sám vyjádřil koncem ledna v parlamentu. Může se zdát, že se zde zdůrazňuje něco, co ve skutečnosti není příliš škodlivé. Vždyť i prezident se učí prezidentovat, a nerespektuje-li dostatečně politickou realitu, připomene se mu sama. A tak dalajláma nakonec přijel vskutku jen jako osobní návštěva, Bush a Gorbačov zdvořile odmítli, počet zahraničních cest zvyšujících naši prestiž byl redukován, Švédové nám nevrátili část uměleckých sbírek a tím je spolehlivě uchovali pro budoucnost a adresáti nej různějších návrhů na zprostředkování šije pečlivě vyposlechli. To vše za patrně nej příznivější politické situace v Evropě během celého 8 [pageend10]dvacátého století. Otázkou aleje, zda by nerespektování politické reality za nepříznivějších podmínek dopadlo stejně jako nyní. Během cesty po východočeském kraji Václav Havel prohlásil, že „kdo si myslí, že na prezidentský stolec usedl básník a snílek, neměl by zapomínat, že i básníci mají zoubky“. Ano, v tom problém ne- tkví. Velcí státníci byli také idealisté a zuby měli na svém místě. Ona ztráta distinkce mezi osobním, jen osobně prožívaným a tím, co má širší společenskou relevanci, se neprojevuje u Václava Havla jen oním idealisticko mesiášským přístupem k politice, ale také stíráním rozdílu mezi Havlem dramatikem a Havlem zastávajícím úřad prezidenta republiky. Koneckonců lze si celkem bez problémů zvyknout na to, že během státních návštěv chodí prezident na své vlastní hry či aspoň na úryvky z těchto her nebo na podobné umělecké seance. V případě návštěvy Islandu se ale vtírá otázka, zda i tam musely být vedeny závažné rozhovory na nejvyšší úrovni za účelem zvyšování naší prestiže. Ani Havlovo tvrzení, že jeho cesta „měla hlubší motivy než jen návštěvu divadelní hry“, není zcela přesvědčující. Konečně posledním, ale nejdelikátnějším projevem zmiňovaného fenoménu je u Václava Havla nerozlišování mezi soukromým a veřejným. Jak jinak vysvětlit, že bez pevného ostychu hovoří téměř v každém projevu o svém věznění, zatýkání a nebo právě o svém ostychu atd. To, co bychom u jiných veřejných činitelů vnímali jako vychloubání, nemístnou sebeprezentaci nebo naopak sebe- snižování, vnímáme u Havla jako poctivě zreflektovanou pravdu. On jen vypovídá o svých zkušenostech, kterými chce zpravidla demonstrovat něco obecnějšího. Jistý vrchol toho, jak splývají obě sféry, ono soukromé, a téměř intimní s veřejným, veřejně vysloveným, představuje Havlův projev při příležitosti udělení čestného doktorátu Hebrejskou univerzitou na téma „Franz Kafka a moje prezidentství“. Dalších příkladů existuje bezpočet, stačí nahlédnout do dalších projevů. Ve skutečnosti ovšem takový přístup vede k banalizaci toho, o čem je řeč jako kdybychom například denně prohlašovali, že milujeme lidstvo nebo že si nejsme jisti sami sebou. Shrneme-li dosavadní výše popsané stírání distinkcí, dospějeme k poněkud určitějšímu pojmenování. Jde o druh intelektuálního a morálního egocentris- mu, který samozřejmě nelze podezírat z egoismu nebo z nějakých nízkých pohnutek, ale který se nicméně projevuje ztrátou schopnosti rozlišovat určité věci, a tedy v určitém smyslu ztrátou soudnosti. Zatímco v oblasti umění se onen egocentrismus může osvědčovat pozitivně, neboť pro svou tvůrčí a morální aktivitu nepotřebuje ono rozlišování, ba naopak může čerpat ze sebereflexe a svou vnitřní zkušenost proměňovat v dílo, pak v oblasti politiky vystupuje do popředí jeho jiná stránka právě neschopnost rozlišovat. Václav Havel ručí za svá slova celým svým životem. Můžeme tedy vzít s plnou vážností i pozoruhodné myšlenky, které vyslovil před Kongresem USA. V úvodu mimo jiné sdělil názor, že „stovky politiků a politologů budou odborně zkoumat každé slovo, které řeknu“. Bohužel u nás buď nejsou politici a politologové nebo svá zkoumání tají. Havel ve svém projevu dotvrdil nejen všechny dosavadní vývody tohoto článku, ale navíc rozvinul soudy o úloze intelektuálů v politice. Zdůvodnil tak své vlastní postavení. Jednou ze základních myšlenek je protiklad mezi intelektuálem a profesionálním politikem. Podle Havla dnes žijeme ve zvláštní, převratné době, kdy se vše mění s nebývalou rychlostí. Této rychlosti prý rozumí dramatikové, nikoli politologové. O sobě pak prohlásil: „Jsem prezidentem teprve dva měsíce a nechodil jsem do žádné prezidentské školy. Mou jedinou školou byl život.“ 9 [pageend11]Z projevu zcela jednoznačně vysvítá, že kvalifikací, která je stavěna proti oněm prezidentským školám, není jen tak nějaký obyčejný život, ale život v totalitním systému. Tento systém nám totiž přes všechny hrůzy atd. „dal něco dobrého: zvláštní schopnost nahlédnout i trochu dál, než kam může nahlédnout ten, kdo tuto trpkou zkušenost nepodstou- pil“. Proto tedy podle Havla „i my můžeme něco nabídnout: totiž svou zkušenost a poznání, které z ní vzešlo“. Tato zkušenost pro něj mimo jiné, o kterém se však v projevu nehovoří, znamená, že „vědomí předchází bytí, a nikoli naopak“. Jen těžko se lze po těchto slovech zbavit dojmu, že to dobré, co nám poskytuje totalitní režim, je schopnost říkat hluboko- myslné banality. Ale konečně se dostáváme k politice. Podle Václava Havla jde o to, postavit morálku nad politiku, vědu a ekonomiku. Konkrétně by to mělo znamenat „podřídit své politické chování tomu imperativu, který mi zprostředkovává mé svědomí“ a tímto imperativem má být odpovědnost k čemusi vyššímu, blíže nespecifikovanému. Z tohoto titulu by tedy měli intelektuálové vstupovat do politiky, jak to „po dlouhém zdráhání“ učinil sám Václav Havel. Z celé této konstrukce až příliš vysvítá onen sebereflexívní přístup Václava Havla, ústící v chválu amatérismu, byť s hlubokou zkušeností a řídícím se svědomím. Je to podobné, jako kdybychom navrhovali, aby se řezníci důsledně řídili svým svědomím, které si nejlépe osvojí v totalitním systému, a aby nechodili do řeznických škol. Mohlo by se ovšem stát, že bychom vymřeli hlady, neboť takovým řezníkům by se mohlo zabíjení zvířat příčit jejich svědomí. Havel potvrdil svůj názor na tuto věc v několika interview, která poskytl západním médiím. V rozhovoru pro televizní stanici ABC řekl: „Domnívám se, že nadešel čas, kdy by politiku měli vzít do svých rukou intelektuálové. Amatéři mohou udělat lepší práci než dosavadní profesionální politikové.“ Tyto myšlenky není třeba dále komentovat, ale je možné si všimnout jedné věci: asi nejen hlas lidu překonal Havlovo zdráhání a donutil k oběti převzít prezidentský úřad, pomohl tomu patrně i hlas samotných dějin. Projevy v zahraničí samy o sobě by ještě nemusely určovat Havlovu politiku doma. I když domácí projevy nebývají tak filozofické jako ty zahraniční, je zde patrná jednota. Nejde o soulad mezi vnitřní a zahraniční politikou, který by měl být dán tím, že ta zahraniční by se měla především řídit domácími politickými realitami, potřebami a zájmy, samozřejmě včetně zpětné vazby. Takový soulad jak už bylo nepřímo poukázáno Havlova politická činnost spíše postrádá. Jednota existuje v jeho politickém myšlení a jednání a i pro jeho domácí působení platí absence oněch distinkcí, které jsou pro profesionálního politika nezbytné. A tak se setkáváme i doma s oním důrazem na symboly a s jeho snahou, jak prohlásil v lednovém parlamentním projevu, „vnášet do předvolební kampaně určité sklidňující, zdu- chovňující a tak říkajíc lidské prvky a motivy...“. Havlova snaha vnášet duchovno a porozumění, snaha prostředkovat mezi politickými subjekty a urovnávat konflikty nemá sice bezprostředně tak mesianistický rozměr jako v případě jeho snah zahraničních, ale vede k rozostření dělby moci, a tedy i politické odpovědnosti prezidenta, vlády a parlamentu. Umožňují to jednak velké prezidentské pravomoci, za bývalého režimu formální, jednak právě jeho horlivá snaha vnášet a prostředkovat, podložená silnou, revolučně nabytou autoritou. Asi není dobrým precedentem, když prezident musí odjet na několik minut z nemocničního léčení, aby usmířil rozhádané poslance a odvrátil parlamentní krizi. O tom, že svou funkci prezidenta chápe Havel jako duchovní autoritu, svědčí mimo jiné i jeho občasné mentorování na 10 [pageend12]adresu tisku, vlády či parlamentu. V tomto smyslu vrcholem byla jeho slova určená parlamentu, že k napsání předlohy zákona o zrušení trestu smrti by stačilo dvacet vteřin a k jeho projednání jeden den. Nevytanul mu zřejmě na mysli jiný aspekt celé záležitosti než ten, který je mu blízký: abstraktně humanistický pohled intelektuála. Havlova zvláštní pozice a mimořádná popularita jsou spjaty už se způsobem jeho instalace do úřadu. Poté co Občanské fórum v prosinci ohlásilo jeho kandidaturu, rozvinula se zcela masívní kampaň za jeho zvolení zejména ze strany umělců a studentů pod heslem, že Havel je jedinou zárukou svobodných voleb. Vzhledem k úrovni obecné politické kultury se skutečně podařilo do povědomí lidí zapsat přesvědčení, že opravdu nikdo jiný nemůže být prezidentem a že jedině Havel bude opravdu zárukou svobodných voleb. Je zřejmé, že jediný člověk nemůže být takovým garantem o tom nás ostatně přesvědčil Benešův příklad v roce 1938 i v roce 1948 stejně tak je zřejmé, že před ohlášením Havlovy kandidatury neexistovala žádná nutnost, že by prezidentem mohl být jedině on. Jeho všeobecnou akceptaci v národě umožnila patrně i politická psychologie vyrůstající z normalizace: na jedné straně zatracování Jakeše a Štěpána jako těch, kteří nás utlačovali, a na druhé straně opěvování Havla jako toho, který za nás trpěl a který nás osvobodil. Pocit, že jedině Václav Havel může být prezidentem zesílil poté, co začal cestovat po krajích naší vlasti. Jeho styl zapůsobil fascinujícím dojmem, a to zejména proto, že lidé se dosud v politice s něčím takovým nesetkali. Základem této fascinace však bylo nejspíše srovnání s těmi bývalými. Zrodil se takřka ta- tíčkovský mýtus, nebo lépe mýtus záruky, a nezdá se, že by přispíval k růstu politické kultury. Kde kdo se na prezidenta obrací s prosbami, rezolucemi, otevřenými dopisy atd. Veřejnost ho zahrnuje projevy přízně nepostrádajícími přídech sentimentality a kýče. Václav Havel se tomu brání tím, že při každé příležitosti zdůrazňuje, že není samovládce a že všechny problémy sám nevyřeší. Nezdá se zatím, že by jeho apely měly výraznější účinek. Možná že je to tím, že i ony jsou součástí oněch melodramatických představení, která můžeme čas od času vidět v televizi. Závěrem budiž řečeno, že autor tohoto článku, který doposud nebyl ve vězení, se domnívá, že Václav Havel by tento problém nejlépe vyřešil tím, že by po volbách nekandidoval na úřad prezidenta republiky. 7.5.1990 Richard Štencl Jedno pojetí politiky Někteří lidé se domnívají, že svět spasí intelektuálové — umělci a teoretici, neboť oni vidí svět v jeho složitosti, v jeho celku. Měli by tedy převzít politické úkoly a funkce a ukázat oněm zabedněným a v partikulárních zájmech se utápějícím profesionálním politikům, jak se dělá skutečně odpovědná a velkorysá politika. K takto smýšlejícím patří i nynější prezident československého státu Václav Havel. A co víc, sám tento názor se svými uměleckými poradci uvádí do praxe. Podívejme se, jak to vypadá: Obyčejný člověk, našinec, který nemá přístup ke zvláštním zdrojům informací, který musí vystačit s tím, co se dozví v tisku, rozhlase a televizi, nabývá dojmu, že hlavním zájmem prezidenta jsou budování prezidentského úřadu, nové pojmenování státu a především — zahraniční cesty, resp. zahraniční politika. V. Havel vykonal ve velmi krátkém období snad více zahraničních cest než kterýkoli jiný československý prezident za celé jedno volební období. První návštěvy se bezpochyby staly výraznou manifestací obnovení československé stát11 [pageend13]nosti. Tím, že prezident navštívil oba německé státy, Polsko, Maďarsko a USA před návštěvou Moskvy, demonstroval československý stát odtržení od „protektorátu“ Moskvy a rozhodnutí orientovat se na Západ a aktivně se podílet na politické spolupráci států střední Evropy. Ale už při návštěvách zemí střední Evropy se projevovalo cosi zneklidňujícího, co se pak vyjevilo v plné míře při návštěvě prezidenta v USA a SSSR. Do Polska a Maďarska přijel V. Havel nikoli s pouhými návrhy na spolupráci, nýbrž s plánem, jenž prohlašuje Československo za přirozený střed Evropy a navrhuje spojit jeho územím alianci dunajsko-adriatickou (Itálie, Rakousko, Jugoslávie, Maďarsko) a zamýšlenou alianci baltskou (Polsko a další baltské země). To, co překvapuje, je jakási velkorysost a rozmáchlost těchto plánů. Totiž otázka jejich podloženosti. Především zdůvodňující východisko, že Československo je středem Evropy, není apodiktickým výrokem. Tvrzení o geo- strategickém významu Československa je naopak opět jen určitým tradičním pokusem zvýšit v našich vlastních očích význam této části Evropy, mnohdy i pokusem omluvit své vlastní historické prohry. Což Polsko, východní Německo, Rakousko... nemají strategický význam? A lze vůbec nalézt na zemském povrchu místa bez strategického významu? V. Havel se v americkém Kongresu strategický význam Československa pokusil doložit tím, že „většina důležitých vojenských i jiných evropských konflagra- cí po staletí tradičně začínala i končila přímo na území dnešního Československa, anebo s tímto prostorem nějak souvisela“ a jako příklad uvedl druhou světovou válku. Avšak ani druhá ani první světová válka nezačala ani vojensky ani politicky na tomto území. V období rakouského mocnářství zde došlo k několika významným bitvám, ale cílem bojujících stran byla jiná území a válka se odehrávala spíše mimo naše hranice. A pokud jde o kulturní střed střední Evropy, ten zde již mnoho staletí neleží a může být jedině výsledkem dlouhodobého úsilí české inteligence než pouze daností geografické polohy. Z hlediska dneška získává nicméně významnější váhu otázka, zda by se navrhované spojení opíralo o reálné a uvědomované zájmy účastnících se států, zda není jen abstraktním intelektuálním rozvrhem. Jedná se především o to, zda by realizace této koncepce nevyčerpávala Československo obtížným lavírováním mezi zájmy dunajsko-adriatického a baltského paktu nebo by se neproměnila v bezobsažnou, příliš vágní dohodu. Pouhá přání a pouhé ideje, za nimiž nestojí reálné zájmy všech partnerů, nemohou zakládat reálnou politiku. Při návštěvě USA předložil V. Havel své představy o budoucím uspořádání celé Evropy. Hledání evropské identity vzbuzuje jistě sympatie, ale mohou tento úkol vyřešit toliko politické konference a dohody? Vždyť i poměrně úspěšná politická integrace západní Evropy, podložena i hospodářsky a vojensky, probíhala čtyřicet let, aniž dosáhla svého završení. A s jakými problémy se stále potýká! Československý návrh v první řadě cílí k rozpuštění vojenských bloků v Evropě a konečným jeho cílem je vytvoření Konfederace evropských států. Prezident sice odmítl interpretace „snaživých novinářů“, že „český spisovatel Václav Havel chce zítra zrušit Varšavský pakt a pozítří dokonce NATO“. Přesto i tatp koncepce, jejímž prvním krokem by mělo být ustavení nového bezpečnostního systému na podkladě nové podoby helsinského procesu, tj. „od Vladivostoku k Aljašce“, koneckonců, jak se zdá, brzké rozpuštění bloků předpokládá. Nejde o Varšavskou smlouvu, ta se politicky již rozpadla. Ale proč se zříkat paktu NATO, této osvědčené organizace, která, jak zdůraznil v americkém Kongresu sám československý prezident, zachránila Evropu a svět, dodávám: před tota12 [pageend14]litní východní mocností? Nesetkáváme se zde opět s příliš radikálním plánem? Může navrhovaná komise evropské bezpečnosti skutečně nahradit již fungující vojenský pakt demokratických zemí? Zvláště, když by v ní byly účastné tak rozdílné a mnohdy i stále proti sobě stojící země, jako je Velká Británie a USA na jedné straně a SSSR na straně druhé. Podobná dohoda je jistě možná, ale ve své náplni by zatím nutně zůstala příliš abstraktní a i bezmocná. A přitom nelze odhadnout nejen vývoj v SSSR, ale ani ve třetím světě, a vlastně ani ve východní a střední Evropě. Jistě je třeba právě proto integrovat východní a střední Evropu i vojensky a politicky do Evropy, tj. k západní Evropě, ale přitom není radno se unáhlit a velkorysým gestem rezignovat na osvědčené struktury. Reakce států NATO také vykazuje střízlivost, státy nejsou proti rozvíjení helsinského procesu, ale struktury paktu NATO pro ně zůstávají nezadatelné. Vřelost přijetí a vnějškový úspěch návštěvy v USA a v ostatních jím navštívených zemích prezidenta utvrdil v jeho evropské koncepci, přičemž našinci není zřejmé, jak hluboká zde byla shoda s představiteli těchto zemí. Vždyť i návštěva Velké Británie byla komentována slovy, že paní Thatcherová si informace o tomto projektu vyslechla s velkým zájmem, a přitom každý ví, že její konzervativismus se staví proti příliš úzkým nadstátním vazbám. A není střízlivěji koncipována i Mitterandova myšlenka evropské kooperace? Nedošlo snad v převážné většině případů k omylu v hodnocení připravenosti západních zemí pro tuto cestu tím, že se nadšení orientované na Václava Havla jako symbol vítězství demokracie v bývalém východním bloku a slušnost, s níž západní státníci vyslechli tyto náměty, pochopily příliš rychle a nekriticky jako jednoznačné přitakání této koncepci? Ono zatím ne do důsledků vyjasněné přisvědčení Západu československé evropské koncepci posiluje i celoevropskou orientaci československé politiky ve střední Evropě. Ta brzdí vytváření vazeb mezi středoevropskými státy s tím, že utužování spolupráce těchto zemí nesmí být na překážku budování celoevropské integrace, přesněji s tím, že tyto dva procesy musí být koordinovány. Proces evropské integrace zůstává nejasný, každopádně bude velice zdlouhavý, a nepostavíme-li se už konečně na vlastní nohy, vstoupíme do něj jako chudí příbuzní. Z toho hlediska by snad bylo příhodnější začít usilovat o kulturní, hospodářské, politické i vojenské sblížení s našimi sousedy stejného osudu s Polskem, Maďarskem, — a to na půdě společných zájmů, zpočátku rozhodně na bilaterálním základě. Tvrdit, že situace v naší zemi je nej stabilnější v porovnání se všemi osvobodivšími se zeměmi střední a východní Evropy, zavání neodpovědným hazardérstvím. Nic si nena- mlouvejme! Dojde-li k zásadním změnám v SSSR a v celkové mezinárodní situaci, má Československo šanci vrátit se do chomoutu satelitního státu jako první. Jeho občané nejsou k obraně demokracie zdaleka připraveni. Stane-li se tedy něco zatím nepředvídaného — a situace nebude věcně takto příznivá pak nám potlesk kongresmanů nepomůže, ať by tleskali a ze svých židlí vstávali kolikrát by chtěli. USA zde přímo zasahovat nebudou, neboť ony jsou skutečně povinny myslet globálně viz situace Litvy. Zachránit nás může toliko těsnější spolupráce s mnohem stabilnějším Maďarskem a i Polskem. Kroky, které byly dosud učiněny, se mi, ač v tisku oslavované, zdají stále málo důsažné. Nicméně nejvíce šokují našince návrhy, v nichž V. Havel nabízí Československo jako půdu pro mezinárodní jednání velmocí nebo smírčí jednání ve světových konfliktech. Ve střetu izraelsko- -palestinském pak Československo bylo ochotno hrát roli prostředníka. Že izraelští představitelé tuto nabídku diplo13 [pageend15]maticky přeslechli, by nemělo udivovat. Jaký kredit má Československo, aby mohlo smiřovat tyto dvě svářící se síly? Naše „sametová“ revoluce, tato krátká chvíle našich politicky spíše nevalných dějin, k tomu dostatečný základ neposkytuje. A prestiž V. Havla jako bojovníka za lidská práva a světového dramatika může být vysoká, ale může se srovnávat s politickou prestiží skutečných státníků, kteří se skutečné politice věnují celý život a až po mnoha poučných prohrách zaujali svá místa? V. Havel odmítl námitku, že jeho zájem o izraelsko-pa- lestinský konflikt je projevem megalomanie československé politiky a odůvodnil jej tezí o nedělitelnosti míru a svobody. To je na jednu stranu pravda. Ale právě proto jak chce Československo urovnávat konflikty ve světě, když není schopno zajistit ochranu a práva národnostních a etnických menšin (Maďarů, Romů a Vietnamců)? Nenašlo by se zde dost možností k uplatnění státnických dovedností? Řekl bych, že se státy je to jako s lidmi: Jako člověk dosáhne skutečné autority tím, že se bude snažit být solidním člověkem, tak i stát jí dosáhne spíše tím, že se bude snažit být solidním a stabilním státem, než že se bude ihned soustředit na řešení světových konfliktů. Co říci závěrem: Prezident projevil nelibost nad články, které kritizují jeho postoj bez dostatečné znalosti faktů, bez přínosu nových informací. V tomto směru by prezidentův přívrženec mohl označit tento můj text také za nekompetentní - text žádné nové informace nepřináší. Ano, v článku jde spíše o hodnocení určitého přístupu k politice. Přívrženec prezidentovy koncepce by mohl také namítat, že československá zahraniční koncepce není tak smělá (vždyť prezident nechce rozpustit vojenské bloky ihned...) a že prezident se věnuje také vnitrostátním otázkám. Ano, ale právě že jen také. Narážíme zde na politické preference. Člověk musí uznat, že Československo je nuceno vyvíjet aktivní zahraničně-politickou činnost. Ale jde o to, jak a v jaké míře. Nemohu se zbavit dojmu, že prezidentova koncepce je, jak jsem již výše zmínil, příliš rozmáchlá a idealistická (prezident výslovně vyzývá k idealismu či globálnímu pohledu). Chce změnit Evropu a svět mílovými kroky a věří, že je to dnes možné. Měli bychom raději důvěřovat spíše pragmatickým, střízlivým politikům a nebylo by marné zaměřit se na vnitropolitické problémy a snažit se vybudovat stát opírající se více o vnitřní síly a své blízké spojence a méně závislý na světové velmocenské politice, tj. demokratický stát připravený hájit svoji svébytnost. Tato práce by postupovala pomalu a ztěžka, přinesla by našemu státu a jeho představitelům méně světové slávy, ale mohla by upevnit pilíře československé státnosti a z Československa učinit solidního člena světového společenství států. 5.5.1990 Martin Pokorný Návrat do Evropy: snění nebo realita? Poslední dobou probleskly v našich sdělovacích prostředcích zprávy, které si navzdory záplavě událostí posledních týdnů a měsíců stále uchovávají jistý punc senzačnosti. Mám na mysli informace o různých politických iniciativách pozoruhodně dokládajících naše úsilí o návrat do Evropy a rovněž o vstřícných krocích okolního světa, který naši zem takto opět začal brát na vědomí. Jmenuji alespoň nej významnější z nich: návrh na zřízení evropského komitétu pro postupné odzbrojení a rozpuštění vojenských bloků se sídlem v Praze, který byl prezentován jako ústřední samostatná iniciativa naší zahraniční politiky; nabídka prezidenta Havla uskutečnit na československém území příští summit Gorbačov-Bush; výzva sovětskému prezidentovi a litevskému představiteli 14 [pageend16]projednat ožehavé problémy vystoupení Litvy ze SSSR na naší neutrální půdě; více než náznak nabídky prostředkovat v palestinsko-izraelském konfliktu; konečně z druhé strany například návrh amerického byznysmena maďarského původu G. Sorose na založení evropské univerzity v Praze a Bratislavě. To všechno, na pozadí triumfálně líčených cest Václava Havla do západních metropolí, korunovaných ovacemi v americkém Kongresu, musí zažehnout v každém aspoň trochu vlastenecky cítícím československém občanovi (a kdo jím po 17. listopadu není?) povznášející pocit, že ono pověstné srdce Evropy, jehož tep byl po osudném kolapsu ze srpnové noci před dvaceti lety sotva hmatatelný, začíná opět bít v normálním evropském rytmu a nebude trvat dlouho, až se z něj začnou všemi směry rozlévat prameny duchovní obrody. Zdálo by se, že je tak všechno v pořádku. Opravdu, co bychom mohli teď potřebovat víc než znovunalezené sebevědomí (kterým jsme věru nikdy příliš neoplývali) jako výsledek i jako předpoklad sebevědomé politiky? Karel Čapek kdysi napsal, že když Češi mluví o počasí, většinou skončí povzdechem, že ani to zatracené počasí si neurčujeme sami, ale vzniká kdesi nad Anglií nebo nad Grónskem. Narážel tak humornou formou na malomyslnost jako typický rys české národní povahy. Že nešlo jen o dobovou charakteristiku či intelektuální hříčku, ale o postižení hluboce vryté komponenty národního charakteru, přesvědčivě dokládají léta normalizace. Od zděšeného ústupu naší polednové politické reprezentace, doprovázené výzvami k rozvaze a důvěře, až po 99% účast občanů ve zmanipulova- ných volbách lze sledovat ohromující proces rozkladu národní vůle, který vyústil ve všeobecně sdílené alibistické přesvědčení, že nic nemá smysl, protože se stejně nedá nic změnit. A právě v takové atmosféře sklerotického zmalo- myslnění mohl jako v cystě hermeticky izolované od jakékoli konfrontace s případnými nároky vůči sobě celkem bezkonfliktně, a tedy bezstarostně přežívat jistý pocit vlastní privilegovanosti, ve kterém se mísily zbytky odeznívajících iluzí pražského jara, idealizované vzpomínky na demokratické tradice 1. republiky povzbuzené krátce obnoveným masarykovským kultem, mechanicky pospojované epizody starších českých dějin, pohrdání „Velkým bratrem“, který nás znovu vytrhl z přirozeného souru- čenství států západní demokracie, aby nám nasadil chomout barbarské Asie, a v neposlední řadě pocit vlastní ukřiv- děnosti, protože sotva by se našel jiný národ, který protrpěl v moderních dějinách takovou tragédii. Ale pak už jen stačilo, aby čas trhnul oponou (tentokrát tou „železnou“), aby dychtivé publikum evropských států aplaudovalo svému ztracenému synovi, poměrně dobře živenému, kabát sem tam nějaká záplata, ale vybavenému odzbrojující elegancí sametové revoluce, který se už rozhlíží, do které lóže z nej- čestnějších by usedl. A jakpak by ne! Vždyť se mu tak dostává práva, o které ho kdysi kdosi hanebně oloupil. Děje se tu jen historická spravedlnost! Přece Čechy (a je-li libo, také Morava, Slovensko...) byly odjakživa duchovní a kulturní křižovatkou Evropy. Stýkalo se tu západní křesťanství s východním, vznikala zde reformace, výhonky italské renesance a humanismu si tudy razily cestu na sever. Kolik evropsky významných konfliktů zde propuklo, kolik velkých bitev se odehrálo... Jaksi se přitom však zapomíná, že pokud je na tom kus pravdy, tak je to velmi, velmi dávno. Ano, ve dvacátém století vály střední Evropou různé větry, jednou ze západu, jindy z východu. Ale usuzovat z faktu, že zde občas prší více než jinde, na to, že se tady tvoří evropské klima, byl by lapsus nejen meteorologický. 15 [pageend17]Samozřejmě nechci tvrdit, že euforie z lákavých perspektiv, které se nám nyní nabízejí, a poraženectví znormalizo- vaného čecháčka je jedno a totéž. Ale některé rysy, a ovšem i rizika mají oba pocity společné: neproblematičnost vlastního postoje, neochotu ke kritické sebereflexi, ztrátu smyslu pro odpovědnost za vlastní jednání. Oslnění prudkým jasem a dlouhý pobyt v temném sklepení mohou na denním světle přivodit stejnou slepotu. Zdá se mi, že dnešní situace není nepodobná situaci pacienta, který vstal z lůžka, kde byl dlouho upoután zvrhlými lékaři provádějícími na jeho těle bez zjevných protestů zhoubné experimenty, a který namísto, aby obezřetně ohledával prostor nově nabyté svobody, spřádá smělé plány, jak zdolat himalájskou osmitisícovku. Zbytky zrezivělých okovů ještě na nohou, a už se vidíme, jak kráčíme v sedmimílových botách. Naši budoucnost si lze těžko představit mimo perspektivu integrované Evropy. Tím se musejí řídit úvahy našich politiků. Opomíjet problém priorit a vzájemné provázanosti jednotlivých kroků by se mohlo nakonec nevyplatit. Ostatně, s budováním mostů máme v posledních padesáti letech neblahé zkušenosti. V roce 1945 jsme začali budovat ambiciózní most mezi Východem a Západem, jehož konstrukce se zřítila pod náporem rozpínajícího se sovětského ledovce do rozbouřených vln studené války. V roce 1968 po mostě, který nás měl dovést od stalinských táborů k socialismu s lidskou tváří, přijely sovětské tanky. V obou případech jsme mimo jiné podcenili mezinárodně politické souvislosti. Ty jsou nyní více než příznivé. Avšak každý most se musí opírat o pevné pilíře. Těmi musí být každopádně (a minimálně) solidně fungující ekonomika s výrazným soukromým sektorem, vnitřní politická stabilita a vůle stát za tím, co jsme od 17. listopadu dosáhli, a v případě potřeby to bránit i za cenu obětí. Zbavit se přítěže nejvíce zestátněné ekonomiky na světě bude vyžadovat složité a kvalifikované zásahy. Nelze přitom vyloučit nepředvídatelné otřesy. V každém případě pouštění žilou státním podnikům nebude bezbolestné. A všechno je teprve před námi. Nedávno vedené vášnivé spory o název státu byly zvláště povedeným příkladem marnotratného plýtvání energií národa i jeho politické reprezentace na pouze symbolickou věc. Tímto jsme cizině nabídli vskutku nevalný obraz vnitřní soudržnosti. Pokud jde o třetí bod, lze pochybovat, zda hladký průběh naší „revoluce“ a absence tradice odporu v moderních českých dějinách poskytují nejjistější záruky naší schopnosti čelit příští krizi. Mám za to, že velká část společnosti by se dokázala znovu spokojeně uložit k normalizačnímu spánku. Vnitřní předpoklady úspěšnosti naší politiky nejsou zatím příliš rozvinuty. Ve „velké“ politice bychom měli postupovat přiměřeněji našim možnostem, aby nevyvstávala propast mezi velkolepými záměry, jimiž bychom ohromovali celé lidstvo, a neurov- nanými, rozhašteřenými domácími poměry, a abychom nakonec nezaměňovali pomysly za realitu. Aby ten vytoužený most do Evropy se neukázal jako oblouk svůdně sklenutý ze sedmi barev duhy, který sice lahodí očím navyklým estetickým požitkům, nicméně pro normální provoz je naprosto nepoužitelný. 7.5.1990 Milan Drápala Konec sametových revolucionářů „Tohle je možné jenom v Československu...“ A smích. Tak reagovala Jane Fondová na informaci, jakými profesemi prošel v Divadle na zábradlí náš dnešní president. Dlužno připomenout, že většina novin ve vlasteneckém nadšení interpretovala výrok 16 [pageend18]slavné Američanky jako výraz nefalšovaného obdivu nad naší výjimečností. Neustálé zasahování intelektuálů a umělců do politického života je skutečně specifickým jevem našich novodobých dějin. Od dob národního obrození berou na sebe spisovatelé, filosofové, novináři, dramatici a herci těžké břímě, když vstávají od nedokončeného díla, vycházejí z ticha svých pracoven, aby vyvedli národ z krize. Nikdo ještě uspokojivě neodpověděl na otázku, proč tomu tak musí být. Nejčastěji opakovaným vysvětlením bývá poukazování na chronický nedostatek výrazných osobností mezi našimi politiky. Toto tvrzení lze někdy s určitými výhradami přijmout, jindy ovšem zcela selhává. Kořeny budou asi ukryty hlouběji a jistě budou souviset s obecnou českou tendencí k přeceňování úlohy slova a kultury v životě společnosti. „V USA panují tendence — zejména mezi novináři že umělci se mají starat jen o umění a ne o politiku,“ potvrdila Jane Fondová na setkání v Divadle na zábradlí. Jenomže co naplat, rozhodující bitvy našich národních dějin byly sehrány na poli literatury a především divadla. Postavení Národního divadla pro nás znamenalo totéž jako pro Američany boj za nezávislost. Hodnocení účasti umělců a intelektuálů v politice se samozřejmě různí podle toho, v jaké fázi vývoje či úpadku se zrovna nalézáme. V počátcích revolučních bouří bývá pochopitelně kladné. Tak to také komentoval na setkání s Jane Fondovou Karel Steigerwald: „Ukazuje se, že i nyní jsou tito umělci zdatnější než profesionální politici.“ Když všechno skončí, bohužel často nepříliš slavně, stávají se pochopitelně terčem kritiky. Kupříkladu Petr Pithart ve své slavné knize Osmašedesátý označil zasahování intelektuálů do politiky za jednu z hlavních příčin smutného konce dějinného experimentu se socialismem s lidskou tváří. Současná „sametová revoluce“ naši zvláštnost jen potvrzuje. Rychlý vývoj událostí po dvacetileté nehybnosti všechny trochu zaskočil a opět jsme narazili na starý problém. Scházejí nám osobnosti. Podporováni žádostivým davem doma i autoritativními rádci v zahraničí, chopili se tedy nadšení intelektuálové a umělci svého dějinného břemene, aby vyvedli zem z krize. Rychlost a styl, jakým provedli převzetí moci, většinu lidí nejen doma, ale i v zahraničí okouzlily. Jedná se totiž bezesporu o čestné lidi, o jejichž lidských kvalitách nemůže být pochyb. Jenomže a o tom se přesvědčili v roce 1948 i komunisté — převzít moc je vždy snažší než vládnout, protože na to jsou už potřeba obdorníci. Všichni se, jak mnohokrát opakoval nový president, učíme. Samozřejmě někdo rychleji a někdo pomaleji. O tom, že profese politiky představuje i značná rizika a vyžaduje určitou znalost nálad lidí a jejich citlivosti, se nakonec přesvědčil i sám bývalý kritik zasahování intelektuálů do politiky Petr Pithart při své potyčce s venkovským lidem po rozhovoru pro Süddeutsche Zeitung. Nejdřív příliš, samozřejmě pro politika příliš, otevřeně hlásal své názory, hned potom jeden svůj, pro politika neuvážený, výrok ještě znásobil obsáhlým vysvětlováním, že to vlastně tak nemyslel, že chtěl říct něco úplně jiného a podobně. Dlužno dodat, že v západních demokraciích se politikovi něco podobného může přihodit asi jen jednou. Na obhajobu Petra Pitharta lze ovšem uvést, že v tom není sám. Údiv a špatný odhad, pokud jde o to, čemu se říká veřejné mínění, prostupuje nové vrstvy našich sametových revolucionářů až do nejvyšších sfér. Jestliže chyby politiků mohou mít i veselou stránku, samozřejmě nikoliv pro ně samotné, nejsou tak úplně bez následků, protože politici budují svými činy příští politickou kulturu. Ovšem v jiných oblastech mohou chyby revolucio17 [pageend19]nářů způsobit i malou katastrofu. Je proto si třeba urychleně uvědomit, že jsme revoluci a s tím i převzetí moci, alespoň v horních strukturách, ukončili. Do voleb sice potrvá přechodné období, ale už teď potřebujeme především odborníky. A nejen na ekonomických postech. Zážitek nedávné revoluce je samozřejmé příliš opojný, zvlášť pro ty, co ji nikdy nepoznali, je příliš nesnadné se jej náhle vzdát. Přesto bude prospěšné řídit se propříště zdravým rozumem. Je to nakonec i v zájmu samotných sametových revolucionářů. S časovým odstupem bude působit obraz rozevlátého dramaturga avantgardního divadla nebo bradatého kapelníka folkové skupiny bojujících nadšeně na barikádách sametové revoluce dojemně, maximálně mírně úsměvně. Ovšem obraz týchž dvou jako úředníků za vysokým státním stolem, s razítkem v ruce, bude působit už jenom směšně. březen 90 Jan Vávra Petr Fleischmann hledání české identity „Nepochopitelnou rychlostí se mi vracejí detaily; patníky, kliky, obrazy v bytech i tváře svátých na Karlově mostě, jako by to nebylo 20 let, co jsem je neviděl,“ diví se uprostřed prosincové Prahy Petr Fleischmann, jeden z nepočetné skupiny dnešních čtyřicátníků, kteří měli po roce 68 ještě chuť angažovat se v československých záležitostech. V zahraničí ovšem, a neznáte-li jeho jméno, je to proto, že publikoval francouzský. V roce 68 žil se svou rodinou v Paříži, kde byl jeho otec zaměstnancem československé ambasády. „Studoval jsem filosofii na Sorbonně a v květnu 68 jsem se vracel z barikád domů, abych si přečetl, co se děje v Praze. Když přišli Rusové, seděl jsem celý týden v rozhlase Europe No 1 a překládal vysílání z Československa. V lednu 69 jsem pak mluvil na Sorbonně o Palachoví, který byl mým vrstevníkem.“ V roce 1970 zůstala rodina definitivně v zahraničí a o tři roky později vyšel Petru Fleischmannovi první článek ve Svědectví. Pak už ve francouzských novinách a časopisech vytrvale připomínal, že ve středu Evropy stále ještě existuje Československo. Od roku 1977 pracoval na Evropském institutu ve Florencii na doktorské práci o hledání české identity u Palackého, Masaryka a Pekaře. U národů probuzených v 19. století byla potřeba zformulovat identitu, která nebyla samozřejmostí. Pokus o to učinila inteligence, která také začala chápat politiku jako ochranu této identity. Nejistota Čechů v tom, co jsou zač, je patrně součástí národního charakteru. Identita stále nezakotvená je zdrojem plodných pochyb, ale překážkou budování velkých konstrukcí. Úvahy nad jejím vztahem k přetržitosti dějin a k mnohonárodnímu prostředí střední Evropy bude ještě nějakou dobu zaměstnávat intelektuály nejen v Čechách. V osmdesátých letech jako předznamenání evropského sjednocení byla i ve Francii tematizována otázka národa a národnostních menšin. O těch připravil Petr Fleischmann spolu se svým bratrem Michalem sérii pořadů pro rozhlas France Culture. Práce o George Sandové a jejím románu Consuelo, jehož část se odehrává na pomezí Čech, obsahuje zmínku o kořenech socialismu a jejich vztahu k náboženským herezím, která by zasloužila samostatné zpracování. Vyšla by tak vstříc potřebě reflexe novodobých československých dějin. Publicistický charakter má řada pěti pořadů odvysílaných francouzským rozhlasem u příležitosti 70. výročí založení Československa. Z novinových článků budu jmenovat stať o Václavu Havlovi publikovanou v době jeho uvěznění a další zabývající se situací v Českoslo18 [pageend20]vensku. Z poslední doby znají Petra Fleischmanna hlavně čeští studenti, kteří se v Paříži účastnili besed o revoluci. „V roce 1977 jsem ve Florencii mluvil o tom, že je třeba připravovat návrat Československa do Evropy. Moc se tomu tenkrát smáli.“ Do Evropy se už vracíme, ale dosud nevíme, čí jsme. Doufám, že si brzy budeme moci přečíst něco o tomto problému od Petra Fleischmanna. Tentokrát česky. 28.3.1990 Barbora A. Kultová Pocit doby Předvánoční doba je zvlášť bohatá na nejrůznější pocity, nálady, dojmy a jak jen se všechen ten citový balast, provázející náš každodenní život, označuje. Stačí projít potěmkinovským vánočním trhem na Staroměstském náměstí a nechat si koledami ozývajícími se z ampliónů lehce rozdrásat svůj životní pocit z neméně potěmkinovského roku 1988. Možná že jste si už všimli, že zatímco v ostatních částech Evropy vládne po věky „duch doby“ — „Zeitgeist“, v oblastech Střední Evropy je tímto určujícím činitelem spíše jakýsi „pocit doby“ „Zeitgefühl“. Podle měřítek století védy, které se již naštěstí chýlí ke konci, je to kvintesence všeho subjektivismu čili cosi zcela okrajového a nepodstatného. My však ze zkušenosti víme, že právě toto je v našich podmínkách podstatné. Doba velkých utopických idejí a smělých myšlenkových projektů dospěla ke svému hořkému konci a nastává čas duše, čas usebrání a rozjímání, kdy vlády se ujímá právě onen „pocit doby“. Místo ideologie máme emociologii jistěže stejně nebezpečnou, protože jednostrannou, jako byly dogmatické ideologické systému předcházejících desetiletí. Dobová emociologie nemá dogmata, a proto je těžké vyznat se ve vírech smíšených pocitů, v nichž se dnes zmítáme. A přece má „pocit doby“ vždy své základní tóniny a typické motivy, podle nichž jej můžeme rozpoznat a vědomě prožívat. Když jsem procházel předvánoční Prahou, vykrystalizoval můj celkový pocit do čehosi, co jako by už bylo kdysi jednou vysloveno, rilkovsky „vyzískáno“ z citové změti a převedeno do slov a rýmů. Jakési verše začínající slovy: „Čechy připomínají mi nočník nejspíše...“ No ovšem, Egon Bondy, jeho nedokončená báseň bez názvu z let 1954 55, jakési „Velepásmo“, v němž se odráží poetika sahající od Erbena až k Apollinairovi a Nezvalovi a v němž se tak dokonale ztvárnil právě onen „pocit doby“ - a to ještě dávno předtím, než tato doba stačila plně rozvinout všechno to, co v ní bylo již od počátku obsaženo a co dokáže jasnozřivě postřehnout jen básník. Poslechněte si alespoň začátek: Čechy připomínají mi nočník nejspíše a uvažuji ve své patriotické pýše že je z cibulkového porcelánu na nějž i Masaryk chodil na stranu Praha pak je v jeho přímém středu přesnějc vysrat sám se nedovedu Jak známo jsou lejna taká i onaká některá jak Říp jiná zas jak nad Řípem oblaka některá se jak Brdy vlní jiná v Polabí se ve pšenici sluní některá byť je to nějaká ta kilometrů stovka tyčí se kdesi jak Eiffelovka V Podbřeží jsem seděl jako straka na keři a sněd bych i presidenta k večeři Najdu verš pokaždé jiný na studené i teplé uzeniny když se mi v hubě sbíhají sliny Sedě tam pozoroval jsem tu plynoucí řeku 19 [pageend21]jak zde prý teče od věku do věku jak pivo u Fleků Z jejích vod vyrážejí kanalizační plyny na vlnkách houpají se vyflusané sliny a sličné Undiny Po hladině se dělají kruhy a po čmouhách benzinové duhy tancují mlhy (Bylo mi křehko když tu prostřed vil se Primátor Dittrich ze dna vynořil) Majestátní město! Mystická nevěsto! Mé srdce překypuje jako těsto když za zimního smrákání Hradčany po obzoru uhání za přesmutného řehtání Nezapomněla ta kobyla že císaře Rudolfa nosila Teď tu zmrzlý zcela koukám jak do ní zas erudice vjela mžourám do červánků a z hladu se mi nanic dělá Měl bych se aspoň trochu prolítnout ale kdoví kde zas najdu kout kde mě pánbůh neuvidí A sem se za mnou stydí Tady to příliš smrdí kanálem jenž tu hned pode mnou prýští jak teplý karlovarský přírodní pramen či jak Biebl Konstantin bublá piští Mnohému se bude možná zdát, že hovořit o poezii v případě takového výtvoru je přehnané nebo snad dokonce nemístné. Nevím. Šok tohoto druhuje starý už víc než jedno století. Princip poezie se od té doby nezměnil. Je to stále táž magie „opravdovějšího“. Co se změnilo, jsme my sami, přinejmenším způsob, jakým vidíme svět. Jsme ošklivější a děláme na sebe do zrcadla stále neslušnější posunky. Žádný div, že se nechceme vidět tací, jací jsme. Dejme ještě jednou slovo básníkovi: Pomatenost je věc po níž se nejvíc touží protože všichni se válejí v louži musejí si přece vážit sebe a věřit že údělem jejich samo nebe kam dospěli díky svému úsilí když se mnoho namáhati museli Není možno sedět ve hnoji a vědět že tam sedím Vždy je nutno existovat se staženým hledím listopad 88 R.S. Strach Koncem měsíce října a začátkem listopadu loňského roku nemohl jsem si stěžovat na nedostatek podnětů k danému tématu. Ať už to byly zakázané a rozehnané demonstrace, říjnové masové zatýkání, vyšetřování anebo docela obyčejné rozhovory s lidmi o politické situaci. Ale přesto jsem raději sáhl po klasikovi, aby vypomohl. Albert Camus v „L’Homme révolté“ popisuje mechanismus totalitní říše stalinského typu. Totalita je podle něj „sen o jednotě promítnutý na zemi bez Boha“. Poetická definice, ale ty tři rysy, které zdůraznila, pořád známe a žijeme: obskurní snovost, tendenci k unifikaci, intolerantní ateismus. Systém věří v naprostou manipulo- vatelnost člověka, popírá lidskou přirozenost a ruší transcendentno. Člověk je pro něj objekt dopravitelný i proti své vůli do pozemského ráje; ale my už víme, že spíš kamkoliv jinam. Právo a spravedlnost jsou v jistém smyslu odkládány do budoucnosti. V této super- 20 [pageend22]spravedlnosti dějin poražený je vinen a vítěz se stává nevinným. V době spisování eseje „L’Homme révolté“ byl viníkem poražený Trockij a nevinným panující Stalin. Dnes už to není vůbec pravda a vnucuje se otázka, jaká bude pravda zítřejší. Kde vládne bezpráví, je absurdita sestra strachu. Znovu se o tom můžeme dočíst už i v oficiálním tisku. Tak hovořil Roman Ráž na státním semináři k 70. výročí vzniku republiky. Nebyl jediný, kdo mluvil nezvykle otevřeně. Totalita zdá se být lehce na ústupu, i když nestátní seminář k témuž výročí byl policejně rozpuštěn. Přesto se strach jaksi zmenšuje, a vzniká prostor, v němž mohou lidé promluvit o svém strachu. Historik Kvaček na nerozpuštěném semináři vyslovil názory v podstatě protikladné totalitnímu myšlení (ne však jeho propagandě). Obával se znovuobnovení představy, že stát a společnost jsou vysoce nadřazeny člověku. Člověk je dějinný subjekt, a ne objekt. Stát a společenství mají být instrumenty humanizující člověka. Ano, v totalitním systému je člověk zvěčněn. Nejen tím, že je s ním všestranně manipulováno, ale také je mu amputována duše. Co tím myslím? Rozumějme duší neurčitou oblast, v které se jedinec stává svébytným, oblast, kde se prolínají cit, rozum, duch a mravnost. Člověk s duší je integrovaná, autentická osobnost, všestranně duševně rozvinutá, a to v neposlední řadě morálně a citově. Aby totalita mohla člověkem manipulovat, aby ho mohla zapojit do realizace svých plánů, musí ho napřed (jestliže nesouhlasí) dezintegrovat, zlomit, zbavit jistot, hodnot, mravnosti, pochopení i tolerance, solidarity. Tuto masovou činnost nazval Camus státním terorismem, racionálním terorem. Strach je totalitě prostředek k přivlastnění si člověka. Odvěká lidská úzkost způsobená obavou z obecných lidských strázní, dostává kvalitativně a dějinně vyšší úroveň. Přichází strach objektivizovaného člověka vydaného napospas systému, kde dosavadní hodnoty byly zrušeny, stejně jako záruky bezpečí. Je to svět „bez duše“ a „bez Boha“. Často jsme ochotni uvěřit, že by stačilo totalitní systém zlikvidovat mocensky a všechno by se rázem vyřešilo a změnilo k lepšímu. Ekonomika by začala fungovat a lidé by byli rázem slušní, aktivní, výkonní. Řekl bych, že problém je složitější. Vidíme kolem sebe dlouhodobý morální, rozumový, citový, duchovní celospolečenský úpadek. Navykli jsme si často pokládat mravnost — náš intenzívní vnitřní vztah k hierarchii odlišující dobro a zlo — za pouhou fasádu, za pouhý nástroj koexistence, který je možné dle potřeby beztrestně odložit. Často si tento morální úpadek ani neuvědomujeme, dokud neodcestujeme jinam nebo nepotkáme někoho, koho nepostihl. Začínám být přesvědčen o tom, že cesta ke skutečnému, nejen vnějšímu překonání totality, je cesta osobní „tvorby duše“. „Tvorba duše“ by měla být vědomým úsilím o osobnostní integritu, a to především morální. A naše morálka musí obsahovat také ony záhadné prvky, které polidštily opici vnímavost, toleranci, solidaritu. Prožíváme období jistých totalitních úbytí, probouzející naději, že by totalita mohla zcela a samovolně zaniknout. Nezanikne, ani se nezmenší, pokud se nezbavíme danajského daru — svých zastrašených, amputovaných duší. listopad 88 J.S. Reflexe Revolucí k restauraci Dvacáté století začalo revolucemi fašistickou v Itálii, bolševickou v Rusku a nacionálně socialistickou v Německu , které měly posunout ručičky na 21 [pageend23]hodinách Evropy prudce kupředu, k novému, více méně ideálnímu uspořádání sociálního života. A končí revolucemi, jako jsou ty, které se dnes odehrávají ve střední a východní Evropě a které usilují o návrat k civilizovaným poměrům, jež naštěstí zůstaly zachovány v ostatních částech Evropy a mohou proto dnes sloužit jako pravzor, o nějž se lze opřít. Nápadná je absence utopistických programů na vybudování ideální společnosti. Místo toho se s větší či menší odvahou hovoří o nutnosti obětí a uskrovňování. Jsou sice dobře známi viníci dnešního neutěšeného stavu, ale nikdo se nedomnívá, že by měli být zlikvidováni jako třída či společenská skupina. A aktérem revoluce nejsou zfanatizované a zmani- pulované davy, nýbrž veřejnost, dožadující se práv na normální občanský život. Nejde tedy o revoluci, jejímž cílem by bylo vytvoření vysněného, ideálního stavu společnosti, nýbrž o strastiplný návrat k uspořádání sociálního života, jaký dnes existuje v nej vyspělejších zemích světa a jehož podstatné rysy v této zemi do značné míry existovaly již před padesáti lety. Nejde tedy o revoluci v běžném smyslu slova, je to mnohem spíše politický převrat, jehož cílem je odstranění dosavadního totalitního systému a obnova těch forem života společnosti, které se osvědčily v civilizovaných a kulturních zemích. Je to sice „Glorious Revolution“, zmáhající svou neodolatelnou opojností všechny bez rozdílu, dokonce i mnohé z „tamtěch“, ale věcně vzato, ve srovnání třeba s Velkou revolucí francouzskou nebo s podobnými revolucemi, připomíná spíše jarní brigádu svolanou za účelem zevrubného úklidu obce, zaneřáděné po tuhé a ničivé zimě. Moc a násilí Nejsem pravděpodobně jediný, komu se příliš nezamlouvá označení současného politického převratu jako „sametové revoluce“. Kladu si dokonce otázku, zda toto nezvyklé označení nevzniklo náhodou chybným překladem německého „sanfte Revolution“ (nebo to snad byla „samtzarte Revolution“?) Zmatek, jenž beztoho panuje kolem tohoto klíčového politologického pojmu, tak byl obohacen o další významný, avšak stěží inter- pretovatelný rys, jímž se listopadová revoluce v Čechách i na Slovensku vyznačovala. Zdá se, že představa revoluce byla v naší mysli nerozlučně spojena s násilnými činy a krveprolitím, takže vznikla potřeba zvlášť zdůraznit pokojný, nenásilný průběh politického převratu, k němuž u nás došlo. Jako prototyp revoluce se v naší mysli patrně ustálila její jakobínská verze, s krvavým terorem, namířeným proti představitelům starého režimu a posléze i proti novým nositelům moci... Americká revoluce, snad nevýznamnější politický převrat moderních dějin, však měla nenásilný, mírný průběh. Ale ani ona nemohla být tak zcela „sametová“, pokud ovšem nemáme na mysli „železnou ruku v sametové rukavičce“. Jedině tak si lze totiž představit opěvanou mírnost revoluce, která je přece vždy zvratem v držení a uplatňování moci, a proto je vždy mocenským převratem, je bojem o moc, a v tomto boji vítězí ten, kdo je silnější. A představitelé této revoluční moci ji mohou použít buď k tomu, aby ji uzurpovali ve formě monopolního a nekontrolovatelného postavení, jako tomu bylo u nás v r. 1948, nebo k tomu, aby pomocí ní vytvořili systém, v němž moc bude zastupitelská, kontrolovatelná a konstruktivní. Ale použít této moci je prostě nevyhnutelné, jinak se revoluční projekt rozumnějšího držení a výkonu moci nemusí podařit. Sametový průběh současného revolučního převratu posunuje uplatňování nově konstituované moci zástupců veřejnosti výrazně do nejmírnějších a nejméně bolestných forem. To je jistě 22 [pageend24]dobře, protože opak by byl nežádoucí. Nedorozumění vzniká zřejmě z toho, že uplatňování moci je vždy uplatňování síly politické síly —, aniž by bylo nutně provázeno násilím: fyzickým, soudním, policejním. Náš vrozený odpor vůči násilí všeho druhu však bohužel často smazává podstatný rozdíl mezi revolučním násilím a uplatňováním revoluční moci. Pražská defenestrace byla politickým násilím. Generální stávka 27. 11. 89 byla demonstrací nově zrozené moci veřejnosti proti mocenským strukturám, které odmítaly zásadní revoluční přeměnu politického systému. Byl to mocenský nátlak v boji o moc. Ti, co byli vytlačeni ze svých mocenských pozic, nebyli určeni k fyzické ani existenční likvidaci. Nic sametového na tom však není, a ani nemůže být. Může to probíhat buď hladce (sametově?), nebo s většími či menšími obtížemi. A může se to obejít bez revolučního násilí. Předcházející komunistická revoluce se bez něj neobešla, násilí bylo pro ni charakteristickým rysem, ať už se týkalo obsazování redakcí nelegálními ozbrojenými skupinami, likvidací politických stran, vykonstruovaných procesů atd. Co uchovat? V jednom z prvních čísel Lidových novin vyšla nejapná glosa pod názvem Co konzervovat? Svědčí o to, že konzervativní strany to u našich žurnalistických vtipálků nebudou mít nijak lehké. Co prý konzervovat, když je třeba vše hodnotné teprve vytvořit? Politická strana konzervativního zaměření je jednoduše strana, která svůj důraz klade spíše na uchování toho, co se osvědčilo, než by se opírala o budovatelské programy, o jejichž ošidnosti jsme se v minulosti měli možnost všichni přesvědčit. A když už budovat, pak na pevných základech tradice, kontinuity a solidnosti, prostě těch hodnot, které by měly přetrvávat ve všem, co je v politickém a sociálním životě pomíjivé a proměnlivé. Jestliže se nám podařilo ve zdraví přežít totalitární nihilismus, pak tomu bylo jenom díky tomu, že jsme dokázali v sobě a kolem sebe uchovat zbytky těchto trvalých hodnot. Které to jsou, co stojí za to, abychom je i dnes „konzervovali“? Jsou to poslední zbytky zdravé soudnosti, smyslu pro realitu, přirozené tíhnutí k pravdě a slušnosti. Jsou to poslední zbylé exempláře vzácných knih, podléhající zkáze v rozpadajících se knihovnách, stejně jako zbylé exempláře samizdatových a jiných vydání, z nichž bude možné pořídit vydání nová. Bude třeba uchovat poslední zbytky zdevastované přírody, aby v ní mohly přežít ohrožené druhy rostlin a živočichů. Uchovat se musí i historické památky, protože i ony patří k té nejcennější trvalé výbavě této země. Uchovat bude třeba konečně i naše typické juvenilní vtipkování, beroucí si na mušku vše, co je provokuje svou ustálenou hodnotou, protože jinak bychom možná časem zapomněli, co stojí a co nestojí za to uchovat. Je toho zkrátka hodně, co bude třeba uchovat a měla by to být práce nejen pro naše konzervativce, konzervátory a ochránce přírody. Krize = nebezpečí -I- šance Jedním z nejkrizovějších rysů uzavřené, totalitní společnosti bylo, že zcela odmítala krizi jako přirozenou součást procesu změny. „Krize“ byl pojem obdařený těmi nejtemnějšími, chorobnými symptomy, a jako takový byl vyhrazen zanikajícím společenským soustavám. „Neustále se prohlubující všeobecná krize kapitalismu“ - to byla jedna z nejdramatičtějších, v podstatě apokalyptických vizí marxisticko-leninského světonázoru. Je-li krize neodmyslitelným aspektem společenské proměny, je víc než pochopitelné, že zatímco soudobý 23 [pageend25]takzvaný kapitalismus se v neustálých krizích vyvíjel v souladu s potřebami doby, uzavřené společnosti se vyvíjet nemohly, neboť — jak jsme již řekli bez krize není vývoje. Přijetí krize jako integrální součásti společenského života je tedy jedním z nejdůležitějších úkolů souvisejících s odstraňováním chorobných příznaků uzavřené společnosti. Staří Řekové rozuměli pojmem „kri- sis“ původně proces rozlišování, oddělování. Krize je bodem obratu, kdy je nezbytné, aby se cesty rozdělily, jde tedy o vážné rozhodnutí o směru dalšího postupu. Ještě starší Číňané používali pro pojem krize znak, složený ze dvou významů: prvním bylo „nebezpečí“, druhým „dobrá příležitost (šance)“. Každá společenská proměna je tedy spojena s určitým nebezpečím, poskytuje však současně „dobrou příležitost“ pro obnovení základních životních funkcí. V čem se skrývá největší nebezpečí současné společenské krize u nás? Nejspíše v tom, že v krizové situaci má každý sklon řešit ji krizovým způsobem, totiž podle určitého vžitého vzoru chování. Je to v podstatě onen vzor chování, který ho do nynější krize přivedl. V našich podmínkách je součástí tradičního krizového postoje snaha vyhnout se jednou provždy jakékoli krizi. Čili využít šance, jež se dnes nabízí, především k odstranění všech možných příčin, z nichž vznikají společenské krize. Ideové zdroje tohoto přístupu jsou zřejmé: jsou to osvícenské tradice českého národního obrození a comtovský pozitivis- mus, vrcholící v Masarykově optimistické vizi o konečném vítězství dobra nad zlem v mezinárodně politických vztazích. V každodenní praxi občanského života se tento přístup projevuje jako tendence přijmout do civilizačního rámce politiky a sociálního života pouze ty prvky, které se z hlediska uvedené tradice vyznačují nejvyšší mírou rozumnosti, střízlivosti, logické jasnosti, slušnosti a nenásilí. To vše jsou hodnoty, jejichž prospěšnost v občanském životě je jistě nesporná. Mají však i svou „odvrácenou stranu mince“. Tam nalezneme takové formy politického života jako vyloučení, zrušení, odsun, uměle vytvořené „národní souručenství“, zaříkávání a zažehná vání vznikajících rozporů a diferencí a to vše v dobré víře vyhnout se všemu, co by do společnosti vnášelo rozkol, zmatek a svár. Právě svár je však třeba zabudovat do budoucího demokratického systému této společnosti. Jako temný (neosvíce- ný) a iracionální (nerozumný) prvek společenského života se totiž může stát zárukou toho, že ideály pravdy a spravedlnosti, o něž dnes jde, nezůstanou pouhými vznešenými ideály, kdesi stranou obyčejného života, nýbrž stanou se předmětem každodenního zájmu občanské společnosti. Všichni si jistě nadmíru vážíme všech, kdo dokáží pozvednout svůj každodenní život na úroveň „života v pravdě“. Zkušenost, na niž by však nebylo radno zapomenout, a to zvláště dnes, je, že většina občanů kterékoli společnosti kdekoli na světě se pravdy ve svém každodenním životě nedokáže dobrat nejen bez mocné podpory zákonného systému, ale ani bez mocného „ve- hiklu“ sváru. Nemůžeme přece nikdy přesně vědět, kde je pravda, a tím méně se můžeme domnívat, že ji vlastníme a že stačí, abychom ji vyhlásili ostatním nebo se v ní jednoduše zabydleli. Naproti tomu vždy víme to už je věc rozdílnosti našich povah a našich lidských slabostí —, kdy druhý nemá pravdu nebo se mýlí, či dokonce lže. Svár je nepříjemná věc, namáhavá a velmi ošklivá. Má-li však svou nezastupitelnou hodnotu v celku společenského života, nezbývá, než jej kultivovat, a to do takových forem, které by dovolily integrovat svár co nejorganičtěji do rámce demokratické pospolitosti. V temných dobách normalizace jsem s oblibou poslouchal reportáže z parla24 [pageend26]mentů demokratických zemí. Bylo to zábavné i poučné zároveň. Způsob, jakým se labouristická opozice dokázala obořit na vládnoucí konzervativní stranu, musel v posluchači vzbudit dojem, že vláda Jejího Veličenstva je banda zločinců, která přivedla zemi do úplné zkázy, a že druhého dne nepochybně vypukne v Londýně revoluce, jež se záhy rozšíří na celou zemi. Je ovšem pravda, že občasné, téměř klukovské výbuchy bujarého smíchu posluchače silně zviklaly, takže nakonec v něm zůstaly jen velmi smíšené, nicméně neklidné pocity. Byla to otázka zvyku, přesněji řečeno nezvyku. Představoval jsem si, jak po takové vzrušené debatě, nijak se nelišící od běžné hospodské vřavy, se poslanci klidně odeberou do parlamentního bistra, aby tu se svými protivníky, které krátce předtím označili div ne za škůdce vlasti, vypili šálek čaje a pohovořili o svých rodinných starostech. Přenosy z Bundestagu byly poněkud jiné. Tady už jsme byli na kontinentě, ve střední Evropě, byť demokratické. Bylo tu mnohem víc formálnosti a typické německé vážnosti, ale byl tu i zvláštní druh u nás neznámého napětí, jež bylo cítit ve vzduchu. Stísněné, lehce chraplavé hlasy poslanců prozrazovaly vzrušení z potlačovaných vášní, zvláště když se začalo diskutovat o sporných otázkách a když poslanci odpovídali na námitky opozice. Byla to atmosféra sváru jen s obtížemi zvládaného, nicméně přijímaného, a proto konstruktivního. Přenosy z rumunského parlamentu se prozatím nekonaly. Zato jsme se z tisku dozvěděli, že představitelé opozice byli zmláceni davem za netečného přihlížení policie, když chtěli vyjádřit nesouhlas s politikou vlády národní spásy. Chtěli zanést svár do nově vytvořené jednoty všech Rumunů, kteří dnes, stejně jako včera, totiž jako „všichni dobří rodáci“, chtějí svou nerozbornou jednotou vytvořit vládě podmínky, aby je mohla „národně spasit“. Ošidnost návratů Návrat do Evropy, který se ještě před několika měsíci zdál utopickým snem, se dnes stává skutečností někdy možná až příliš spektakulární, snad abychom vůbec dokázali uvěřit tomu, čemu jsme už přestávali věřit. Méně nápadnou součástí tohoto davového úprku, tak pěkně zachyceného karikaturisty západních zemí, je však i návrat ke starým nebezpečným patterns of behaviour, které nás kdysi z Evropy bezpečně vyvedly. Otázka, „co jsme se naučili a co jsme nezapomněli“, tak nabývá v této souvislosti mimořádné aktuálnosti. Jedním z nejošidnějších sklonů, které se zhusta vyskytují v zemích střední Evropy, je tendence ke konečným řešením. Projevuje se v tom slabost těchto zemí při zvládání civilizačních nároků, které s sebou evropský způsob života nese. K. Popper označil tímto nosným pojmem podmínky, bez nichž je skutečná evropská civilizace nemyslitelná: samostatná občanská existence, odpovědnost, iniciativa, riziko, trvalý zápas o hodnoty, na nichž je každá otevřená společnost založena. Střední Evropa je ve skutečnosti Evropou okrajovou: zatímco Abendland jako epicentrum této kulturní oblasti je s to zvládat všechny tyto civilizační nároky ve stylu sportovního klání a při dodržování jeho přísných pravidel, má střední Evropa v jazyku tohoto příměru — sklon vstřelit s nasazením všech sil konečnou vítěznou branku, načež hřiště uzavřít a těšit se až do skonání věků z plodů tohoto vítězně vybojovaného utkání (a zapomenout co nej rychleji na eklatantní porušení herních pravidel, k němuž při tom došlo). Návrat do Evropy znamená otevřít toto po dlouhá desetiletí uzavřené hřiště, obnovit zašlé postranní čáry, rozpomenout se na pravidla hry a určit sudího, který by dohlížel na korektnost sportovního zápolení. Není náhoda, že profesio25 [pageend27]nální sport je eminentním fenoménem západní civilizace a že totalitarismus je popřením sportovního ducha. Na tomto sportovním kolbišti nelze vyřešit lidský úděl hráčů ani jejich potíže a nedostatky. Hřiště poskytuje pouze prostor, na němž se vlastně teprve mohou projevit. Nelze je vyřešit, lze je však překonávat. Někdy lépe, jindy hůře, v závislosti na poctivosti přípravy a na herním nasazení. Hra má svá časová vymezení, ale v zásadě nikdy nekončí. Není žádné „poslední bitvy“, která by definitivně rozhodla o vítězi. Dnes jsme utkání prohráli, zítra můžeme vyhrát. Vše závisí jen na nás samých. Vize konečného řešeni se znovu jako fata morgána objevila na obzoru této společnosti při konfrontaci s mnoha dnešními vážnými sociálními problémy. Dokonce i v politice, která se má stát výstavní arénou střetání soupeřících politických stran a svou povahou se nejvíc blíží použitému příměru. Jedna totalita údajně vystřídala druhou a stará totalita se docela vážně připravuje na to, aby se znovu chopila moci. Mladí rozhněvaní muži žádají zrušení a rozpuštění mužstva reprezentujícího starou totalitu, protože v případě, že toto mužstvo zvítězí ve svobodných volbách, uzavře znovu v souladu se svou ideologií hřiště na dalších padesát let. Ještě zhoubněji působí tato vidina konečného řešení v hospodářství, kde se denně stupňuje napětí a netrpělivost. Jako by například zavedení konvertibilní měny mohlo přinést vyřešení ekonomické zaostalosti, místo aby pouze umožnilo, aby slabá čs. měna mohla volně proudit v normálním systému světových financí. Široký okruh otázek vážících se k vizi konečného řešení, které jsme tu jen stručně naznačili, směřuje k zásadní, pohříchu světonázorové otázce, totiž zda existuje ideální recept na ideální společnost, či zda existují jen více méně dobrá a osvědčená pravidla hry, jimiž by se věčně nedokonalá společnost mohla řídit. A tato otázka nakonec ústí v metafyzický problém zla, přesněji řečeno, v otázku, zda je možné, aby zlo v nejširším smyslu slova bylo definitivně potřeno. Je to metafyzický problém proto, že tu jde o apriorní přístup ke světu, založený na víře a přesvědčení. Ale také na zkušenosti. Zkušenost, kterou si odnášíme z dějin 20. století, ale také třeba ze všech kriminálních a detektivních filmů, které jsme kdy shlédli, je, že zlo je věčné a nezničitelné. Proto správný policajt ve správné detektivce je ten, kdo se na základě svých přirozených vloh a svého přesvědčení rozhodl, že se bude profesionálně zabývat potíráním zla, jež má podobu kriminality, a to v každodenní úmorné, rutinní službě, aniž by podlehl pokušení, že by se mu mohlo jednoho dne podařit zneškodnit nejen několik chapadel hrůzné chobotnice zla, ale chobotnici samu. Proto také ten nejdůležitější zápas, který musí každý občan otevřené společnosti vybojovat, se bude odehrávat v jeho myšlení. Otevřená společnost předpokládá přehodnocení dosavadních hodnot a životních přístupů a osvojení nových, na které jsme dosud nebyli zvyklí a které dnes ještě nedokážeme přesně formulovat. S tím ovšem vyvstává zásadní otázka, zda lze jednoduše přijmout nová pravidla chování v politice, hospodářství a ve všech ostatních oblastech společenského života, aniž by se vědomě přijalo celkové pojetí života jako otevřené hry, tedy nikoli už jako jakéhosi vědecky řízeného procesu rozvoje, jehož parametry určuje moc a jehož realizace přinese vyřešení všech sociálních otázek. Myšlení se tak stává prvním z oněch hřišť, jejichž brány je třeba znovu otevřít pro regulérní zápas. Pugno, ergo sum. únor-květen 90 autorem rubriky reflexí Rudolf Starý 26 [pageend28]STATI A ÚVAHY NA SOUČASNÉ TÉMA II. (pokračování rozhovoru s doc. Karlem Krejzou CSc. z Ústavu pro astrosofii a společenský výzkum v Praze) R. S.: Otázky, které bych vám dnes chtěl položit, vyplynuly z kritického ohlasu čtenářů na náš interview z Prostoru 11/1988 a ze vzbuzeného zájmu o poněkud neobvyklou problematiku, o niž jste v interview hovořit. Použil jste například pojmu „mortificatio". Umrtvení jako šedivý a nudný způsob života si jistě každý z nás dokáže snadno představit, ale proč sahat hned k tak neobvyklým paralelám, jako je alchymie? K. K. Máte dojem, že jsme minule zašli příliš daleko? Obávám se, že nám nic jiného nezbývá, protože situace, v níž dnes žijeme, má všechny znaky krajnosti. Co nutně potřebujeme, jsou obrazné pojmy, pomocí nichž bychom mohli svým reflexivním myšlením čelit pohledu do tváře Gorgony. Z mýtu o Perseovi víme, že ten, kdo se odváží pohlédnout na Gorgonu přímo, zkamení. A teď uvažte současný stav našeho myšlení, jímž máme tomuto pohledu čelit: Po všech těch devastujících pokusech odmytologizovat, zredukovat a jinak pročišťovat myšlenkový aparát máme k dispozici vesměs jen abstraktní, skoro bych řekl průsvitné pojmy, a jestliže skrze ně pohlédneme na Gorgonu, ucítíme, jak se náš pohled stává strnulým a jak naše schopnost vidět a hlavně chápat se začíná vytrácet. R. S.: I/ čem je tedy reflexivní hodnota alchymistického „mortificatio"? K. K. To je složitá otázka a je obtížné dát na ni stručnou odpověd. Museli bychom hodně mluvit o Jungovi, a na to zde nemáme dost místa. Ve vší stručnosti mohu jen říci, že Jung se zabýval touto problematikou mimo jiné v knize Psychologie přenosu, a to na základě série rosikruciánských obrazů, převzatých z knihy Rosarium Philosophorum z r. 1550. V kapitole nadepsané Smrt charakterizuje stav, který nastane po „coniunctio oppositorum" čili po sjednocení protikladů jako „zklidněný, smrti podobný stav". Jestliže se protikladné síly, jež jsou zdrojem životní energie a dynamiky, přirozeným způsobem sjednotí, jak je tomu například v každém opravdovém milostném vztahu (u Junga je to vztah 27 [pageend29]Král-Královna: Animus-Anima), nebo jestliže dojde k jejich násilnému zrušení, jak je tomu v případě uzavřené společnosti, pak podle Junga příliv energie ustává. Vodopád vznikající z rozdílné polohy a protikladného napětí zaniká a místo něj jetu nehybná lesní tůň, na jejímž povrchu se jen občas objeví několik zčeře- ných vlnek. Lesní tůň je typickým obrazem tlení — „putrefactio". Tento obraz však alchymisté nazývali rovněž „conceptio", neboť podle jejich názoru „cor- ruptio unius generatio est alterius" — zánik jednoho je zplozením jiného. Tato psychická smrt představuje jen mezistadium, po němž následuje nový život. Alchymisté přirovnávali své umění k práci rozsévače, který musí vložit zrno do země, kde toto zrno „zemře", aby dalo vznik novému životu. V Rosarium Philo- sophorum se říká: „Ve vejci máme příklad: nejprve se musí zkazit a teprve pak se vylíhne kuře, které jako nový živočich vzniká z totální hniloby." Alchymistická psychologie nám tak zprostředkovává jistý druh „organického" optimismu, pokud jde o možné vyústění dnešní, tolik bezútěšné situace. Je však otázka, do jaké míry to v sobě zahrnuje procesy, které probíhají nezávisle na vědomé a volní lidské účasti, a do jaké míry je tato účast pro příznivější výsledek nezbytná. V případě individuačního procesu jedince je jeho vědomá účast přímo podmínkou zdárného překonání krize. V případě celé pospolitosti je to ovšem již složitější. Tady se leckdy zdá, jako by se se zvláštní, vnitřní logikou střídala období mrtvolného klidu s obdobími přímo hektické společenské aktivity. Tyto rozdílné časové vlny mají kromě toho ráz přírodních, mnohdy přímo katastrofických událostí a mohou zavdat oprávněný důvod ke krajně pesimistickému názoru na dějinný proces. Jednou „přijde jaro, přijde", nikdo vlastně ani pořádně neví jak, po něm zas přijde, nebo spíš přijede, i když ne vždy jenom na saních, paní Zima (nebo „mráz z Kremlu"), a tak se dějiny pozvolna mění ve střídání ročních období. TotoZPŘÍRODNÉNÍ DĚJIN je jedním z nejhorších důsledků uzavřené společnosti. V takových podmínkách má zřejmě nedocenitelnou hodnotu každá duchovní nebo intelektuální činnost, která pomáhá vnášet aspoň trochu světla vědomí do všeobecně panujícího „nigredo" a narušit tak jeho zdánlivě samozřejmý, téměř naturální ráz. Součástí tohoto „nigredo" je rozpad vědomí a celková názorová dezorienta- ce, připomínající v lecčems schizofrenii. Levice neví, co dělá pravice, takže co se vyhlašuje, nijak nesouvisí s tím, co se skutečně dělá atd. — což je podle Junga přímo ideální stav pro vznik sociálních a individuálních psychóz. Neboť „rozpuštěné" vědomí čelí jen s největšími obtížemi náporům nejrůznějších nebezpečných obsahů, přicházejících z kolektivního nevědomí. Toto oslabené, polorozpadlé vědomí, jakoby zhroucené do moře kolektivního nevědomí, pociťuje hrůzu ze všeho, co by je svou neobvyklostí, novostí nebo opravdovostí mohlo ohrozit. To je o jeden podstatný důvod víc, aby se společenský konsensus vytvářel cestou umrtvování všech životních projevů, které mají ráz novosti nebo opravdovosti. „Mortificatio" je tak za tohoto stavu přijímáno víceméně všeobecně s jistou úlevou. Antropologové označují tento stav jako „abaissmentdu niveau mental" a u přírodních národů se vyskytuje obdobný výraz „ztráta duše". Je to v podstatě pokles vědomí na nižší vývojový stupeň, regrese vědomí na 28 [pageend30]„uroborickou" úroveň. UROBOROS (had zakousnutý do svého vlastního ocasu) je symbolem prapůvodní jednoty, je to mandala zárodečného stavu nerozli- šeného, všeobjímajícího bytí. Jak vyplývá z mytologie nejrůznějších národů, tento stav je výchozím bodem vzniku každé civilizace a kultury, přičemž prvním krokem na této cestě je rozdvojení Urobora, tj. oddělení nebe a země, rozdělení dne na den a noc, člověka na muže a ženu, prostoru na východ a západ atd., jedním slovem vznik protikladnosti a životní polarity, dosahující nakonec na společenské rovině podoby politické plurality, na ekonomické rovině formy tržní konkurence atd. Ve světle této prastaré mytologie přírodních národů můžeme teprve odhadnout hloubku a závažnost dějinné regrese, k níž ve jménu vyšší společenské formace došlo v podmínkách uzavřené společnosti. Překonat inertní, nesmírně tíživý a paralyzující stav takového nerozlišeného monismu není nikterak snadný úkol. Četl jsem nedávno v denním tisku o okolnostech, které provázely volbu ředitele jednoho většího pražského podniku. Možnost volit mezi třemi kandidáty vyvolala mezi zaměstnanci podniku téměř schizofrenní horečku a vlny resentimentů, protože napětí volby bylo pro ně po letech kamuflovaných voleb téměř nesnesitelné. Jeden z účastníků vyjádřil po skončení voleb názor, že hlavním úkolem nového ředitele bude uklidnit vzedmutou hladinu vášní a vrátit vztahy mezi lidmi v podniku znovu do normálního stavu. Za těchto okolností si lze opravdu jen stěží představit skutečnou konkurenci a možnost volby, ať už ve sféře výroby nebo v politické či intelektuální sféře. Erich Neumann, jungovský psycholog druhé generace, uvádí ve své knize Dějiny lidského vědomí v kapitole nazvané Vzájemné oddělení prarodičů neboli princip protikladnosti mýtus o stvoření světa příslušníků kmene Maori. Dovolím si ocitovat zestručněné celý tento mýtus, aby tak vynikla jeho dramatič- nost. - Nebesa, jež jsou nad námi, a Země, jež leží pod námi, jsou prarodiči člověka a původem všech věcí. Neboť zpočátku ležela Nebesa na Zemi a vše bylo temnotou. Nebesa a Země zůstávaly nerozlučně spojené. A jejich děti se pokoušely objevit rozdíl mezi nocí a světlem; neboť lidé se velmi rozmnožili, temnota však trvala nadále. Tu se sešli a radili se synové Nebes a Země a řekli si: „Pojďme a hledejme cestu, kterak bychom Nebesa a Zemi zničili nebo je od sebe oddělili." Tumatauenga pravil: „Zničme je!" Tane-Mahuta však řekl: „Nečiňme tak, lepší bude, když je od sebe odtrhneme." Atak se dohodli, že své rodiče od sebe oddělí. Jen Tawhi- ri-Matea měl s nimi soucit. Pět se jich rozhodlo pro odtržení, a jen jeden měl s nimi soucit. Tu povstal Rongo-Matana, aby od sebe oddělil Nebesa a Zemi, avšak nepodařilo se mu to. Pak zkusil své štěstí Hauma-Tikitiky, ale ani on neuspěl. Poté se zvedl Gangaroa, aby od sebe odtrhl své rodiče, ale nedostávalo se mu k tomu síly. Ani Tumatuenga neuspěl při svém pokusu. Naposledy se zvedl Tane-Mahuta, lesní bůh, aby bojoval proti Nebesům a Zemi. Jeho paže byly příliš slabé, proto se opřel o skloněnou hlavu a nohama tlačil Nebesa vzhůru, až je odtrhl do matky Země. Tu jeho rodiče svorně zvolali: 29 [pageend31]„ Proč tato vražda? Proč tento velký hřích? Proč nás chceš zničit? Proč nás chceš od sebe oddělit?" Tane však na nic nedbal. Jednoho nadzvedl vzhůru, druhého zatlačil dolů. On to byl, kdo oddělil od sebe den a noc. — Tento mýtus je neobyčejně výmluvný a lze z něj vyčíst hned několikd důležitých poznatků. Za prvé, překonat stav prapůvodní uroborické jednoty je nesmírně obtížným úkolem a vyžaduje velkou odvahu a sílu. Za druhé, k uroborické jednotě lze zaujmout v podstatě trojí vztah. Je možné oba rodiče buď zničit, a tím se ovšem zbavit možnosti založit civilizaci, nebo je ze soucitu nechat provždy v původním stavu nerozborné jednoty, což vyjde nastejno, nebo je od sebe násilím oddělit. To je jediná cesta, jak vytvořit prostor pro rozlišení světla a tmy; a jen takto může vzniknout vědomí a rozvíjet se kultu- rotvorná činnost. Za třetí, uskutečnění tohoto převratného činu provázejí pocity, které byly ve všech mýtech tohoto druhu teologizovány jako vina, dědičný hřích, vzpoura, odpadnutí (disidence) či neposlušnost, případně jako vyhnání z ráje. Uro- borická jednota má libidinózní, svým způsobem incestní charakter a vystoupit z této jednoty znamená způsobit svým rodičům bolest a zklamání, je to totéž jako přetrhnout pupeční šňůru, která nás dosud spojovala s naší pramátí, a vyjít z její všeobjímající náruče do drsného, rozpolceného světa se všemi jeho nároky a strázněmi. Je to strastiplné drama a není jej ušetřen nikdo, kdo se pokouší vymanit se z lůna kolektivity, z „obščinového" způsobu života a stát se samostatnou lidskou individualitou. A totéž platí i pro pospolitost jako celek. Nebýt sedmi ran egyptských, starozákonní Izrael by pravděpodobně nikdy neopustil svá sídla v Egyptě a zůstal by raději u sociálních jistot, které tu měl, a to byly hlavně ony pověstné plné hrnce a duševní pohodlnost rabského stavu. R. S.: Mytologický Uroboros je jistě zajima vá metafora a lze z ni leccos vy v o - dit, ale ve srovnáni s vědeckou terminologii mi připadá přece jen poněkud odta- žitá. K. K. Přiznám se, že mně naopak připadá mnohem realističtější a hlavně obsažnější než jsou obvyklé sociologické nebo politologické pojmy. Ostatně vědy tohoto zaměření si v konfrontaci s problematikou uzavřené společnosti nedokázaly vytvořit žádný specifický pojmový aparát, který by byl přiměřený zvláštním dějinným a sociálněpsychologickým poměrům této společnosti. Četl jsem už před časem pojednání jednoho současného filozofa o totalitní společnosti a v něm se tento filozof přiznává, že po dlouhém přemýšlení o zdrojích a motivech totalitarismu dospěl nakonec k závěru, že tento druh společnosti vzniká jednoduše proto, že lidé, kteří se v něm zmocnili vlády, toužili nezměrně po moci. To je ovšem vysvětlení, které je, jak jistě uznáte, poněkud neuspokojivé. Když ve Velké Británii konzervativní strana vyhlašovala svůj volební program, řekla ústy svých mluvčích zcela nezakrytě, že jejím hybným motivem je touha po 30 [pageend32]moci, a to proto, že chce v Británii vládnout. Teprve pak se hovořilo o tom, jak chce vládnout a co chce během své vlády uskutečnit. Nebo si vemte včerejší výroční konferenci labouristické strany. Četl jste už dnešní Timesy? R. S.: Ještě ne. K. K. Předseda strany Neil Kinock prohlásil ve svém projevu na této konferenci zhruba asi toto: „Jsme socialisté, jsme realisté. Ekonomický systém, s nímž máme co dělat, je tržní ekonomika. M usíme se pokusit o to, aby tato ekonomika fungovala lépe, než za vlády torryů. To není ústupek, nejhorším ústupkem by bylo nechat ve volbách znovu vyhrát konzervativce." Z toho jasně vysvítá, že labouristé touží dnes po moci tak usilovně, že jsou ochotni revidovat i ty nejsva- tější články své víry. Přesto si troufám tvrdit, že tyto strašlivé vlny touhy po moci — konzervativní i labouristická — nijak neohrožují demokratický politický systém ve Velké Británii. Můžete namítnout, že tady jde o usilování o moc ve zcela jinak konstruovaném politickém systému. Já ale nevěřím na různé ty takzvané montáže a demontáže politických systémů. Myslím si, že i tak neorganický systém, jakým je uzavřená společnost, vzniká nicméně organicky a že ji nelze jednoduše „sestrojit", protože vyrůstá z velmi složitých, z velké části nevědomých tužeb, zájmů, nadějí a obav, které se prosazují téměř stejně slepým způsobem jako pověstná Schopenhauerova Vůle. Ale abych se vrátil k otázce poznávací hodnoty metaforického myšlení. Jistě jste si už všiml, že můj přístup k rozebírané problematice je veskrze nevědecký. Jsem zastáncem alternativního, v mnohém ohledu zcela protikladného způsobu myšlení, které v návaznosti na Jungovu psychologii označuji jako srovnávací fenomenologii. Vyznačuje se tím, že namísto analýzy, kauzality a statisticky ověřitelné zákonitosti klade důraz na celistvé pojetí, akauzální princip souvislosti (synchronicitu), syntézu, analogii a princip individuace. Je to vlastně jistý druh analektiky (v protikladu k dialektice), která se opírá hlavní měrou o srovnávání fenoménů s „urfenomény" (v Goethově smyslu), resp. s archetypy (v Jungově smyslu) čili soustřeďuje se na paralely, podobenství a korespondenci jevů na různých rovinách skutečnosti. Před všeobecnými abstraktními pojmy dává přednost obraznému myšlení, zcela v Jungově duchu. Srovnávací fenomenologie soudí, že „eminentní fenomén" (Goethe) je pro poznání věci mnohem důležitější než sebedokonalejší abstraktní pojem nebo obecný zákon. Člověka zamýšlí poznatspíše v jistém Micheli de Montaignovi než ve statisticky podložených antropologických zobecněních. Nejde jí o analýzu ani o logické konstrukce, nýbrž o výklad. Proto je v jádru hermeneutická. Taková obrazná metafora, jako je Uroboros, je ve srovnání s abstraktními pojmy mnohem obsažnější a přesnější. V tomto hadu zakousnutém do svého vlastního ocasu se například dokonale obráží problematika nadměrného růstu výrobní spotřeby na úkor výroby národního důchodu: je to obluda, která postupně požírá sama sebe. Nebo ten neprodyšný prostor, který uvnitř svého zakroužení 31 [pageend33]vytváří: je to obraz hermeticky uzavřené, ostnatým drátem obehnané hranice zamě. A je na ní na první pohled patrná monolitnost, která nezná a odmítá znát protikladnost životních procesů: proto je nehybná, soběstačná (nebo alespoň zdánlivě soběstačná) a ve své izolaci neplodná. A je nesouvztažná, nemá žádnou vnitřní strukturu, která by se skládala z autonomních, vzájemně podmíněných a plodně se ovlivňujících částí. Hlavním principem Urobora je nerozborná jednota (ono novozákonní „všechno ve všem") a jeho neúnavnou snahou je neustálé upevňování této jednoty. Je jako Leibnizova monáda: nemá okna do okolního světa. Jako archetyp prapůvodní jednoty je Uroboros nejen věčně přítomen v každé lidské duši, ale má zde nezastupitelnou úlohu spočívající v udržování celistvosti psychického života. Představuje jakýsi poslední, nejzazší kruh, jakousi „psychickou obruč", která má udržet celou tu složitou strukturu pohromadě. R. S.: Jestliže tedy má tento archetyp tak základní význam pro udržování celistvosti psýchy, pak proč zdůrazňujete hlavně jeho negativní stránky? K. K. Jak bych vám to vysvětlil? — Hovoříme-li dnes o negativních rysech tohoto archetypu, je to proto, že v důsledku masových rekolektivizačních hnutí (E. Neumann) 20. století došlo, abych tak řekl, k jeho „vyhřeznutí". Je to totéž, jako kdyby se lochnesská nestvůra vynořila na hladině jezera. K tomu, jak doufám, nikdy nedojde. Lochnesská nestvůra prostě patří do temných, neproniknutelných hloubek jezera, protože jen tam může plnit svou „úlohu", abych tak řekl. A stejně tak hlubinnou dimenzi má vykázán i archetyp Urobora. Svou pozitivní psychickou funkci může plnit jen tehdy, jestliže setrvá v této dimenzi a jestliže — a to je základní předpoklad — člověk neodvrhne nebo nepozbyde svou prostředkující úlohu ve světě. Protože životodárný vztah ke každému archetypu můžeme mít jen za předpokladu, že s ním udržujeme vědomý kontakt, a to pomocí přiměřeného symbolického, v podstatě náboženského jazyka. R. S.: Vraťme se však k našemu „mortificatio". Pokud uroborický stav, vznikající, jak říkáte, v důsledku rekolektivizace v masových hnutích 20. století, má něco společného s „mortificatio" jako s jednou z etap individuačniho procesu, pak vzniká otázka, k jaké proměně by během trváni tohoto stavu (inkubačni doby) mělo v lidské psýše dojít a jak by se na tomto procesu mělo podílet vědomi? K. K. Náporům z nevědomí by se mělo především čelit s co největší mírou vědomí. Jung klade velký důraz na to, aby individuální Já vydrželo za všech okolností nápor nevědomých obsahů, které ohrožují jeho integritu a identitu. Totéž platí i na sociální rovině: vlnám iracionality a morálního marasmu je třeba čelit s co nejjasnějším vědomím. Budete se mnou jistě souhlasit, že už to je úkol nad lidské síly, protože něčeho takového jsme schopni vždy jen ve velice omezené míře. Kromě toho tu nevystačíme s pouhou intelektuální analýzou; to, oč tu 32 [pageend34]jde, je celistvý prožitek, je třeba si věci doopravdy „brát k srdci", prokousat se jimi. Rozhodující je při tom sebereflexívní proces, který Jung označuje klasickým psychoanalytickým termínem „stažení projekcí". To je jedna z nejobtížnějších myšlenkových a citových operací, která klade na člověka zcela mimořádné nároky, a to jak co se týče jeho vztahů k ostatním lidem, tak i jeho vztahů ke společnosti a ke světu vůbec. Projekce nebo přesněji řečeno psychologický přenos spočívá v tom, že to, čeho se nám v našem vlastním psychologickém životě nedostává, spatřujeme, většinou v silně zidealizované podobě, v někom nebo v něčem jiném, vnějším; a naopak to, co u sebe neradi vidíme a čeho bychom se nejraději zbavili, vidíme jako negativní, stínové, leckdy přímo ďábelské vlastnosti těch ostatních a okolního světa. Principem negativního přenosu v sociálním ohledu jsou „ONI". Každý jistě ví, co setím myslí. „My nic, to všechno ONI." A oni se skutečně činí seč mohou, aby si toto postavení nositelů negativních projekcí opravdu zasloužili. Ale věci nejsou tak jednoduché, jak by se na první pohled zdálo. Barikáda mezi NIMI a námi se táhne v duši každého z nás, a tady začíná práce, kterou nelze odbýt na barikádách, ale kterou musí každý vykonat u sebe a za sebe. R. S.: 1/ čem tato „práce" spočívá? Freudův původní pojem přenosu poněkud zavádí, přestože je stále uži- K. K. tečný, zvláště v prvních etapách sebepoznání. Myslím, že mnohem přesnější je v této souvislosti pojem „korespondence", který umožňuje nahlédnout do skutečné povahy vztahu mezi Já a Ty, my a oni apod. Psychický vztah, který je plný života a napětí, ať už v kladném smyslu, jako je například láska na první pohled, nebo v záporném, jako je nenávist, závist apod. jsou vždy založeny na vzájemné typové podobnosti, resp. na korespondenci příslušných prvků psychické struktury. Uvedu raději hned jednoduchý příklad. Psychologové by vám mohli ze své praxe vyprávět o pacientech, u nichž se stále znovu opakuje zhruba tentýž model chování. Například klientka, která se dvakrát rozvede, protože oba její manželé byli alkoholici, se vdá potřetí, načež po jisté době zjistí, že i její třetí manžel je alkoholik. Je to smůla nebo osud? Princip psychické korespondence ukazuje jednoznačně na to, že v její psychické struktuře je jakoby „zabudován", resp. konstituován alkoholik, jinak řečeno, alkoholik je přirozenou součástí její vlastní nevědomé povahy (komplex), a manželství je pro ni vnějším, dramatickým způsobem, jak se s tímto svým fatálním sklonem tváří v tvář střetnout a jak se s ním vyrovnat. Proto si neomylně vybírá muže, které by se mohla pokoušet převychovat nebo zachránit nebo které by posléze mohla, když všechny pokusy selžou, nenávidět pro jejich zjevnou, všem viditelnou slabost, kterou sama musí v sobě s takovou námahou překonávat. Tato nenávist je tragická, protože je to vlastně sebenenávist, přenesená do vnějších vztahů k ostatním lidem. R. S.: Chápu, ale kam tímto svým příkladem směrujete? 33 [pageend35]K. K. Chci tím co nejjednodušeji ukázat, že vše, po čem toužíme a co nenávidíme, je součástí našeho vlastního psychického, z velké části nevědomého života. Toužíme po tom, čeho se nám nedostává, protože je to v nás samých nedostatečně rozvinuto, přičemž získat to můžeme jen ze sebe, ovšem skrze naše vztahy k ostatním lidem a ke světu. Nenávidíme, co nenávidíme u sebe samých, ale protože to nechceme u sebe vidět jako něco, co k nám patří, vidíme to na těch ostatních, na okolním světě. Podíváme-li se na věc z tohoto hlediska, povede nás to přirozenou cestou k relativizaci našich zabsolutizovaných názorových a morálních postojů a především nás to přinutí, abychom se tak říkajíc chytli za nos. To je okamžik, který má nedocenitelnou hodnotu nejen v psychoanalýze, ale ještě snad víc v každodenním životě. Z toho vyplývá, že každá oběť si nosí v sobě svého vraha. Každý rab si v sobě nosí svého pána. To je allopatická stránka přenosu, který má v podstatě kompenzující funkci. Není-li někdo sám sobě dost „pánem", je jen přirozené, že se tento nedostatek bude vnějším způsobem kompenzovat tím, že se dotyčný dostane do něčí závislosti — ať už chce nebo nechce. V homeopatickém ohledu zas naopak platí, že každý darebák je rád, když vidí vedle sebe stejného darebáka jako je on sám, neboť vrána k vráně sedá, stejný stejného si hledá. Nás ovšem teď zajímají hlavně záporné allopatické korespondence. Uvedu opět jednoduchý příklad. Předpokládejme, že svým povahovým založením a výchovou nesnáším autoritu, řád, pravidla hry, společenskou hierarchii, službu a ostatní vlastnosti, které můžeme shrnout pod pojem PATERNALISMU. Protože však žádná pospolitost bez těchto atributů nemůže existovat, a protože celistvost mého psychického života je bez nich rovněž nemožná, nezbývá, než abych tyto atributy přenesl prostřednictvím psychické projekce na nějakou vnější —rodinnou, politickou, manželskou atd. — scénu, kde se inferiorním stránkám mé psychické struktury dostane příslušné kompenzace. Takže například nedoká- žu-li se sám vyrovnat se svými negativními sklony, například s nekázní, neodpo- vědností, zlodějnou atd., musím volky nevolky strpět, aby mi despotický režim poskytl tuhý sociální rámec, v němž bych tyto tendence udržel na uzdě; přitom si samozřejmě nepřestanu stěžovat na četné nepříjemné stránky takové kompenzační služby. Vím, můžete mi namítnout, že u vás to neplatí a že vy sám třeba uznáváte úplně jiná pravidla hry a že tento stát nedodržuje ani ta pravidla, k nimž se slavnostně zavázal. Nejspíš budete mít pravdu. Ale zkuste si na chvíli představit, že by se nejširší vrstvy v této zemi ocitly v situaci, kdy by měly respektovat právo každého občana obohacovat se podnikáním podle své vlastní iniciativy a osobního nadání, samozřejmě v mezích zákona. Nedopadlo by to nakonec tak, že by daly přece jen přednost režimu, který tuto J EJ ICH iniciativu umrtví, a to jen proto, aby náhodou někdo nezbohatl legálním způsobem víc, než si ony pohodlně „vyslouží" nebo nakradou? Většina lidí by dnes nedokázala takové uvolnění přirozených sklonů psychicky unést; rázem by se ocitla na roštu závisti, pocitů mé- něcennosti, vnitřního rozvratu apod. V tomto smyslu je psychologický přenos 34 [pageend36]v celospolečenském měřítku jedním z faktorů, které vytvářejí podmínky pro přetrvávání uzavřené společnosti. Je to klasický příklad takzvaného začarovaného kruhu. R. S.: Které sklony nebo vlastnosti dominuji podle vašeho názoru při takové kompenzaci v našich poměrech? K. K. Domnívám se, že v našem případě je to, jak už jsem naznačil, především povážlivý nedostatek paternalismu, který bezprostředně koresponduje s potřebou despotismu uzavřené společnosti. Tento nedostatek paternalismu se projevuje nejvýrazněji jako nedostatečná úcta k řádu a stanoveným pravidlům hry, nedostatek osobní odpovědnosti, odpor vůči přirozeně vzniklé společenské hierarchii, nevážný poměr k tradičním, osvědčeným formám společenského života atd. Nedostatek paternalismu je obvykle provázen silnými pueristickými tendencemi, jako je sklon ke svévolnosti, lehkověrnosti a pokrokářství. Vcelku lze říci, že paternalismus a puerismus tvoří v našich poměrech krajně vyhraněné protiklady, a je proto přirozené, že se vzájemně vylučují a přitom současně doplňují. Platí psychologické pravidlo, že čím inferiornější je vnitřní (psychický) paternalismus, tím archaičtější a regresivnější podobu má paternalismus vnější, institucionální. Pokud jde o českou národní povahu, lze mít za to, že rozpor mezi paternalismem a puerismem (mezi archetypem Senexe a Puera) v ní hraničí s patricidou. Možná se vám zdá, že přeháním, ale uvažte: Není-li Máchův Máj jen svrchovaným dílem básnickým, s hrůzostrašným, nicméně romanticky banálním námětem, ale vrcholným dílem i co do svého námětu, pak lze s plným oprávněním říci, že na počátku českého duchovního sebeuvědomění je otcovražda. R. S.: Máchův Máj jako básnické ztvárnění české existenciálni, případně archetypické situace? K. K. A proč ne? Za pokus to rozhodně stojí. Vezmete-li téma této básně na chvíli vážně, objeví se vám některé navýsost zajímavé souvislosti. Především tu jako základní motiv dominuje nesmiřitelné nepřátelství mezi otcem a synem. Říká se tu, že syn je otcem „vyhnán v svět", nevíme však proč. Tradiční úlohou otce je svého syna do světa spíše uvádět než vyhánět ho tam jako do nějakého vyhnanství. To je také důvod, proč se ze syna stává odbojník proti otcovskému řádu. Navíc mu otec, jako by na tom nebylo ještě dost, svede milovanou dívku. To je tragédie nejen v osobním a morálním ohledu. Psychologicky tím syn pozbývá možnosti získat svou duši (Animu v jungovském smyslu). Se svou milovanou se již nesetká, protože k jejich očekávanému setkání na břehu jezera nedojde. Aby smyl pohanu své milé, syn zabije jejího svůdce, netuše, že je to jeho otec („zavraždí otce neznaného"). Přihodí se mu tedy totéž, co mýtickému Oidipovi, který se neúmyslně stane otcovrahem. Dívku-Animu prokleje tajemný „plavec": „Za hanu jeho, za vinu svou, měj hanu světa, měj kletbu mou!" Hrůza 35 [pageend37]je nevýslovná: Hrdina-otcovrah čeká na svou popravu a jeho duše je prokletá. I na romantickou báseň je to tolik hrůzy najednou, že kterýsi anglický bohemista se nedávno pokusil interpretovat Máchův Máj jako svého druhu parodii. Jak hrubě se mýlil, co se týče rozbolavělé české duše! Výsměch, posměch a typická pokleslá sranda přijdou až o něco později. Prozatím tu máme před sebou vězně odsouzeného k smrti a meditujícího nad nespravedlivým osudem: „V života sen / byl jsem já snad jen vyváben, / bych ztrestal jeho vinu? / A jestliže jsem vůlí svou / nejednal tak, proč smrtí zlou / časně i věčně hynu?" Tuto sugestivní otázku lze stěží chápat jako parodii na romantický existencialismus. Je v tom příliš opravdového, kupodivu velmi barokního smyslu pro tragičnost lidského údělu. Je tu zjevná příbuznost s Calderonovým pojetím života jako snu, v němž často jednáme somnambulně, aniž bychom tušili, čeho se vlastně dopouštíme (třeba právě otcovraždy). Vězňova meditace vrcholí úvahou nad věčností, která se mu jeví jako prázdno bez konce a bez cíle, jedním slovem řečeno, jako nicota. A k závěru básně pak přichází ono slavné pozdravení „zemi krásné, zemi milované". A teď si blíže ozřejměme některé paralely: Mezi otcem a synem čili mezi řádem a svobodou trvá nesmiřitelný rozpor. Jako by jedno vylučovalo druhé. Bucf tuhý řád, anebo anarchie. Spojení řádu se svobodou se tak stává nedostižným kulturním ideálem, na jehož absenci ztroskotávají všechny pokusy o dějinnou kontinuitu. Syn nedokáže získat svou duši (ve smyslu jungovské individuační zralosti), ta je zneuctěna vlastním otcem. Otcovou vinu se ze syna stává odpůrce paternálního řádu. Ke ztrátě duše se řadí i ztráta vztahu k věčnosti, neboť otec představuje duchovní tradici a dějinnou kontinuitu. Věčnost přestává být plnohodnotnou časovou dimenzí, kterou lze zakoušet ve vzácných, nicméně přítomných okamžicích, stává se z ní jen nekonečná a nesmyslná prázdnota. To se rovná ztrátě vztahu k transcendentálním hodnotám. Skutečná je jen časnost, a ta je krůtě vymezena. Za nevábnou časností je už jen zapomnění. Porušen je i rytmus, vývoj se děje přetržitým, na sebe nenavazujícím způsobem. Reakcí na tuto bezútěšnou situaci „bezotcovství" (jak ji nazvala moderní psychoanalýza) je sladkobolný příklon k Matce Zemi, která se odsouzenci stává alfou i omegou — kolébkou i hrobem: je to jednoznačný příklon k maternálním hodnotám. Mimochodem, freudistický výklad tu promeškal příležitost objevit v Máchově Máji českou variantu oidipovského komplexu. Vilém nejen zabije nevědomky svého otce, ale skončí nakonec v útěšném náručí matky — Matky Země. A mohli bychom pokračovat: Jestliže vlastní otec padne rukou synovou, pak je nezbytné, aby se otcovské role (především vlády, nějakého „obnoveného zřízení") ujal někdo cizí. Bezotcovství vede tedy nutně k paternalismu co nejvnějš- nějšímu, tedy k paternalismu cizí provenience. Touha přimknout se k nějakému tomu „mocnému dubisku" se zaměřuje hned směrem na Západ, hned zas opačným směrem. Z důvodů, které jsme naznačili, se to ovšem nikdy nemůže podařit zcela nebo natrvalo. Mimochodem, není symptomatické, že poslední Přemyslovec, král Václav III., padl rukou vrahovou? Že Jiřík z Poděbrad nedokázal prosadit kontinuitu svého rodu jako rodu panovnického? Že největší čeští magnáti, 36 [pageend38]pánové z Růže, se ani nepokusili sáhnout po české koruně, ačkoli všude jinde by se to pokládalo za přiměřenou odpověd na historickou výzvu? A neslavné konce tohoto paternalismu cizí provenience? Když zalistujeme časopisem Český svět z doby návštěvy císaře Františka Josefa v Praze v r. 1907, bude nám nápadné, že redakce tohoto českého časopisu tu téměř na každé stránce zdůrazňuje, že císař je českým králem (Český král v Praze, Český král na návštěvě v Podolí atd.) Tento předposlední český král však bohužel odmítl stvrdit své právoplatné „otcovství" v tomto národě tím, že by se nechal korunovat svatováclavskou korunou. Proto byli Češi nuceni posloužit si abychom tak řekli „náhradními otci" z řad svých historiků a univerzitních profesorů („otec národa" Palacký, „tatíček" Masaryk). Původní psychoanalytický pojem bezotcovství musíme tedy brát s kritickou rezervou, protože je příliš jednoznačný. Sociálně i psychologicky (archetyp Otce) je otec přítomen vždy, záleží jen na tom, jakou má civilizační úroveň a do jaké míry má jeho sociální podoba kompenzační ráz. R. S.: Hrdina tohoto vašeho „rodinného románu", abych to tak nazval, svou duši tedy nikdy nezíská? K. K. Ale ano, nakonec se mu to přece jen podaří, ale až jako Jeníkovi v Prodané nevěstě. Ne však přímo, přímým jednáním, nýbrž zvláštní oklikou, pomocí jistého triku. Vašek, který by Mařenku mohl získat přímo, protože je mu po dohodě rodičů přislíbena, žalostně selže. Je to maminčin mazánek a jeho koktavost, mohu-li si dovolit trochu astrologie, naznačuje negativní vliv Saturna (zábrany) v nepříznivém aspektu s Merkurem (výmluvnost). Opět tu tedy máme Otce-Saturna, bránícího mladíkovi, pueristickému Merkurovi, aby získal svou duši. Podaří se to však Jeníkovi, který představuje zralejší podobu české merku- riální (hermovské) povahy, a tou je ŠIBAL. Mimochodem, Jeníka vyhnala do světa macecha, z čehož by se dalo usuzovat, že být na štíru s matkou je přece jen nadějnější, než být na štíru s otcem. Je třeba říci, že Prodaná nevěsta je geniálním dílem nejen díky Smetanově hudbě, ale i díky Sabinovu kongeniálnímu libretu. Sabina vložil do tohoto libreta hodně ze svého vlastního životního osudu, a přitom se mu podařilo vystihnout vzor chování, který má nad i nd i vid uá I n í, obecnou platnost. Sabinův „MO- RÁLNÍ GAMBIT" založený na předstírání, že jako placený policejní agent „prodal svou duši", aby ji právě touto cestou mohl získat, čili aby si tím vytvořil podmínky pro službu národní věci, je myslím pochopitelný jen v tomto významovém kontextu. Tento archetypický vzor chování, který jsem označil jako „morální gambit", opakují od té doby všechny generace národa, v závislosti na více či méně příznivých společenských podmínkách, v nichž žijí. Zatímco Poláci, jak kdosi nedávno připomněl, si už od klukovských let hrají na nezdařené povstání, český životní postoj se vyznačuje vzorem chování, který nalezl své dokonalé ztvárněnění v nejnárodnější opeře. Nepřátelský vztah k otci nebo přinejmenším nedostatek podpory z jeho strany a mladická slabost v přímé konfrontaci s otcem si vynucuje nepřímý postup, postup jakoby oklikou, provázený navíc 37 [pageend39]lstivostí. Předstírá se konformita, ochota „prodat" v zájmu dosažení svých skrytých cílů i to nejcennější, totiž duši, podobně jako to kdysi udělal Faust, jenže tentokrát jen na oko. Aby Jeník získal svou Mařenku, musí přelstít Kecala, toho hloupého a domýšlivého tatíka. Jeníkovo vítězství není sice z nejslavnějších, protože jeho chování vrhá přece jen jistý mravní stín. Jeník se však brání nařčení z nepoctivosti: Nebyl to podvod, „jenom pouhá lest", říká na svou obranu. Dobrá věc se nakonec podařila, a to je přece nejdůležitější: Věrné milování může pokračovat. Zamyslíte-li se nad paralelami tohoto českého národního archetypu v českých dějinách, najdete tu hodně až zarážející přizpůsobivosti, nepřímosti a mazanosti. Velmi často se tu setkáte s Kecalovým: „Počítá, co mu to vynese, a když nic, pak chytře vyhne se." Počítá — například množství divizí, které má pro boj s nepřítelem, ale když zjistí, že bilance je pro něj nepříznivá a že by musel platit cenu nej vyšší, „pak chytře vyhne se". Volí raději cestu úhybných manévrů a diplomatických jednání a je při tom ochoten „prodat" cokoli, třeba i svou čest, jen aby nakonec získal, oč mu jde. Je to ŠIBAL, který se tváří na způsob „Já nic, já muzikant", ale který přitom dobře ví, čeho tím chce dosáhnout, a svou mazaností toho i nejspíš dosáhne. Ale celkový způsob života zůstává za těchto okolností nutně jaksi minimalistický: „Proč bychom se netěšili, když nám Pánbu zdraví dá!" No a k tomu ovšem to nezbytné pivíčko, onen vskutku „boží dar". Zvláště bohatá na tento „pattern of behaviour" je politická scéna tohoto století. Tady můžete s údivem pozorovat, jak nejvyšší představitel státu ve chvíli největšího ohrožení národa „prodá" svůj vůdcovský mandát komusi zcela nehodnému (jemuž ovšem neopomene blahopřát k tak výhodné koupi), aby pak zadními vrátky opustil svěřené stádce. „Ne zrada, jenom pouhá lest", mohlo by se zpívat v tragikomické opeře, kdyby bývala byla napsána na téma událostí z let 1938—39. Prostředkem, jak znovu nabýt ztracené, přesněji řečeno „prodané", se stává obratná, lstivá, často ovšem spíš rádobylstivá diplomacie. A i ta „prodává" hned to, hned zas ono, jen aby se nakonec dosáhlo kýžených cílů. Tato cesta je kupodivu, k značnému pobouření a despektu okolních národů, v mnohém ohledu nakonec vždy úspěšná. Nesmí ovšem nastat případ, aby český Jeník narazil na ještě mazanějšího Šibala, který by mu vypálil rybník. Právě to se však českému Jeníkovi s oním lstivým Asiatem stalo. Zdálo by se, že bychom na tom mohli přestat a že další opakování tohoto stereotypu je už zbytečné, protože životní zkušenost vede k poznání, že tento „kra- mářský" postoj není vždy zcela adekvátní, zvláště v situacích, kdy ostatní národy musí pak svou krví splácet dluhy, které jsme při tom nadělali. Ale když národní archetyp, tak opravdu věčný, neměnný a neodolatelný. 0 třicet let později se staneme svědky — protože tahle kapitola se týká už naší generace —, jak vedoucí představitelé státu, tentokrát z úplně jiné společenské vrstvy, „prodají" svými podpisy na mocenském diktátu své ideály obrody společnosti, aby údajně zachránili zemi pro tyto ideály. Nezachrání nic a připraví zemi osud, který byl pak později nazván, snad až příliš vzletně, „Biafrou ducha". Vnucuje se přirozeně otázka, zda „happyend", jímž končí svatební transakce 38 [pageend40]v Prodané nevěstě, nebyl snad až příliš toužebným přáním autora libreta, který jako by se takto chtěl ujistit, že jeho „morální gambit" nakonec přece jen přináší ovoce. Výsledek každé merkuriálně-obchodní transakce je však vždy velmi nejistý, nehledě na to, že s určitými věcmi by se přece jen obchodovat nemělo. Vzpomeňme, jak všechny věrné Čechy svého času pobouřilo, když Církev obchodovala s odpustky. R. S.: Má váš „rodinný román" ještě nějaké pokračováni? K. K. Ano, je to tetralogie. V třetím velkém dílé české kultury, v Babičce Boženy Němcové, dochází plného vyjádření láska k Velké Matce (Grossmutter), která se projevila v závěru Máchova Máje a která představuje jeden ze základních hybných motivů českého duchovního života a vyvažuje svým způsobem stav, který vzniká v důsledku bezotcovství. České drama vrcholí samozřejmě v Haškově Švejkovi, v této největší a nejreprezentativnější literární postavě, v níž uzrává do definitivní podoby ten rys šibalství, který se tak výrazně projevil už v Prodané nevěstě. Švejk je dokonalý typ Šibala, který „prodá" nakonec to, čeho si moderní člověk cení nejvíc, totiž svou inteligenci; což je zvlášť mazaný trik, protože tím nejprve svým protivníkům vnukne domýšlivou představu o jejich převaze, aby je pak přelstil svou děsivě vychytralou blbostí. R. S.: A Švejkovi protivnici? K. K. Kecalové. Kecalové nejrůznějších druhů a vydání — sami domýšliví a natvrdlí strejci a páprdové, a nad nimi musí Švejk ne snad vyhrát, nýbrž musí na ně vyzrát, a když se mu nepodaří ani to, pak se jim aspoň vysměje. Čili na scéně je stále táž pokleslá postava Otce-Senexe-Saturna, s níž se český Švejk musí stále znovu potýkat, aby se nějak prosadil ve světě. Kdyby jí nebylo, musel by si ji vymyslet nebo snad dokonce vytvořit. A to je právě smyslem a účelem psychické projekce a kompenzace. R. S.: Lze se vůbec nějakým způsobem vymanit ze začarovaného kruhu tohoto „archetypického stereotypu"? K. K. To je opravdu otázka. Prvotním hříchem člověka, říká Jung, je nevědomí, a zůstávat nevědomý znamená neuvědomovat si archetypy, jimiž se vyznačuje náš individuální a pospolitý život. Znamená to jednat vždy znovu podle určitého stereotypu, podle jakési schopenhauerovské Vůle, jejíž technické parametry (případové studie, historiografii atd.) sice už dobře známe, ale jejíž celkový tvar a smysl nám stále uniká; proto zůstáváme jejími slepými, nevědomými vykonavateli. V každém případě je to způsob, jakým se prosazuje pud sebezáchovy národního celku. Ale to se děje často bez ohledu na měnící se zájmy v měnícím se světě. Neustálé „OPAKOVÁNÍ TÉHOŽ" připomíná chování noční 39 [pageend41]můry, bez ustání dorážející na stínidlo lampy—jako by se tu něco nevědomého a nutkavého chtělo za každou cenu dobrat světla. R. S.: A váš závěr z dnešní tématiky? K. K. Mám-li uzavřít naše pátrání po inferiorních dominantách v českém kolektivním nevědomí, pak toto „hledání otce" v nás samých, abychom o to méně potřebovali otce vnějšího, kterého bychom se pak snažili přelstít, je v rámci „mortificatio" a stažení projekcí rozhodně jedním z hlavních témat, o něž v tomto procesu regenerace jde. Zaostalý nebo odmítaný vnitřní otec (archetyp Otce), jemuž se odepírá přiměřený, vědomě přijímaný projev, klesá hlouběji do kolektivního nevědomí. Jeho „návraty" mají pak o to archaičtější, civilizačně a kulturně pochybenější podobu. Nejhorším důsledkem tohoto vnějšího, kompenzujícího otcovství je právě nepřiměřenost konkrétním dějinným podmínkám. Klasická postava Otce-Senexe, císaře Františka Josefa, byla nečasová, to je dějinně nepřiměřená stejně, jako jí byla zidealizovaná postava „tatíčka" Masaryka. Výsledek byl v obou případech stejný: ztráta státnosti, a to přesto, že psychické projekce byly v prvním případě (převážně) negativní, kdežto v druhém (převážně) pozitivní. Říkám „převážně", protože skutečná povaha těchto projekcí má v případě kompenzujícího otcovství vždy charakter „hassliebe" —je to vždy směsice lásky a nenávisti. A poslední vskutku Velký Otec českých dějin, Josif Stalin, to je kapitola, v níž se nejnázornějším a nejotřesnějším způsobem manifestovala roz- polcenost mezi odmítáním vnitřního paternalismu a touhou po neskutečném, zbožštělém Otci-Spasiteli. Právě zde, v tomto tragickém zbožštění člověka, který je dnes oficiálně označován za jednoho z největších masových vrahů v dějinách, se však dotýkáme jádra věci. Je jím sekularizace tradičních náboženských symbolů, regradovaných v nevědomí tzv. moderního člověka na úroveň psychických komplexů. R. S.: Děkuji vám za rozhovor. Zaznamenal R. Starý, 1988 „... masy jsou poněkud degradovaným lidstvím; jsou degradovaným stavem lidství. Nepokoušejme si namluvit, že výchova mas je možná: odporuje si to v zásadě. Jen jedince, nebo lépe řečeno, osobu lze vychovat. Jinak zbývá už jen prostor pro drezúru.“ (Gabriel Marcel) 40 [pageend42]JE PRÁVO PODNIKAT LIDSKÝM PRÁVEM? Pavel Bratinka Kdybychom tuto otázku položili náhodně vybraným lidem na způsob výzkumu veřejného mínění, jsem si jist, že velká většina z nich by se cítila formulací otázky zaskočena. 0 podnikání se v souvislosti s jedincem mluví jako o podnikání soukromém a spory o něm jsou vedeny takřka výlučně z čistě utilitárního hlediska: v jakém rozsahu by mělo u nás být povoleno v zájmu zlepšení hospodářské situace. Zároveň se důvodně obávám, že většina z těch, kdož by si přáli, aby se soukromému podnikání dostalo široké pole působnosti, by své stanovisko odůvodnilo poukazem na nezměnitelný fakt lidského sobectví, tj. že lidé nebudou pořádně dělat, pokud nebudou moci pracovat především pro sebe. Soukromé podnikání je zřejmě obecně považováno za utilitární ústupek politováníhodnému lidskému sobectví, přičemž rozsah, v jakém je povoleno, záleží čistě na úsudku společnosti — je to privilegium, jež může být ovšem kdykoli odňato. Zcela jinak by ovšem vyzněl tento průzkum veřejného mínění, kdyby se otázka týkala např. práva na volnost pohybu, svobodu projevu, práva na řádný soud atd. Myšlenka, že by společnost měla právo člověka zavřít do vězení bez spravedlivého soudu by byla považována za hrůznou. Za téměř stejně hrůznou by se považovala myšlenka, že by úřady mohly občanovi sebrat jeho dům či auto jenom proto, že se jim to zachtělo. Ve výčtu nedotknutelných práv bychom mohli dlouho pokračovat, ale právo podnikat bychom mezi nimi asi nenalezli. Tento nízký status práva podnikat považuji za velmi neblahý, a to nejen co do jeho důsledků ekonomických (to se koneckonců již všeobecně nahlíží). Jeho potlačení má totální důsledky na poli ostatních práv. Čtenáře, kteří mají zájem o podrobné vylíčení toho, jak likvidace „sobeckého" práva podnikat vede nevyhnutelně k podkopání všech ostatních „vznešených" práv, však odkazuji na knihu F. Hayeka Cesta k nevolnictví, jež u nás vyšla v samizdatu. V tomto článku se chci totiž zaměřit na vymezení duchovních principů, na nichž volné podnikání spočívá, a na zodpovězení otázky položené v nadpisu. Radikálnost těchto principů obzvlášť vynikne na pozadí minulých dob, a proto podnikneme nejprve krátkou historickou exkurzi. Lidská práva jako vyhraněný a explicitně definovaný koncept se zrodil pouze v Evropě, a to až v 18. století. Aby se však mohl vůbec objevit, musela být nejdříve etablována hodnota základnější a původnější — důstojnost lidské osoby jako takové. Tento krok provedlo křesťanství, jež dogmaticky tvrdilo a tvrdí, že člověk je stvořen k obrazu Pána a Stvořitele světa, že sám Bůh se stal člověkem a že člověk má — a tudíž může — usilovat o to, aby byl tak dokonalý jako jeho Stvořitel. Díky těmto (a dalším) dogmatům se v křesťanské Evropě otevřela svo- 41 [pageend43]bodá diskuse o tom, jak nejlépe vymezit, popř. omezit práva moci a mocipánů na straně jedné a práva poddaných na straně druhé. Dějiny Evropy jsou plny nekonečných a často krvavých sporů v této věci. Moderní koncept lidských práv je jejich produktem. V tomto článku není místa — bylo by zapotřebí celé knihy — na vylíčení všech zatáček a peripetií tohoto vývoje. Pro naše účely postačí, všimneme-li si podrobněji pouze toho, jaký status měly v historii právo na soukromé vlastnictví a soukromé podnikání. Zde shledáváme, že soukromé vlastnictví je v Evropě od nepaměti uznávanou institucí. Pokud člověk nabyl nějaký majetek legální cestou, pak bylo jeho vlastnictví posvátné a chráněné přikázáním „Nepokradeš!". Instituce soukromého vlastnictví byla zcela zdůvodňována ještě dalšími argumenty. Soukromý majetek člověka hmotně zabezpečoval a činil jej tak nezávislým na ostatních. Zároveň majetek člověka nutil — nechtěl-li o něj brzy přijít — k odpovědnosti a rozvaze, obzvláště tam, kde na něm závisela obživa mnoha dalších lidí bez prostředků. Soukromý majetek též přispíval ke společenskému míru, neboť čím více lidí mělo nějaký majetek, tím méně bylo desperádů, kteří tento mír ohrožovali. Mnohem složitější a problematičtější je však historie soukromého podnikání, tj. užívání stávajícího majetku způsobem, který vede k jeho rozmnožení. Ačkoliv by se zdálo, že možnost soukromě podnikat automaticky vyplývá z instituce soukromého vlastnictví — vždyť vlastně není než jeho zvláštním užíváním — existovala celá řada překážek, které jeho rozvoji bránily. Za prvé to byla nízká technická úroveň výrobních prostředků. To vedlo k tomu, že i ti, kdož disponovali soukromým majetkem, měli plné ruce práce s tím, aby se vůbec uživili a majetek se jim přitom neztenčil. Jen velmi málo zámožnějších mělo k dispozici jakýs takýs nadbytečný kapitál, který by mohli případně investovat. V cestě jim však stála druhá překážka — hustá bariéra cel a monopolistická (cechovní) organizace výroby a trhu. Aby se někdo mohl někde usadit jako výrobce, popř. prodávat své výrobky musel na to nejdříve získat povolení. Pokud je získal — což nebylo lehké — pak už jej nemohl získat jinde. Každé město se přílivu nových výrobců i „cizích" výrobků bránilo, neboť ohrožoval jeho sociální stabilitu, tj. zaručené příjmy usazených výrobců. Tím se však velmi ztížila možnost dokonalejších metod výroby, jež by se prosadily v širokém okolí a uvolnily spoustu pracovních sil pro jiné práce, a tím zabezpečily i zvýšení blahobytu. Pro takovéto uspořádání však tehdy existoval pádný důvod. Lidé, kteří by v konkurenci ztratili své živobytí, by totiž neměli kam jít, neboť ostatní řemesla i ostatní města by nepřipustily, aby se v nich uchytili. Bylo by tedy zcela nesmyslné žádat nějaké město, aby zrušilo svá omezení v situaci, kdy by je ostatní města zachovala. Uvolněné pracovní síly by pak totiž nejen nerozmnožily bohatství daného města, nýbrž jenom zvýšily vydání městské pokladny na chudobince. Před přesně stejným problémem však stála i ostatní města. Jednalo se tudíž o bludný kruh, jenž konzervoval celkovou nízkou úroveň. Tento kruh by však určitě byl rozetnut mnohem dříve než ke konci 18. století, kdyby neexistovaly ještě dvě další duchovní, a tudíž obtížněji překonatelné překážky. Tou první byl převládající despekt vůči starostem o majetek, a obzvláště 42 [pageend44]pak vůči snahám jej zvětšit. Uznávalo se sice, že na takové snaze není samo o sobě nic hříšného, avšak zároveň se v tom nespatřovala vůbec žádná ctnost. Považovalo se to dokonce za pro duši nebezpečné pohroužení do světských starostí. Ideálem byl život světce, odříkajícího se všeho pozemského, dále pak statečný válečník, pohrdající smrtí, a do jisté míry a s výhradami vzdělanost a umění. Druhou duchovní překážkou bylo statické vidění světa. Až do 18. století dominovala přestává, že uspořádání světa je věcně a společensky neměnné, tj. že práce bude vždy stejně namáhavá a málo produktivní, že všeho bude vždy málo, a bude to navíc stále ohrožováno (přírodními pohromami, chorobami, válkami atd.), že život je zkouška, jak se kdo v takové mizérii osvědčí, a proto tato mizérie bude trvat až do konce světa. Rozdělení společnosti na jednotlivé stavy a třídy s vymezenými úkoly se zdálo být jediným způsobem, jak v uvedených podmínkách nedostatku a ohrožení zajistit jakous takous jistotu a úroveň. Oba tyto duchovní postoje se navzájem posilovaly. Jejich důsledkem bylo, že intelektuální potencionál společnosti se jen sporadicky a okrajově věnoval studiu těch disciplín a jevů — přírodních a hospodářských —, jež by bývaly vedly k brzkému objevu, že svět skýtá ohromný potenciál vlastní proměny, a zároveň i k objevení podmínek — morálních, společenských a právních — za kterých může onen potenciál člověku sloužit. Výše uvedené překážky však vposledku nebyly tak absolutní, aby dokázaly zabránit postupné —i když pomalé —akumulaci technických vědomostí, národohospodářských znalostí a potřebné infrastruktury, jež nakonec vyústila koncem 18. století v průmyslovou revoluci. Ta zůstala nejdříve omezena pouze na Anglii, neboť zprvu jenom ona zavedla nejdůležitější podmínky pro průmyslovou revoluci: osvobození soukromého podnikání a obchodu od všech celních a monopolistických omezení (ostatní evropské země ji v tom následovaly až se zpožděním mnoha desítek let), tj. zavedení volného podnikání a obchodu. Intelektuální „manko" zmíněné v předchozích řádcích však mělo za následek, že se volné podnikání a průmyslová revoluce prosazovaly rychleji, než postupovala příslušná teoretická reflexe a příprava — morální, právní, společenská, intelektuální. Toto manko se projevovalo — dodnes vlastně projevuje — několika způsoby. Za prvé na poli národohospodářských věd a na poli hospodářského práva. Od těchto disciplín závisí vposledku bezotřesový hospodářský růst. Měřeno počtem odborníků a publikovaných prací je jejich rozvoj ohromující. Zdaleka méně ohromující jsou však výsledky měřené mírou dosaženého porozumění systému volného podnikání, podmínek jeho dynamiky a vazeb mezi ním a ostatními sférami života společnosti. Velmi neuspokojivé jsou výsledky na poli veřejné osvěty. Řada problémů je sice teoreticky jasná, ale k jejich řešení chybí potřebná politická vůle, neboť demokratické vlády se musejí ohlížet nejen na názory odborníků, nýbrž i na veřejné mínění, v němž často převládají naprosté mýty. Tyto mýty mají tuhý život, jelikož nejsou než přelakovanými představami minulých staletí: Strach před „záplavou" japonského zboží, z platebních deficitů, mizení 43 [pageend45]„komínů a bušení kladiv" a jejich nahrazování odvětvími služeb, nechuť vůči bankéřům („tisíce práceschopných mladíků přenáší papíry sem a tam", tak zní rozšířená charakteristika činnosti londýnské City), strach z nesoběstačnosti v potravinách atd. V obecném povědomí nejsou dosud principy volného podnikání a jejich vzájemné souvislosti zakořeněny. Druhou oblastí, ve které se neblaze projevil předstih industrializace před vývojem institucí bylo sociální zabezpečení. Zatímco v prvním období byla problémem jeho nedostatečnost, v současnosti je to jeho přebujelost. Tím však nemáme vůbec na mysli objem prostředků vynakládaných na podpory nezaměstnaných, nemocenské dávky apod., nýbrž skutečnost, že úsilí udržet životní úroveň a životní způsoby určitých skupin pracovníků nabylo formy subvencí či celní ochrany celých výrobních odvětví, což je v dlouhodobém měřítku nejen neúčinné, ale přímo zhoubné (viz hospodářský vývoj V. Británie v 70. letech). Obdobně by bylo možno charakterizovat i rozvoj a roli odborů. Nejznepokojivější a zatím nejzhoubnější byl a stále je deficit v oblasti duchovní, resp. náboženské reflexe a ospravedlnění systému volného podnikání. Jeho neblahý vliv se projevil již v minulém století. Jak jsme již naznačili, existovalo po celá před i ndustriá I n í období pro každou společenskou vrstvu jasné poslání v rámci světového či přímo kosmického řádu, jež spojovalo činnost a život příslušníků té které vrstvy še smyslem celku. Avšak ani dělník ani ponikatel se do starého schématu nevešli a nový vytvořen nebyl. Stále početnější skupina obyvatel tak žila co do konečného smyslu své práce v prázdnu. Tento fakt podstatnou měrou přispěl k tomu, že mezi dělnictvem získaly velký vliv paranáboženská socialistická a posléze komunistická hnutí. * * Jedinou výjimku v tomto ohledu tvoři Spojené státy, neboť tamějši společnost vznikala prakticky ex nihilo bez zátěže stavovského étosu a všeobecné potřeby sounáležitosti k nějaké velké a uznávané skupině. Fenomenální úspěch systému zatím způsobil, že problém duchovního vakua ustoupil do pozadí. Stačí se však rozhlédnout po intelektuálním světě, aby se člověk znepokojil. Na jedné straně záplava publikací obviňujících systém volného podnikání ze všeho možného zla a zároveň načrtávajících vize socialismů nejrůznějšího ražení, jež údajně budou produktivnější, ale především spravedlivější, humánnější, „ekologičtější" ... atd. než volné podnikání. Na druhé straně o poznání menší řada publikací bránících volné podnikání, přičemž až na nepatrné výjimky je obrana vedena poukazy na jeho efektivnost a na jeho realistické smíření se s faktem lidského sobectví. Socialismus se považuje ipso facto za „morálnější" systém, který však bohužel nefunguje, a proto se musíme holt smířit s volným podnikáním. Je sice pravda, že v poslední době dochází alespoň k tomu, že socialismus je podrobován stejně nelítostnému rozboru a kritice, jaká byla předtím vyhrazena skoro výlučně volnému podnikání. Tento posun však zatím nevedl ke změně v oceňování volného podnikání a autory, kteří by se odvážili tvrdit, že systém volného podnikání převyšuje socialismus i v morálním či duchovním slova smyslu, lze spočítat na prstech jedné ruky. 44 [pageend46]Pokusíme se nyní telegraficky reprodukovat hlavní argumenty oné hrstky obhájců svobody podnikání. Moderní hospodářské systémy jsou založeny na nepřetržitém sdílení vědomostí, schopností a píle nesčetných lidí. Toto sdílení je v ohromné většině zcela anonymní, neboť známe jen nepatrné množství našich spolupracovníků, přičemž i tito nám známí jednici využívají při své práci akumulované poznatky ohromného počtu neznámých živých i mrtvých lidí. Je jasné, že tvůrčího poten- cionálu je nejlépe využíváno tam, kde je všem bez rozdílu dovoleno, aby zkusili uplatnit své schopnosti, tedy v systému volného podnikání. Jak však v takovém systému zajistit náležitou koordinaci jednotlivých výrobců (jejichž počet se navíc stále mění), když žádné řídící centrum není schopno obsáhnout byť jen zlomek nespočetného a stále se měnícího souboru poznatků jednotlivých výrobců, vzájemných vazeb mezi nimi a měnících se podmínek jejich činnosti. (A to nemluvíme o problému shromažďování, kvantifikace a vyhodnocování příslušných informací.) Odpověď na onu otázku je neuvěřitelně prostá: koordinátorem je zcela „nevědoucí" entita — cena. Za předpokladu, že jsou určovány výlučně vztahem mezi nabídkou a poptávkou, poskytují ceny všem účastníkům podnikání dostatečnou informaci o tom, co by měli a co by naopak neměli vyrábět. Kritériem rozhodování je zisk, tj. rozdíl mezi spotřebovanými zdroji a vytvořenou hodnotou, jejíž výši určí poptávka. Ze všech alternativ, jež se danému výrobci nabízejí, je společensky nejprospěšnější alternativa přinášející největší zisk, neboť její volbou je pro kupující (uživatele výrobků) vytvořena z daných zdrojů nejvyšší možná hodnota. Pokud není podnikání omezováno a ceny deformovány (zásahem politické moci, dominujícím monopolem apod.), pak se konečný výsledek blíží stavu, pro nějž platí následující: 7. Pokud někdo umí nějakou věc vyrábět a je ochoten ji prodávat za cenu, již kupující shledali přijatelnější než jiná řešeni své potřeby, pak to vyráběno bude. Jinými slovy, nepřítomnost nějakého výrobku na trhu je způsobena pouze tím, že buďjej nikdo neumí vyrobit (popř. to ještě nikoho nenapadlo), nebo by jeho náklady nebyl nikdo ochoten zaplatit. 2. Vše, co je vyráběno, je vyráběno lidmi, kteří to do vedou dělat s náklady přinejmenším stejnými nebo dokonce nižšími, než by to dovedli ti, kdož to nevyrábějí. Jinými slovy, podnikatelé se pouštějí do výroby pouze těch výrobků, jež dokáži vyrábět s náklady alespoň tak nízkými jako stávající výrobci, aby při prodeji za stávající ceny (popř. za ceny ještě nižší, nebot svými výrobky rozšíří nabídku, což tlačí ceny dolů) dosáhli průměrného zisku. 3. Vše, co je prodáváno, je prodáváno za cenu přinejmenším stejně nízkou, ne-li nižší, než za jakou by to byli schopni prodat ti, kdož tak v daném případě nečiní. Jinými slovy, ceny jsou takové, jaké jsou, protože nikdo z ostatních potenciálních výrobců či prodávajících není ochoten prodávat za ceny nižší. Těmito třemi body je vyjádřen veškerý mechanismus dynamiky a pružnosti 45 [pageend47]systému volného podnikání. Tento mechanismus vydrží i určitou míru zásahů ze strany politické moci. I celkem zdánlivě malé zásahy jsou však nežádoucí. Jejich nebezpečnost tkví hlavně v tom, že poruchy jimi vyvolané vedou k požadavkům po dalších zásazích, čímž se poruchy jenom prohloubí a cyklus se opakuje. Volání po těchto požadavcích je způsobeno jednak obecně rozšířenou představou, že čím je nějaký systém složitější, tím víc je nutno jej vědomě řídit, aby se nerozpadl, a potom snahou korigovat jeho „nespravedlivé" účinky. Systém se však dokáže vytvořit a řídit spontánně sám. Ke své existenci ovšem potřebuje rámec platných pravidel jednání závazných pro všechny účastníky. Příkladem takového pravidla je povinnost plnit uzavřené dohody a závazky, popř. poskytnout přiměřenou náhradu. Bez tohoto pravidla by se podnikat nedalo a systém volného podnikání by ani nevznikl. Existuje celá řada dalších pravidel, která jsou pro jeho činnost potřebná. Vzhledem k lidské povaze je ovšem nutné, aby nad jejich dodržováním bděla represivní moc státu. V tomto smyslu je existence silného státu pro systém volného podnikání nutná a blahodárná. Se systémem volného podnikání jsou však slučitelná pouze taková pravidla, která nepředpisují konkrétní výsledky jeho činnosti (ceny, mzdy, počty pracovníků atd.), nýbrž normy jednání (zákaz nepravdivé reklamy, nutnost platit daně, předpisy o zacházení s jedovatými látkami atd.) na způsob pravidel silničního provozu. Tato pravidla rovněž neurčují, kdo má kam jet, nýbrž pouze to, že když se rozhodne někam jet, musí se držet při pravé straně silnice, zastavovat na červenou atd. Požadavek, aby všechna pravidla byla pouze posledně jmenovaného druhu, je nutný nejen v zájmu efektivnosti celého systému, nýbrž i z morálního hlediska. Jestliže budou systému vnucovány pouze abstraktní normy jednání, pak konkrétní hospodářské výsledky toho či onoho výrobce budou determinovány — vedle jeho schopností a štěstí — zcela neosobními a anonymními silami, a nikoliv něčím úmyslem. V takovém případě — ale pouze v něm — nemá smysl tvrdit, že se systém „dopouští" nespravedlnosti, jestliže v něm někdo neuspěje. Nejrozšířenější námitkou proti volnému podnikání je, že je založeno na zisku, a tudíž na sobectví. Tato námitka je nesmyslná, neboť spočívá na záměně dvou věcí: motivace konkrétního podnikajícího jedince a zisku jakožto měrného ukazatele užitečnosti daného podnikání, určovaného rozhodující měrou druhými lidmi (zákazníky). Nic nebrání jednotlivci, aby jeho motivace byla přímo andělská a veškerý zisk použil pro dobro druhých, tj. aby byl světcem. Absolutní nedostatek egoismu bude však pro něj opět důvodem investovat do záležitostí přinášejících největší zisk, neboť to jednak rozmnoží prostředky pro jeho ušlechtilou činnost a zároveň to bude i nejlepší možnou službou pro jeho zákazníky, nejlepším možným užitím zdrojů, jež má k dispozici. Tím jsme se vlastně dostali k jádru celé věci a můžeme již dát odpověď na otázku v nadpisu. Do očí bijící nadřazenost systému volného podnikání nad všemi ostatními systémy co do produktivity a spontánní tvořivosti není totiž tím nejzákladnějším důvodem pro jeho nadřazenost etickou či duchovní. Jeho produktivita je pouhou odměnou za věrnost řádu postavenému na principu, jenž má 46 [pageend48]v posledku náboženský obsah. Stačí letmý pohled na tento systém a ihned jej vidíme: Ve všech nesčetných transakcích mezi výrobci a kupujícími je to vždy strana kupující, jíž náleží rozhodující soud nad nabízenou věcí či službou — pouze ona rozhoduje, jakou má pro ni cenu. Žádná jiná cena neexistuje! Kolik námahy a nákladů daná věc stála není rozhodující — to je v okamžiku prodeje už minulostí. Jako podnikatel mám sice téměř neohraničenou svobodu podnikání — druhým lidem není dovoleno mi v tom bránit — avšak jeho výsledky posuzují výlučně ti druzí. Naopak, jako kupujícímu mi zase náleží podíl na této absolutní moci nad podnikateli. Každým svým nákupem zboží za tu a tu cenu se stávám součástí poptávky, atak de facto hlasuji pro výrobu daného zboží. Každý takový nákup (a ovšem i „nenákup") představuje můj soud nad činností ostatních. Toto hlasování nikdo neorganizuje a jeho průběh je zcela anonymní. Přesto má často smrtící účinky. Kdyby existoval nějaký hřbitov zaniklých podniků, nalezli bychom tam mnoho náhrobků bývalých gigantů z řad „vládnoucích monopolů", zaniklých na úbytě způsobené nedostatečnou poptávkou. Svůj soud nad činností ostatních mohu ovšem vyslovit nejen prostřednictvím svých nákupů, nýbrž i vlastním podnikáním. Systém volného podnikání však získá tento obsah pouze tehdy, je-li právo podnikat poskytnuto všem občanům. Je to tudíž spíše právo „společenské" než individuální. Je-li podmínka jeho všeobecnosti splněna, pak právo podnikat v sobě spojuje jednotlivcovu svobodu vyjádřit sebe sama ve sféře hospodářských hodnot a odpovědnost za toto vyjádření, jež má podobu „soudu" ostatních lidí prostřednictvím trhu. Toto podstatné spojení mezi svobodou daným právem udílenou a reálně působící odpovědností za činy v této svobodě konané je však určujícím znakem všech skutečných lidských práv jakožto atributů lidské důstojnosti. Z tohoto důvodu považuji právo podnikat za lidské právo. RESPEKT Vydává Nezávislé tiskové středisko, Praha 1, Bolzanova 7 47 [pageend49]LIBERÁLNÍ EKONOMIE (Sborník statí předních představitelů liberální ekonomie F. A. Hayeka, M. Friedmana, F. Machlupa a dalších) Připravuje: PROSTOR 1990 U Prašné brány 3, Praha 1, 110 00 [pageend50]PROTESTANTSKÁ ETIKA A TRŽNÍ HOSPODÁŘSTVÍ * * Publikováno v časopise Kyklos, sv. 33, č. 4/1980 Gerhard W. Ditz Současné úsilí o převedení dosavadního direktivně řízeného hospodářství na tržní ekonomiku oživuje otázku historických kořenů, z nichž vyrůstal tento typ hospodaření, označovaný z hlediska utopických ideologií jako kapitalismus. Tyto kořeny jsou ideové. Jejich úzkou souvislost s protestantskou etikou prokázal již Max Weber, jehož dílo u nás není příliš známé. (V r. 1983 vyšel výbor z jeho prací ve slovenském nakladatelství Pravda.) V návaznosti na Weberovy koncepce se Gerhard W. Ditz z Bryantovy koleje ve Smithfieldu (USA) pokouší vést paralelu mezi základními dogmaty kalvínského náboženství a principy, na nichž spočívá fungování tržního hospodářství. Konfrontace původních náboženských představ o spáse a mravním pozemském životě člověka se sekularizovanou realitou dnešního světa může naznačit problémy, na něž bude přechod k tržní ekonomice v našich podmínkách narážet. * Tato stať, vycházející zde ve zkrácené verzi, je součástí sborníku LIBERÁLNÍ EKONOMIE, jejíž vydání připravuje nakladatelství PROSTOR. Autoři dalších příspěvků: F. A. von Hayek, F. Machlup, M. Friedman ad. 1. Dvě proměnné V první koncepci se opírám o Maxe Webera. V souladu s jeho modelem považuji etiku za nezávisle proměnnou, dlouhodobě odvozenou od Kalvínovy meta- fyziky spasení. Individuální a kolektivní ekonomické chování, které je těmito normami strukturováno a institucionalizováno, považuji za závisle proměnnou. Od Webera také přebírám ideální typizaci resp. úmyslné zvýraznění významnějších proměnných, aby bylo možné lépe vyjádřit hypotézy o příčinné závislosti. V druhé koncepci připojuji další synonyma k zaběhnuté, i když opotřebované dichotomii hojnost (versus vzácnost), nadměrně rozvinutý (versus nedostatečně rozvinutý), na spotřebu orientovaný (versus na výrobu orientovaný). Tato volba byla určena důrazem samotného Webera, že na ekonomiku je třeba nahlížet jako na systém tržních vztahů. 49 [pageend51]2. Od politické ekonomie k ekonomii Dokud byla středověká vláda v apoštolské posloupnosti papeže nebo Bohem určeného krále, ekonomické, stejně jako duchovní bohatství narůstalo ve sféře vladaře. Podnikatelé, obchodníci a dělníci dostávali mzdu. Zisky připadaly představitelům božské moci. S příchodem Kalvína panují božští vladaři a vrchnost už jen formálně. Duchovní a materiální plány pro lidstvo byly naprogramovány na začátku stvoření. Obyčejným smrtelníkům však programy vyjeveny nebyly. Etické odůvodnění tvorby bohatství už není nadále odvozováno od Bohem určeného vladaře. Individuální tvůrce bohatství musí svůj ekonomický pokrok od nynějška posoudit sám a jeho pomocí pak i své pravděpodobné postavení v božském programu spasení. Kalvín postřehl implicitní paralelu mezi výkonností v soutěži a božským nevyzpytatelným rozhodnutím spasit jenom nemnohé. Jedním z historických důsledků této víry bylo, že američtí puritáni přestali uznávat morální povinnost platit daně anglickému králi. Tento přebytek použili k vybudování nejmocnějšího hospodářství v historii. Od té doby je ekonomie něco jiného než politika. Individuální snaha o zisk, soukromé podnikání a neomezená soutěž se stávají morálními činnostmi. Nová ekonomická filozofie kodifikovaná moralisty jako byl Adam Smith odrážela kalvínskou metafyziku, i když byla prezentována jako pozitivní věda. Protože se božský plán jevil lidskému chápání jako neurčitý, muselo být individuální jednání motivováno vlastním zájmem. I pád světa se děje podle božského plánu. Víra v nekonečnou dobrotivost neviditelné ruky napovídala, že agregátní výsledky sobecky zaměřených individuálních jednání přinesou maximální prospěch největšímu možnému počtu lidí. Důraz měl být kladen na „možnost" v souladu s teologickým předpokladem, že jenom nemnozí budou spaseni. (Tuto ekonomickou prognózu potvrdila historicky americká společnost.) Obecněji, i když to zde nelze zcela dokázat, koreluje moderní ekonomický vývoj s přijetím a prosazováním kalvínské etiky. Efektivnost a účinnost kalvínské- ho (nebo amerického) kapitalismu uznali dokonce i ti nejzásadovější odpůrci. Komunisté od Marxe až po současné sovětské mluvčí připouštějí, že se výsledky kapitalistů ukazují jako lepší. Tato svědectví jsou však zpravidla doprovázena nepříznivými prognózami budoucnosti kapitalismu. Takové prognózy nejsou nutně v rozporu s dřívějšími ekonomy, kteří na rozdíl od moderních nepředpokládali nevyhnutelný pokrok nebo neomezenou hojnost. Všímali si opatrnějšího směru v kalvinismu s jeho příslibem spasení jenom pro nemnohé, s jeho doktrínou o predeterminaci lidského osudu člověkem nemanipulovatelného, s pozemským královstvím jako sférou, kde se rozhodne. Moderní liberálové * i klasičtí marxisté jsou se svou vírou v hospodářství hojnosti a neomezený pokrok v rozporu s kalvínskou metafyzikou a v tomto'směru se navracejí ke středověkému optimismu s jeho jistotou všeobecného spasení. * Jde zřejmě o americké chápání termínu liberál, tj. levičák (pozn. překl.) 50 [pageend52]3. Hybný moment produktivity Vzácnost je klíčovou koncepcí ekonomie, odráží tak kalvínský pesimismus. Ekonomická teorie začíná předpokladem o relativních vzácnostech a končí dosažením relativních nadbytků, kapitálem v marxistickém smyslu. Je zvláštní, že jednotlivci a společnosti, kteří věří na vzácnost, produkují ohromné nadbytky, zatímco ti, co popírají vzácnost, se přes ní nemohou dostat. Zdá se, že toto je problém současných nerozvinutých společností. Dřívější ekonomové, kteří se zaměřovali na přírodní zdroje jako nezávisle proměnnou ekonomického rozvoje, si zřejmě nevšimli, že Švýcarsko mělo jen „bílé uhlí". Adam Smith se zaměřoval na dělbu práce, ačkoli ta již existovala v nejprimitivnějších hospodářstvích. Dělba práce pak byla aplikována v Sovětském svazu s problematickými výsledky. Zdá se, že samotné využívání přírodních zdrojů a specializace vede k růstu produktivity jen tehdy, jsou-li dodržovány normy práce a akumulace bohatství. Nic z toho neukládala středověká etika. Práce byla božím trestem za lidský hřích. Byla pokutou, nikoli posvátným závazkem, nijak se netýkala přetrvání života. Posvátná hodnota racionální práce vznikla v některých středověkých řádech, kde „oremus et laboremus" * tvořilo základ discipliny, která byla dobrovolně přijímána nemnoha „povolanými" a „vyvolenými". Kalvín stanovil racionální pracovní úsilí zaměřené na tvorbu bohatství za hlavní posvátný závazek pro ty, kteří se cítí povoláni a chtějí být vyvoleni. Ve středověké kultuře byl pracovní úspěch jen jedním z mnoha náboženských povolání. Duchovní rozjímání, péče o druhé, dokonce žebrota vyvolávající dobročinost jiných byla institucionalizovaná povolání. Tato povolání s kalvinismem skončila. Středověkého žebráka dali do dílny. Meditace z povolání byla odsouzena. Pouze stav zaměstnanosti, tj. zjevné angažovanosti v produktivní činnosti, může být příslibem možné milosti. Zahálka, požitkářství, hazardní hry, samoúčelná rekreace, zaručovaly upadnutí v nemilost. Poprvé v moderních dějinách byli nečinní lidé uvěznění jako povaleči. Rodičům se ukládalo posílat děti do práce nebo do školy, aby se tam pro práci cvičily. Obojí mělo morální prioritu před rodinným životem. Jakákoli činnost nebo nečinnost, která by se racionálně nevztahovala k materiálnímu pokroku, byla morálně podezřelá. * „Modleme se a pracujme". 4. Sklon k úsporám Pracovní výcvik a specializace vedly k růstu produktivity. Jsou-li přebytky zpět investovány, následuje další specializace a růst produktivity. K zajištění přebytku musí být maximalizován rozdíl mezi vstupy a výstupy, musí být podporována výroba a omezována spotřeba. V předkalvínských a pokalvínských společnostech se spotřeba omezuje nedostatkem nebo vnějším donucením. Středověcí králové, církev a šlechta stanovovali disponibilní důchod svých poddaných. Podobné vnější donucení se praktikuje v komunistických zemích. 51 [pageend53]V kalvínském pojetí se volba mezi spotřebou a úsporami stává etickou záležitostí. Kdo se chce kvalifikovat pro spasení, kdo by chtěl být jako svátý, musí se podobně jako středověký mnich sám upsat pozemskému asketismu. Zaslíbení chudobě však ani ve středověkém klášteře, ani v puritánském společenství nebrání produktivitě. Jak středověcí, tak puritánští duchovní věděli dávno před Freudem, že civilizační pokrok spočívá na principu sublimace slasti. Kalvinismus vyžadoval od těch, kteří pomýšleli na ujištění, že by mohli být eventuelně pominuti v nemilosti, asketismus skoro jako v klášteře. Novou ctností se staly šetrnost, spořivost, střídmost, odříkání smyslů včetně estetických požitků a zážitků. I sex byl legitimní výlučně ve své rozmnožovací funkci jako kompromis mezi dualistickým předpisem kanonického práva pro laiky a kněží. Celkem vzato, poprvé v dějinách se staly dvě hlavní výrobní zásady, tj. maximalizace výroby a minimalizace spotřeby prvky téže etické matice. Na rozdíl od středověké nebo komunistické kultury nebyly tyto normy vytvořeny jen pro určité jednotlivce nebo skupiny. Hypoteticky kdokoli patří k tomuto světu, z něhož si Bůh vybral jen nemnohé ke spasení, aniž by zjevil jejich počet a složení. Svět, ze kterého Bůh volil, nemá žádná omezení co do biologického nebo sociálního původu, nadání nebo specializace v zaměstnání. Nikdo nemohl být vyvolen mimo tento proces, nicméně každý musí jednat tak, jako by byl skutečně vyvolen. Neboť smrtelným hříchem bylo protivit se Bohu svým chováním, které by bylo v rozporu s primárním božím rozhodnutím o vyvolení. Kdokoli nejen mohl, nýbrž musel předpokládat svou potenciální svatost a v tomto smyslu optimalizovat svou činnost jako výrobce i spotřebitele. Čím více vyniká jeho výkon v rámci příslušné skupiny, tím vyšší je pravděpodobnost, že bude přece vyvolen. Nová etika tedy vykonávala rovnoměrný tlak k efektivní výrobě a účinné spotřebě, podporou produktivity zároveň maximalizovala úspory a potenciální kapitál pro investice. 5. Riziko investic 52 Spoření bez investování by buď oddalovalo spotřebu, nebo by vedlo k zahál- čivému využívání volného času namísto výdělečného zaměstnání. Ani v jednom z obou případů by z úspory nebyl kapitál. Aby z úspor byl kapitál, musí se spořící stát investorem, tj. musí riskovat. Psychologicky a ekonomicky jsou spoření a investování opačné póly. Ve středověké společnosti bohatí okázale utráceli a chudí spořili z nutnosti. Spoření nebylo o nic více ctností než žebrota nectností. Neexistoval žádný finanční podnět ke spoření, protože požadovat úrok bylo tabuizováno. Investování, tj. použití úspor jako prostředku k dosažení zisku, morálka bránila. Pouze duchovně nepochybní a nepochybně mocní lordi duchem i majetkem mohli požadovat úrok a mít zisk. Jejich kapitálovým zdrojem však nebyly dobrovolné úspory, nýbrž daně a násilné vyvlastnění. Tyto zdroje byly malé a eticky problematické. Kalvinismus vytvořil historicky jedinečnou konstelaci spasení, která položila spoření eticky výše než utrácení, investování výše než spoření. Přednost spoření [pageend54]před utrácením byla předepsána asketickými normami. Převzetí rizika spadalo pod imperativ hospodárnosti. Akumulace úspor neurčených ke spotřebě již psychologicky vybavuje i investování. Hladovění smyslů živí instinkt získávat. Ekonomická moc jako výsledek efektivních investic pak kompenzuje odříkání ve spotřebě. Odříkání ve spotřebě plodí neúnavnost ne nepodobnou neúnav- nosti profesionálního hráče, avšak nová etika ostře odlišuje hazardní hru od investování. Kalvínova teologie dala pozitivní podnět k riskování, protože riziko spadá vjedno s duchovní neurčeností. Katolické přijímání svátostí zaručovalo spasení. Luteránům zaručovala jejich osobní víra, že se stanou boží nádobou. Pro kalvinisty, i když byla volba předurčena, zůstávalo spasení u každého jednotlivce předmětem nejistoty, ze které nebylo úniku. Začíná-li každý pouhou možností spasení, může svou pravděpodobnost spasení zvýšit neustálým vyhledáváním a efektivním využíváním příležitostí, které druzí nechali uniknout. Pátrat po riskantním podniku, realizovat šance, získávat, kde ostatní ztratili, tím vším věřící progresivně zvyšuje svou subjektivní pravděpodobnost spasení, i když nikdy nedosáhne jistoty spasení. V rámci racionální struktury kalvínského přesvědčení dostává finanční riziko poprvé v dějinách atribut duchovního imperativu. Ve středověké Evropě bylo zapůjčování peněz a investiční bankovnictví svěřeno opovrhovaným menšinám, které tato povolání vykonávaly, aby se vůbec uživily. Urození dobrodinci těchto finančních lichvářů je na oplátku za finanční expertízy ochraňovali před zlobou dlužníků a bankrotářů. Národy jako Švýcaři, Holanďané a Skotové rozvinuly přijetím kalvinismu svůj vlastní finanční talent. Ze Švýcarů se stali světoví bankéři. Všechny původní britské banky, včetně Bank of England, založili Skotové. „Být škoť se stalo domáckým výrazem s podobným nádechem pohany, jako ve středověku být žid. Opovrhované zaměstnání obyvatel středověkého ghetta se stalo v Americe zaměstnáním pro elitu. Banky a navazující finanční instituce se přestěhovaly z židovských uliček na Wallstreet. I když se záštita finančního rizika přesunula od středověkých urozených kuplířů k neproniknutelnému a nevypočitatelnému kalvínskému Bohu, náhoda a prohra v profesionálním riskování zůstaly stejné. Ukázalo se jako nepravděpodobné, že by akademické nebo profesionální expertizy nějak pozitivně ovlivnily výsledky investování. Ztráty z investic lorda Keynese a záznamy průmyslových vzájemných fondů jsou toho dokladem. V investování, podobně jako v kalvínském spasení, jsou mnozí povolaní, ale jen málo je vyvolených. Pokušení uniknout riziku se nyní stalo něčím nemorálním, což ještě více znesnadnilo toto nové elitní povolání. Finanční riziko pro kandidáty svatosti bylo naprogramováno do jejich pozemského života. Pokoušet se mu vyhnout znamenalo prohrát na celé čá- v re. 6. Kalkulující orientace I když investování může být stejně iracionální jako hra v karty, nová etika na ně pohlížela jako na činnost vrcholně racionální a prokalkulovanou. Etika odvo53 [pageend55]zená z teologie formuluje svoje normy z obrazu svého Boha. Pro kalvinisty to byl obraz racionální a kalkulující, snad ne úplně nepodobný nadlidskému počítači, který matematicky analyzuje pozemské a posmrtné šance. Kandidát spasení se snaží vyrovnat stylu svého stvořitele. Skládat osobní účty bylo kardinálním pravidlem. Hlavní starostí byla starost o vlastní životní výkonnost. Řídit a hodnotit tuto výkonnost pomocí kalkulovatelných cílů bylo předepsanou technikou. Současná výkonnost měla připadnout na účet minulé výkonnosti a měla být s touto minulou výkonností a s budoucími cíli srovnávána. Měla se vyrovnat úspěchu v dosahování naděje na spasení ostatních lidí v daném oboru, odvětví, povolání, společenství. Základní pravidlo bylo matematické: mnozí jsou povolaní, jen nemnozí vyvolení. Jak v duchovním, tak ve světském myšlení podněcoval kalvinismus kvantitativní uvažování. To kontrastovalo s magickým myšlením středověkého věřícího. Magické procesy se více hodí do pastorálně zemědělských hospodářství, kde výroba závisí spíše na organických a sezónních silách. Průmyslové a obchodní činnosti vyžadují racionální cíle a kalkulované strategie. Zpracovatelský průmysl a obchod jsou činnosti městské a pod střechou, stranou od přírody. Výsledky těchto zaměstnání jsou předvídatelné, stanovitelné předem, plánovatelné. Efektivnost a účinnost v těchto zaměstnáních vyžaduje kalkulaci vstupů a výstupů, poptávky a nabídky, nákladů, cen a zisků. Etika stimulovala kvantitativní a praktické uvažování v podnikání, ve vědě a v ostatních oborech. Matematické uvažování se už nezaměřovalo na metafyzické spekulace o počtu andělů, kteří mohou tančit na špičce jehly. Matematika byla od nynějška aplikována empiricky s cílem kvantitativně racionalizovat praktické oblasti života a obživy. Zvládnutí aritmetiky se stalo základním požadavkem na všeobecné vzdělání. Kvantitativní znalosti se staly obsahem povolání; písaři se stali účetními, přibyli mechanici, inženýři. Nová kalkulující orientace transformovala spekulativní filozofii politické ekonomie v pozitivní vědu o ekonomice a v ekonometrii jako inženýrskou disciplinu. Celý průmysl a vůbec podnikání tak bylo progresivně racionalizováno a kvantifikováno. Nové mentální procesy šly ruku v ruce se změnami v lidských vztazích. Osobní interakce mezi výrobci a spotřebiteli, manažery a dělníky, prodavači a kupujícími založily cestu k masové produkci a masovému marketingu. Aby totiž mohl být nový systém rozumově uchopitelný a zvládnutelný, musel být kvantifiko- vatelný. Ve všech vztazích, mezi člověkem a strojem, kontrolorem a dělníkem, poptávkou a nabídkou, vstupem a výstupem, hotovostí a úvěrem, prostředkem a cílem, zásobami a oběhem se začaly progresivně uplatňovat matematické systémy. 7. Posvátnost získáváni: tvorba zisku jako povolání Podle marxismu byla božská práva králů nahrazena za kapitalismu božskými právy vlastnictví. Nová etika to potvrzovala. S příchodem kalvinismu klíče k tomuto nebo onomu světu už neměli papežové ani králové. Nová smlouva o spa- 54 [pageend56]sent už nevyžadovala prostředníky. Namísto lordů se jak skutečně, tak duchovně stali novou elitou vlastníci a ti, co řídí proces tvorby zisku. Centry moci a prestiže nových měst už nebyly zámky a katedrály, nýbrž továrny, obchody a banky, které z nejvyššího poschodí řídil jejich majitel. Ekonomické vlastnictví, které poskytovalo zaměstnání ostatním, stále umocňovalo svou sílu. Bylo nyní posilováno novou proměnou, která spojovala duchovní a ekonomickou vzácnost, bohatství stvořené člověkem se spasením. Pro středověkého moralistu bylo vlastnictví ospravedlnitelné k uspokojení fyziologických potřeb a jako ochrana proti lidskému násilnictví. Soukromé vlastnictví bylo legitimní jen váhavě, protože lidská hříšnost udělala z eticky vyšší rajské zahrady něco neproveditelného. Rozšíření vlastnických práv o tvorbu zisku odsoudil Tomáš Akvinský stejně ostře jako později Marx. Oba moralisté hodnotili vlastnictví jako prohřešek proti druhému přikázání. Kalvín se navrátil k prvnímu přikázání. * Pro Kalvína byla vlastnická práva morálně ospravedlněna ne proto, že z nich plynula majiteli a lidem na něm závislým obživa, nýbrž proto, že přinášela zisk nepřítomnému Bohu, majiteli toho všeho. Vlastník, partner, akcionář, investor byli v prvé řadě a především hospodáři Páně. Fyzické a právní řízení byly pouhé nástroje. Maximalizace zisku byl prvořadý cíl, posvěcený základní smlouvou mezi Bohem a jeho sluhy usilujícími o svatost. * Druhé přikázání: Miluj bližního svého. První přikázání: Miluj Boha. (pozn. překl.) Nová etika minimalizovala legální a společenská omezení vlastnických práv, tak hojná v nekalvínských kulturách. Odosobněná, kalkulovatelná maximalizace zisku se nyní stala základem ekonomického systému. Idea neosobní ne- fyzické korporace poskytovala optimální právní strukturu. Vlastnických práv bylo možné se nyní vzdát, bylo možné je směnit, prodat, rozdělit pomocí symbolických kousků papíru, podáním ruky, přikývnutím. Odosobnění, klíčová vlastnost korporativního vlastnictví, je zakořeněno v kalvínské metafyzice, ve které je jedině významný vztah mezi Bohem a jeho hospodářem. V poměru k tomu jsou vzájemné lidské vztahy sekundární. Být odcizený svému materiálnímu a společenskému prostředí, což je Marxovo nejdrtivější obvinění kapitalismu, je pro kalvinisty ctností. Odosobnění lidských vztahů zajišťovalo větší ekonomickou pružnost. Ekonomické statky tak mohly být maximálně manipulovány, fyzicky, právně, aritmeticky. Výsledkem toho všeho byl ekonomický systém, jemuž se svou efektivností nevyrovná žádný v předkalvínské ani pokalvínské společnosti Hodnocení protestantské etiky se zpravidla omezovalo na tvorbu zisku a bohatství; jinými slovy na etickou racionalizaci vlastního hmotného zájmu. Takové interpretace přehlížejí, že tyto materiální zájmy jsou podřízeny mnohem základnějšímu pojmu „povolání". Pojem povolání se teologicky vyvíjel a v nové etice a znamenal oddanost každému úkolu pro úkol sám, bez dalších motivů. Povolání se tedy rovná morálnímu závazku, který je plněn ve vlastním životním zamést - 55 [pageend57]nání bezohledu najehospecializaci. Pilnost švýcarských hodinářů, uschovatel- ská oddanost švýcarských bankéřů, věrnost švýcarských žoldnéřů, sloužících cizím papežům a králům, pocházejí ze stejné kulturní žíly ako maximalizace zisku švýcarských podnikatelů. Všechny ekonomické činnosti tak spadají pod stejný etický příkaz. Kalvinismus tak přidal k instinktu získávat, který je starý jako člověk sám, ideální, resp. utopickou dimenzi. Když se vlastnictví a ekonomická moc spojily s metafyzicky chápanou povinností „povolání", získal ekonomický systém dynamiku vlastní modernímu kapitalismu. Tato dynamika je mnohem mocnější, než když ekonomické zájmy odrážejí pouhou chtivost a lakotu existující samozřejmě ve všech kulturách. Tam, kde je metafyzicky projektovaná autorita nahražena autoritou politickou, jako v komunismu, efektivnost a účinnost ekonomiky je mnohem nižší. Jakkoli neskutečné, metafyzické pojmy jako hospodář Páně, povolání a skládání účtů se ukázaly silnější než strach, loajalita nebo identifikace s králi, diktátory, rodinami a přáteli, šéfy a odbory, kmeny a společenskými třídami. Aby Sověti zajistili ekonomickou efektivnost na mnohem nižší úrovni než kapitalismus, museli pravděpodobnost nebeského zatracení nahradit jistotou pozemského zatracení, když lidi uvrhli do horšího nevolnictví, než jaké existovalo ve středověké Evropě, včetně carského Ruska. 8. Od nákladů práce k ziskům Pro lidi před kalvínstvím byla práce božím trestem. V rajské zahradě nebyla ani práce ani nedostatek. Na vrcholu vládnul Freudův princip slasti. Ani v nebi se nepracovalo. Pro ty, kteří se do nebe nemohli dostat, byly pekelné tresty neporovnatelně tvrdší než pozemská práce. Ačkoliv práce byla nákladem, resp. měla zápornou užitečnost, pohlíželo se na ni ve středověku jako na hezký trest. Kající se hříšník pracuje s radostí, ale ne z donucení. Mít k vlastní práci masochistický poměr bylo stejně špatné jako být sadistický k práci druhých. Pracovní nadšení je jevem pokalvínské doby. Marxistické pojetí práce je návratem k předkalvín- ským postojům. Marxismus je středověk, ale bez slitování. Pro Marxe je práce původcem ekonomické hodnoty, ale také příčinou vykořisťování lidí. Práce tu není pro obecně lidskou hříšnost, nýbrž pouze pro hříšnost (vykořisťování) kapitalistů. Jakmile se kapitalismus odstraní, vykořisťování, vzácnost práce, hřích zmizí a socialismus, rajská zahrada, bude opět otevřena. Než k tomu ale dojde, marxistická dvojznačnost v pojímání práce v komunistických zemích pokračuje. Socialistická práce je ctí a přitom vynikající pracovníci tvoří privilegovanou třídu. Práce je v komunistických zemích opět nedobrovolná. V dosud nebývalém měřítku se dokonce používá otrocké práce trestanců, politických úchylkářů a nonkonformistů všeho druhu. Fakt, že vzácnost a kapitalisticky vykořisťovaná práce musely být nahrazeny Souostrovím Gulag, dokumentuje zásadní mezeru v marxistické teorii. Kalvínský postoj se liší jak od středověku, tak od marxistů. Práce není důsled56 [pageend58]kem obecně lidské nebo kapitalistické hříšnosti. Je morálně neutrální, pokud nepřináší zisk. Tvrdě pracující hospodář číslo dvě, který vyždímal dost hrubého zisku z vinice, aby mu to pokrylo náklady vlastní práce, patří pekelným ohňům stejně spravedlivě jako hospodář číslo jedna. Ten podle socialistických principů, resp. principů rajské zahrady, uspokojoval své životní potřeby z kapitálu. Až hospodář číslo tři, který maximalizuje čistý zisk, dochází spasení. Pro kalvinismus je tedy vše, co zvyšuje zisk, dobré, a vše, co ho snižuje, špatné. Dřít v potu tváře nevede ke spasení ani na tomto ani na onom světě. Jen je-li práce efektivní, vede-li ke snížení nákladů, tj. zvyšuje-li zisk, získává etické přitakání. 9. Etika a obchod Uzpůsobenost kalvinismu pro práci, výrobu a zisky je téměř všeobecně známá. Jeho uzpůsobenost pro obchod je už známa mnohem méně. Předkalvínská a pokalvínská etika se obdobně zaměřovaly na výrobu i spotřebu. Zprostředkující ekonomické činnosti se pouze braly na vědomí. Marx, podobně jako Tomáš Akvinský, neuznával, že obchod zvyšuje ekonomickou hodnotu. Ve středověké společnosti měl obchodník nízký a pochybný statut, byl první na ráně v čase hospodářských krizí jako terč rozezleného davu. V komunistických režimech jsou obchodníci po převratu „převychováváni" nebo jsou z nich řadoví mravenci. Kalvinismus naopak odňal výrobě nebo spotřebě znak etické nadřazenosti. Ani spotřebitelův hlad, ani výrobcův pot nemají etický význam. Nejvyšším cílem je duchovní dychtivost po spasení s nadějí naplňovanou maximalizací zisku. Místem zaměstnání se v nové etice stával čím dál tím víc obchod. Kalvinismus přispěl k jeho novému statutu ze své zvláštní směsi kosmického optimismu a pesimismu. Přesto, že Bůh je nanejvýše spravedlivý, většina lidí má být zatracena a nikdo proti tomu nic nezmůže. Tato misantropická pozice poskytla mani- pulativnímu obchodníkovi, inzerentovi a prodávajícímu nový morální prostor pro jejich zaměstnání. Ne nepodobni poslání bílého muže, přinášeli obchodníci požehnání moderního průmyslu nejširším masám, naučili je efektivněji spotřebovávat, a tím i efektivněji vyrábět. Podobně jako kalvínský kazatel a vychovatel, také obchodník pomáhá snaze spotřebitele dostat se nahoru a nalézt lepší cestu. Obchodníkovo sdělení, které bylo původně jen obyčejnou informací, se nyní mění v napomenutí. Balení sloužící původně k pouhé ochraně zboží nyní inspiruje. Nový obchodní žargon „pozor na spotřebitele", „tvrdě při prodeji", „nalož, co to unese", vyjadřuje kalvínské myšlení a filozofii Adama Smithe v tom smyslu, že ekonomický zájem zaměřený na sebe sama naplňuje plán neviditelné ruky. Ideový vliv nezůstal jednostranný. S rostoucí konkurencí muselo být první přikázání (maximalizace zisku) doplněno druhým přikázáním (vcítit se do spotřebitele). Společenská etika se stala ideologickou doménou obchodníků. Výrobce se zaměřuje na materiální vstupy a strojní procesy. Dvornost k cizincům, aby se z nich stali zákazníci, jejich manipulace až do bodu jejich uspokojení 57 [pageend59]a vytrvalá loajalita, to je hájemství obchodníkovo. Kalvinismus také pomohl tržní ideologii tím, že rozvlnil starou vnitroskupinovou etiku příbuzenství a sídelní komunity. Nové náboženství sjednocovalo lidi podle vyznání a výkonnosti, bez ohledu na jejich biologický, geografický a sociální původ. A v témže duchu obchod proťal tradiční meze mezi tvůrcem a uživatelem, interní výrobou a externím prodejem, mezi firmou a trhem. Všichni se takříkajíc srovnali pod společným jmenovatelem ekonomické hodnoty. Je tu také společná dynamika. Obchodníkova cesta, stejně jako cesta puritánského poutníka, nemá konce. Cíl je stále v dohledu, ale nikdy na dosah. Na rozdíl od výroby není obchod nikdy ukončený nebo ustálený, permanentní nebo zajištěný, důvěrně známý nebo předpovídatelný. Kalvinismus podpořil obchod také tím, že nově definoval pojem vlastnictví. V předkalvínském období měli pouze výrobci a spotřebitelé morální právo na vlastnictví a majetek. Spotřebitel ho odvozoval od svého práva na život a výrobce od svého práva tvořit. Koncepce hospodáře sňala důraz jak ze spotřeby, tak z tvoření. Nová morálka kladla důraz na tržní hodnotu, kterou mohl kdokoli a kdekoli zvyšovat. Obchodní cestující, majitel obchodního domu, majitel krámu, dopravce, burzovní makléř, nebo bankéř fyzicky netvoří. Přidávají však užitek, a tím zvyšují hodnotu výrobku. Jako tvůrci hodnoty získávají tito zprostředkovatelé svěřenecká práva bez ohledu na vlastnictví výrobků. Obchodník na sebe bere jako příslovečný hospodář riziko za zboží, které ještě nebylo vyrobené, za transakce napříč časem, prostorem a sférami politických vlivů. Tvoří hodnoty, které jsou neuchopitelné, ale kalkulovatelné, neskutečné, ale legální, neosobní, ale svěřené. 10. Nové elity Kalvinismus změnil vztah mezi bohatstvím, mocí a statutem. Ve středověké společnosti byly pozemské šance pro různé lidi různé od kolébky až do hrobu. Rozdělení lidí na kasty se považovalo za Bohem určené. Až po smrti se mohli boháč ze zámku a žebrák od vrat setkat jako rovný s rovným v nebi. Pro Kalvína byl přísně a neodvolatelně strukturovaný až život po smrti. Jenom nemnohým bylo dáno dostat se nahoru. Předurčenost k vzestupu však zůstala každému skryta, odrážela se mu jen jako pravděpodobnost v pozemských životních příležitostech. Byla naznačena výkonností úspěšného muže, který slepě, ale s důvěrou, sledoval své Bohem předurčené povolání. Nová etika pobízela každého věřícího, aby šel výše ve vzdělání, v zaměstnání, ekonomicky, aby spoléhal na vlastní síly a věřil v Boží spolupráci. Neustálá snaha dostat se nahoru se stala kardinální ctností. Jen velmi vzácně vybavil Bůh někoho pronikavými charismatickými vlastnostmi. Ale i pak musel tento člověk demonstrovat své charisma v konkurenci s ostatními charismatiky a toto charisma museli uznat lidé z jeho společenských kruhů, kongregace, komunity, podílníci, voliči. Ve středověkém chápání měly nebe a země protikladný statut. Lidé s boží přízní byli často pronásledovaní mučedníci. Chudákovi se dostávalo zvláštního 58 [pageend60]požehnání. Kněží a řeholníci se měli zaslíbit pozemské chudobě. Byla představa, že Pán se navrátí jako žebrák. S příchodem kalvinismu jsou kandidáty svatosti úspěšní podnikatelé, kapitáni průmyslu, volení političtí vůdci v nových demokraciích, osvědčení znalci a uznávaní tvůrci veřejného mínění. Kalvinismus měl podobně jako středověká společnost pyramidovou třídní strukturu, avšak třídy byly otevřené a pomíjivé. Syn nemusel následovat otce. Nízký národnostní nebo sociální původ nebyl nepřekonatelnou překážkou. Sociální struktura zůstala pyramidová, odrážela princip vzácnosti. Mnozí byli povoláni, ale jen nemnozí vyvoleni vzděláním, v podnikání, v politice. V rámci pyramidové struktury existoval pohyb dolů i nahoru. Týkalo se to jednotlivců, národnostních a profesních skupin i celých národů. Na rozdíl od středověkého systému bylo málo důležité, kde člověk začal. Pro jeho pozemský i posmrtný život bylo významné, kam se dostal. Nejakýkolivspolečenskývzestup byl však považován za posvěcený; vnější úspěch měl být doprovázen vnitřním smyslem pro spravedlnost a čest, což muselo být společensky uznáno. Úspěšný podnikatel měl být také dobrým občanem, vnitřně i navenek morálním člověkem. Ve středověké společnosti byl kandidát svatosti buď uzavřen v klášteře, nebo byl venku v nějakém poníženém postavení. Pozemský úspěch byl duchovně podezřelý. V kalvinismu náboženské řády zmizely a stejně tak zmizel i rozdíl mezi pozemskou a duchovní svatostí. Nábožná společenství trvala v určitém smyslu dál, avšak asketismus zesvětštěl. Bohatý nesměl spotřebovat své peníze, musel je investovat nebo je věnovat na dobročinnost. Amerika se stala zemí nadací. Předvádět bohatství bylo stejně nemorální jako předvádět chudobu. Puritánská společnost zakazovala dostat se do extrémního ekonomického postavení a stavět ho na odiv. Bohatí i chudí byli v Americe k nerozeznání, vypadali oba stejně, jako lidé docela slušného postavení. Jejich způsob oblékání, stravování a mluvení byl mnišsky střídmý. V hmotném projevu a ideologicky se Američané stali národem střední třídy par excelence. To se projevovalo v politických, pracovních i obecně společenských vztazích. Na rozdíl od nekalvínských společností se nedoporučovalo používat titulů označujících statut. Všichni členové společenství včetně vůdců byli bratři a sestry, neexistovali žádní pozemští „otcové". Používání křestního jména pokračuje až do dneška dokonce i ve formálních organizacích, existuje nechuť k privilegiím za zásluhy. Ve středověké kultuře byly systémy pozemských a nebeských statutů odlišné a opačné; chudý byl požehnaný a bylo snazší, aby velbloud prošel uchem jehly ... S příchodem kalvinismu byly oba systémy paralelní, předpokládalo se, že mohou eventuelně splynout. Středověký systém byl stabilní a odolný vůči změně. Jestiže změna nastala, ať v politice, náboženství nebo ekonomické struktuře, měla revoluční formu. V kontrastu k tomu byla v kalvínských společnostech nestabilita zabudovaná u jednotlivců i společenských skupin. Samotný princip změny byl institucionalizován a eticky potvrzen. Na jednotlivce i kolektivy, kteří se nikdy neměnili, se pohlíželo jako na zaostalé, nekřesťanské, neamerické. Změny v ekonomické a politické struktuře by však revoluční dimenze mít musely. Kalvínské kultury ve srovnání s katolickými měly tendenci k většímu liberalis59 [pageend61]mu, abychom použili moderní termín. Méně často plodily radikální hnutí, avšak častěji prožívaly chronickou nestabilitu. 11. Nové demokracie Pod vlivem kalvinismu byly aristokracie nahraženy meritokraciemi, tj. vládou těch, kteří se zasloužili. Noví vůdcové ve vládě, podnikání, církvi a profesích byli demokraticky voleni. Voliči potvrzovali vnitřně orientované předurčení svých vůdců. Hlas lidu začal splývat s hlasem Božím; charisma se stalo rutinní záležitostí. Efektivní komplementarita božské a lidové volby vyžaduje příznivé okolosti. Charismatická autorita je mnohem nejistější než tradiční autorita. I když si to liberální názor neuvědomuje, demokracie západního střihu byla jen zřídkakdy efektivní v neprotestantských společnostech. Populární úsudek o individuálních zásluhách může být velmi dobře na omylu. Minulé zásluhy jen vzácně poskytují záruku budoucího výkonu. Ti, kteří vynášejí rozsudek, musejí být souzenému nadřazeni, avšak systém nadřazenosti má v liberální demokracii tendenci se rozpadat. Charismatické nároky jsou každopádně problematické, ten, kdo takový nárok vznáší, může upřímně pociťovat, že byl povolán, a jeho stoupenci mohou sdílet jeho pocit povolání, a přesto jsou zklamáni. Takové problémy jsou viditelné, jen když se duchovně pojatá kultura sekularizuje. Protestantské společnosti vyvinuly organizační nástroje, které učinily demokracii efektivní; oddělení zákonodárné a výkonné politické moci, konfederace suverénních států, soutěžící politické strany, reprezentativní struktury v podnikání, odborech, vzdělávacích a náboženských institucích Tržní systém rozšiřuje demokracii na ekonomické vztahy. Trhy decentralizují ekonomickou moc. Peněžní transakce jsou ekvivalentem hlasování. Maximalizace spotřebitelova uspokojení je potvrzením demokracie. Moderní kapitalismus byl demokratičtější než kterýkoli předchozí systém a doposud je demokratičtější než systémy, které po něm následovaly. Tržní hospodářství rovněž demokratizovalo řád v povoláních. Atributy připisované povoláním v tradičních hierarchiích ztratily na významu vstupem peněžních hodnot. Začalo být méně důležité, jak si kdo vydělává na živobytí, důležitější bylo, kolik kdo vydělává. Nešlo už tolik o to, kdo co vyrobil, jako spíše o to, kolik za co zaplatil. Strojní technologie, masová výroba, masový trh, se současně odosobnily a demo- kratizovaly. Záleželo méně na tom, zda je užitečnost vnitřně přítomna v samotném fyzickém produktu, v čase a místě transakce nebo v informaci o povýšení. Objem celkové užitečnosti produktu je identifikován peněžní hodnotou. Nový důraz na peníze modifikoval tradiční systém statutů povolání. Už neexistovala méněcenná povolání, nýbrž jen povolání méně placená. Dveře k povoláním byly otevřené. Jiná diskriminace práce než podle kvalifikace začala být méně častá. Specializace povolání a jeho technická složitost si vyžadovaly předem orientované vzdělání. To také demokratizovalo strukturu povolání. Důraz na peníze demokratizoval společenské třídy. Důchod se stal hlavní determinan60 [pageend62]tou statutu. Morální posvěcení peněžní hodnoty zvýšilo sociální mobilitu. K nespokojenosti marxistů je snazší změnit finanční statut než biologický a sociální původ. Sociální mobilita implikuje pohyb nahoru i dolů. Dokud je na dosah stále širšího okruhu spotřebitelů stále širší sortiment zboží rostoucí kvality, je vytvořen minimálně dojem společenského vzestupu lidí. Peníze se stávají hlavním prostředkem společenské odměny za individuální zásluhy. Ekonomická demokracie posiluje demokratické atributy ostatních částí společenského systému. Kdo má více peněz, osvojuje si vyšší spotřební styl, stěhuje se do prestižních čtvrtí, dává lepší vzdělání svým dětem, angažuje se v politických a oddechových činnostech, které mu otevírají další kanály společenského vzestupu. Jsou - li svoboda, rovnost a bratrství akceptovanými atributy moderních demokracií, pak nová etika každopádně vyzdvihla první dva. 12. Řešení organizovaného konfliktu Srovnáme-li kalvínské společnosti s jejich předchůdci a následovníky, ukazuje se u nich tendence vyhýbat se revolucím a válkám. Jejich kultury zdůrazňují individualismus, antitradicionalismus, nonkonformismus. Kalvínské sekty odpíraly loajalitu zavedeným vládám a církvím, vojenské službě a veřejnému vzdělání. Když narazily na útlak, stáhly se a odešly jinam. Velká část současného západního pacifismu má svůj původ v kalvínských sektách. Moderní tržní hospodářství má tendenci být protiválečné a protirevoluční. Jeho ekonomická filozofie je individualistická, staví se proti zasahování státu a proti celospolečenskému plánování. Odtahuje se od politických pletek; všechna iniciativa se ponechává jednotlivcům jednajícím na vlastní účet. Celkové výsledky redukují vzácnosti, čímž se řeší problém frustrace a agresivity. „Laissez faire" neodstraňuje chudobu nebo nedostatek, ani je nevyrovnává. Ti, kteří zůstávají chudí, mají tendenci být individuálně i kolektivně slabší i přes své ekonomické příležitosti. Zpravidla však nejsou militantní nebo revoluční, každopádně nepodněcují ani revoluce, ani války. V moderním hospodářství zisky nahrazují moc. Povolání, která vznikají a vzkvétají v tržním hospodářství — podnikatelé, manažeři, obchodníci, burziáni, bankéři — nejsou militaristická a dokonce ani politicky agresivní. Tato povolání prosperují v míru a politickém klidu. Užitek z trhu nevyžaduje fyzické vlastnictví nebo kontrolu. Vyžaduje však právní a morální systém, který trh podporuje a chrání. Totéž platí i pro individuální chování. Političtí revolucionáři a profesionální odbojníci se normálně nerekrutují z kalvínské- ho prostředí, ani z tržních povolání. Individuální svoboda a ekonomické příležitosti snižují sklon k militantnímu chování. Když přesto dojde k revoluci nebo k válce, jsou tyto kultury méně pohotové k účinné obraně. Na represivní policejní akce, protirevoluční strategie, na efektivní mobilizaci k odražení vojenského útoku nejsou kalvínské kultury stavěné. Jejich ekonomiky nejsou vymezeny hranicemi vlastního státu. Nejsou připraveny na centrální řízení, které je v době národního ohrožení nezbytné. Jejich politické klima je antiautoritativní, a tím 61 [pageend63]i méně schopné silou prosadit národní vůli. Jejich policie nebývá budována v celostátním měřítku a nemívá centralizované vedení. Jejich ozbrojené síly spočívají často na dobrovolné vojenské službě. 13. Marxismus, kalvinismus a masový trh Podle Marxe je neodstranitelnou vadou kapitalismu jeho neschopnost uspokojit potřeby mas. Tvorba kapitálu vyžaduje podle něho vykořisťování. Z nutnosti vykořisťování vyplývají mzdy na hranici životního minima. Takové mzdy minimalizují disponibilní důchod, a tím brání rozvoji trhu. Početní vzrůst dělnické třídy a odpovídající pokles počtu kapitalistů tento trend ještě zesiluje. Zaškrcování kupní síly mas je tedy vnitřní vlastností kapitalismu a rozvoj marketingu nic nezmůže. Marxovo stanovisko k funkci trhu bylo negativní a k tržním povoláním opovržlivé. Některé tradiční rysy kalvínské etiky byly ke koncepci marketinku rovněž negativní; asketismus a šetrnost jsou v rozporu s ideologií marketingu. Byly tu však opačně působící rysy. I když měla výroba etickou přednost, nemohla se rozvíjet při statické spotřebě. S kalvinismem a jeho důrazem na kalku- lovatelné uvažování přišla i podpora dynamické spotřebě. Princip nejistoty a předpoklad o paralelnosti hmotného a duchovního výkonu podpořily spotřebu. Etika podněcovala každého, aby dokázal sobě i ostatním, že je na materiálním i duchovním vzestupu. Finanční úspěch a úspěch v zaměstnání je racionální, ale ne nutně viditelný důkaz. Rostoucí standard a životní styl jsou vidět. Formule o spasení, původně obrácená k jednotlivci, byla modifikována společenskými hledisky. Církev a obce začaly samy na sebe pohlížet jako na kolektivity potenciálně svátých. Jejich nároky na kolektivní charisma mohly být nyní demonstrovány vyšším životním standardem obce. Už jejich středověcí předchůdci, klášterní řády, poněkud modifikovali své zaslíbení chudobě. Kalvinismus však měl z chudoby hrůzu. Puritáni vyřešili tyto nejednoznačnosti tím, že se vystříhali jak nápadné spotřeby bohatých, tak nápadné ne-spotřeby chudých. Idealizovali střídmý, ale ctihodný životní styl střední třídy, o němž se předpokládalo, že se bude postupem času zlepšovat. Americký masový trh se dal na cestu vzestupu, orientoval se na střední třídu. Na výrobky, které byly mimo finanční a ideový dosah vedoucí vrstvy skupiny, v níž se určitý člověk pohyboval, se nepomýšlelo, avšak luxus jedné generace se stal nezbytností pro generaci následující. Životnímu způsobu nižší třídy se každý vyhýbal důsledněji než životnímu způsobu vyšší třídy. Kalvinismus měl hrůzu z pohybu směrem dolů. 0 lidi pod hranicí chudoby pečovali jejich spoluvěřící, později daňoví poplatníci. Nový trh středních tříd smířil konfliktní požadavky elitářství meritokracie a rovnostářství. Obchodní dům má v suterénu laciné zboží pro nemajetné zákazníky nebo zákazníky skromné ze zásady, ale také drahé zboží podle poslední módní linie. Většinu potřeb je možné uspokojit bucf úsporným, nebo luxusním způsobem. Úsporné modely kupují také ti, kteří si chtějí zachovat obraz vlastní 62 [pageend64]skromnosti, i když by si mohli dovolit více. V luxusním stylu nakupují také ti, kteří si to nemohou dovolit, ale chtějí dokázat, že jsou na vzestupu. Vznik cílově se chovající a vlastní situaci si uvědomující střední třídy nedává za pravdu Marxově námitce o nevyhnutelné polarizaci životní úrovně a ideologie. Americká dělnická třída nebyla proletarizovaná ani ekonomicky, ani ideologicky. Přitažlivost dosažitelného životního standardu střední třídy pro většinu pracujících a vyhlídka na další vzestup pro jejich děti daleko převážily lákadla revoluce a politické moci. Marxova věštba, že smyslem socialistické výroby bude uspokojení spotřebitele a ne zisk, je mnohem blíže pravdě v Americe než v kterékoli části komunistického světa. 14. Manipulace spotřebitele Zpočátku byl prodej pouhým prodloužením výroby; hotový výrobek byl zabalen, označen, roztříděn, skladován a odeslán. Byly to fyzické operace podobné operacím při výrobě. S pokrokem strojní technologie se manipulace s výrobkem jak při výrobě, tak při prodeji omezovala. S rostoucí hojností spotřebních statků získal prodej novou manipulativní dimenzi určenou ktransformaci nekupujících v kupující. Tento proces vyžadoval vyjít vstříc potřebám spotřebitele nevyužitými výrobními možnostmi, identifikovat průzkum trhu fyzické a ideové vlastnosti nového výrobku, rozvržení poptávky po něm, jeho žádoucí balení a způsob prodeje. Ve fázi výzkumu a testování je manipulace spotřebitele ještě minimální, což lze snad přirovnat k vyšetřování pacienta v medicíně. Manipulace člověka ve smyslu přimět někoho, aby jednal podle cizí vůle, se však nakonec mocně prosazuje. V rozvinutém hospodářství je velice málo běžných potřeb, jejichž uspokojení by čekalo, až se na trhu určitý výrobek objeví. I když průzkum trhu objeví takovou poptávku, manipulace spotřebitele je nezbytná, aby byly zajištěny úspory z rozsahu výroby, standardizace výrobku a efektivní distribuce. Manipulace se provádí v rámci koncepce podpory prodeje, která zahrnuje strategie reklamy, osobního prodeje, tvorby cen, balení a další. Náklady na podporu prodeje často převažují skutečné náklady na výrobu. Záměr manipulovat se jen zřídkakdy dává najevo. Zájmy kupujících na maximálním uspokojení z výrobku a na minimálních nákladech se potenciálně rozcházejí se zájmy výrobce na maximálních ziscích. Adam Smith tvrdil, že takové rozpory jsou v souhrnu výhodné pro obě strany a pro celé národní hospodářství. Tuto větu napadali jak předkapitalističtí merkantilisté, tak pokapitalističtí socialisté. Merkanti- listé tvrdili, že král a církev musejí na obchodníka dohlížet, aby byly zajištěny politické a církevní domény. Marxisté tvrdí, že kapitalisté a jejich obchodníci nedělají nikdy nic ve prospěch dělnické třídy. Obě strany považovaly kapitalismus za nemravný a dlouhodobě neefektivní. Kalvínský protiargument předpokládá odevzdanost ekonomických aktérů božímu všehomíru, který je manipulován ve prospěch věřícího. Pochopení kalvinismu pro manipulativní trh je odvozeno od teologické perspektivy, která postuluje absolutní manipulativní moc Boha. 63 [pageend65]Manipulativní implikace kalvinismu mají rodovou povahu. Rané puritánské komunity žily v manipulované vojenské disciplíně, podobající se středověkým klášterním řádům, jako starozákonní lid. Rodiče měli morální právo manipulovat své děti, kazatelé své farníky, učitelé své žáky, političtí vůdcové své voliče, předáci své dělníky, prodavači své kupující. V pozdějším kontextu vyřešil kalvinismus tradičně podřadný statut obchodníků. Středověký obchodník byl v podřízeném a úslužném postavení k boháči, který tehdy pro něho samojedi- ný představoval celý spotřebitelský trh. V současných společnostech ninimál- ně ovlivněných kalvinismem obchodník stále prosí, vemlouvá se a lichotí potenciálnímu kupci. V Americe vede, řídí, předvádí, vychovává a manipuluje. Tržní manipulace dostala další etickou podporu od kalvínské představy, že vlastní hmotný pokrok a hmotný pokrok druhých je morálně žádoucí. Protože každý a všechno patří do božího světa, je zdokonalování tohoto světa součástí mravního imperativu. Pojem hospodáře završuje morální přitakání sobeckému jednání při koupi a prodeji. I když kalvinismus pohlížel na uspokojování smyslových žádostí jako na něco duchovně problematického, přesto poskytoval získávání materiálních statků větší morální podporu než středověká církev. V získávání materiálních statků viděl puritán boží odměnu za individuální píli a efektivní hospodaření. Středověký Bůh se dal věřícímu smyslově poznat prostřednictvím svátostí a zázraků. Kalvinisté by takové magické průniky nepřijali, viděli uznání v materiálním pokroku, že si jednotlivec nebo obec počínali ve víře a v souladu s božím plánem. Zdokonalování materiálních podmínek života bylo rovněž podpořeno větou, že rozumné a umírněné užívání božích darů činí člověka schopným k efektivněj - ší práci a výrobě. Manipulativní trh nalezl rovněž podporu ve strachu puritánů z bídy a nečinnosti. Výsledkem toho bylo, že jak prodávající, tak kupující, byli méně chudí a méně nečinní. Vzájemně výhodné směnné transakce byly považovány za eticky vyšší než dary a charitativní gesta. Morální preference vlastního materiálního pokroku jako výsledku vlastního úsilí v soutěži, spíše než jako výsledku něčích altruistických citů, je prioritou bázně Boží před láskou k člověku. 15. Trh a americká kultura Největší rozmach trhu nastal v Americe po druhé světové válce. Rozvoj trhu v masovém měřítku podporovaný sdělovacími prostředky zcela likvidoval Marxovu předpověď, že kapitalismus zajde na rozdělování. Tisíce výrobních linek na nové produkty uspokojovaly nově zjištěné potřeby. Mnohem více nových artiklů se dostalo na trh ne pro nějakou novou vlastnost, nýbrž pro novinku v balení, ve způsobu prodeje, pro výhodnější způsob placení nebo pro pouhé nové jméno, nový nápis nebo symbol. Rozšíření tržních činností bylo umožněno specializací povolání. Obraz amerického podnikání byl v posledních desetiletích skvělejší v inovacích trhu než v inovacích výrobní techniky. Obojí je 64 [pageend66]samozřejmě součástí téže materiální kultury. Protože je většina přírodních a lidských zdrojů zaměstnávána pro uspokojování potřeby, byla americká kultura nazvána materialistickou. Nevidí se však, že za své vyniknutí jak ve výrobě, tak na trhu, vděčí Amerika prvkům své kultury ideové. Tato ideová kultura obsahuje hodnoty a ideály plus postoje a instituce, které se na jejich základě vytvářejí. Tato stať ukázala na metafyzické kořeny této ideové kultury a rozlišila její hodnoty. S tím, jak metafyzické kořeny nyní degenerují, se z původních materiálních prostředků dosažení ideálních cílů staly cíle samy pro sebe. Progresivní sekularizace naší kultury se bere za danou. Budoucnost materiální kultury zůstává problematická, jsou-li její ideály opouštěny. přeložil Tomáš Ježek PROSTOR nezávislý časopis výběr ze samizdatových čísel 1-10 z let 1982-1987 Připravujeme k vydání počátkem roku 1991. Pro stálé předplatitele této revue se slevou! 65 [pageend67]Mark H. McCormack CO VÁS NENAUČÍ NA HARVARDSKÉ OBCHODNÍ ŠKOLE aneb JAK ÚSPĚŠNÉ PODNIKAT Cenné rady úspěšného amerického podnikatele Americký bestseller No 1. Připravuje: PROSTOR 1990 U Prašné brány 3, Praha 1, 11000 [pageend68]LENIN Ferdinand Peroutka „Nechci harmonie, z lásky k člověčenstvu ji nechci." Ivan Karamazov Měří-li se velikost lidské osobnosti podle změny, kterou způsobila, a podle intenzity, kterou v sobě soustředila, nemůže býti žádné pochyby o tom, že Lenin byl velký člověk. V tomto smyslu snad dokonce nebylo nad něho v naší době člověka většího. Kde většina politiků je cosi jako vlažný led, tam Lenin byl sám oheň. Kde většina representativních osobností zahajuje své úsudky nějakým snad, nějakým sotva, nějakým možná, tam říkal Lenin vždy jasně a krátce: chci. Konec konců si tím získal úctu i u konservativců, což bylo nejméně pravděpodobné. Do těla doby vnikl jako ostrý železný hrot. Lidstvo se počalo dusit, jako by mu byla uvázla rybí kost v hrdle. To, co napsal Dostojevský o jedné ze svých postav v „Běsech", platí i o Leninovi: „Byla to jedna z těch ruských osobností, jež náhle překvapí nějaká silná idea a hned je doslova pod sebou přimáčkne, někdy i navždy." Nápadné bohatství Leninovy osobnosti po těchto stránkách má snad za následek jeho nápadnou chudobu po stránkách jiných. Co viděl, viděl dobře; ale viděl toho málo. K devíti desetinám světa se choval s dokonalou lhostejností. Byl odborníkem v revoluci, jako jiní jsou odborníky v matematice. Je známo o odbornících, že mají nějaké klapky na očích, aby nebyli vyrušováni světem. Tak se Lenin v lecčems podobá těm, kteří zasvětili svůj život prozkoumání a objasnění mozku pijavky. Do jeho knih, do jeho stylu neskanulo nic z paradoxního bohatství života. Čtete-li jeho knihy, máte, pokud se týká lidské a životní stránky, dojem, že jste se octli v tunelu. Jako myslitel nemůže být Lenin zván ani originálním ani bohatým. Werner Sombart napsal, že v bolševismu není ani jediné myšlenky, která by nebyla aspoň padesát let stará a kterou by nebylo možno nalézti u Marxe nebo Blan- quiho nebo nějakého starého revolucionáře. Pro muže, který chce jednati, je lépe, může-li uvěřiti v nějakou starou a připravenou myšlenku, než aby si sám nějakou hledal. Neboť toto neobejde se téměř nikdy bez potácení a ztráty času. Ani po tom netoužil, státi se originálním myslitelem. Snad si uvědomoval, že originální myslitelé často se stávají koketními, což je na škodu vůli. Také literátem nikdy nebyl. Psal proto, aby jednal a aby se dorozuměl. Kdyby byl mohl jednati jiným způsobem, zahodil by pero s radostí. Ačkoli většinu svého života strávil psaním, je ho právě tak málo možno zváti literátem jako generála, který podává svůj rozkaz písemně. Měl málo myšlenek, ale držel je v nejpřísnějším pořádku. Pro jeho cíle bylo tak dobře: ti, kdo mají jen jednu myšlenku, jsou rozhodnější než ti, kdo jich mají mnoho. Nikdy nebydlily dvě duše v jeho hrudi. Byl absolutně jednotný, bez puklin. Spíše by prošel velbloud uchem jehly, než by se byl vetřel nějaký stín 67 [pageend69]shovívavosti k menševismu a sociálpatriotismu do jeho duše. Landau Aldanov praví o něm s jistým oprávněním: „Tak ucelené a jednolité povahy najdou se zřídka mimo zdi blázince." Ale to právě mu propůjčovalo strašnou sílu. Mohl se soustřediti na jedinou věc, na kterou nikdy nezapomínal a o níž vždy mluvil. Byl dokonale to, čemu se říká jednostranný. Vše, co ve starém světě rozkvetlo v nějakou hodnotu, nenáviděl s celou upřímností, pokud to vůbec postřehl. Nechtěl, aby ve starém světě bylo něco dobrého. Měl rád, jako Bakunin, ty, kteří nic neměli a nic neznali, kteří měli chuť učinit se potravou pouličních bojů. Věru, bída lidu a hanebnost carství v něm vzbuzovaly ještě největší naděje. V době emi- grantské zabýval se myšlenkou revoluce s takovou výlučností, že mohl vzbuzo- vati dojem, že je posedlý utkvělou myšlenkou a že by měl na čase odpočinouti si někde v horské vesničce. Jsou myslitelé, jejichž myšlenky připadají jako koš překypující hrozny. Leninovy myšlenky mohli bychom s nadějí na pravdivost nejlépe přirovnati asi k holým tyčím. Jsou jasné a jednoduché. Proto také patrně mohly mít úspěch. Napsal knihu o filosofii. To byl obraz, jako když se Chaplin dostane do krámu s porcelánem. Strhl masku Spinozovi a Schopenhauerovi a odhalil je jakožto agenty buržoazie. Landau Aldanov, od něhožjsem již citoval jednu větu, pravil o tom, že ve filozofii trpí Lenin stihomamem a všude větří nástrahy kapitalismu. Lenin nebyl z těch, kdo chtějí svět objasnit. Chtěl jej změnit. Tu se v jistém smyslu vůdce lidu podobá svůdci žen: oba chtějí ne pochopit, nýbrž ovládnout a mít. Humoru naprosto postrádal; z toho důvodu postrádal také naprosto shovívavosti. Nebylo v něm více humoru než v Savonarolovi. Jen jeho zlostný sarkasmus stává se leckdy výmluvným a zabarvuje náhle šedé stránky jeho knih. Prožil život za jakousi zdí a zůstalo mnoho, čeho nezpozoroval. „Rudé Právo" po smrti Leninově vyslovilo domnění, že „sladký a smírný je návrat k přírodě, když dílo jest vykonáno". Ale k jaké přírodě se mohl Lenin vraceti? Co byl živ, pokládal za přírodu zejména třídní boj. K složitosti lidské duše choval pohrdavou netrpělivost. Cítil totéž, co Míťa Karamazov: „Ne, široký jest člověk, až příliš široký. Já bych ho zúžil." Pokusil se o to. Vytyčil kolíky a řekl: odsud až sem se bude napříště prostírati lidská duše; není jiné reality než potlačující a potlačení. Velmi se vždy divil, našel-li v lidské duši něco, co se nedalo vyložiti jakožto výron hospodářských poměrů, a kvapně zavíral oči, aby se nezmátl. Nosil v hlavě své formulky o revoluční taktice s neochvějnou vážností. Dokud byl ve Švýcarsku, dokud ještě se zdálo, že základy pořádku jsou nezlomné, mohl být zařazován do oné kategorie lidí, v níž vévodí podivínští vynálezcové. Ale podržel pravdu proti světu: jeho doba přišla. Všechny duševní síly Leninovy byly, jak psychologové říkají, „usměrněny". Nepochybně si některé myšlenky vůbec zakazoval. Nietzsche na jednom místě prohlašuje takové zakazování si některých myšlenek za nejvyšší moudrost pro člověka, který má cíl. Lenin nestaral se o nic, čeho nepotřeboval k svému povolání revolucionáře. Při jednostrannosti jeho bytosti je pochopitelno, že neznal středních poloh a že nad každou situací viděl napsáno: bud — anebo. Jeho útoky na všechny, kdo byli nějak nakloněni kompromisu, mají rys zběsilosti. Z novější doby vzpomínáme na jeho zuřivé útoky proti Karlu Kautskému. Ale sta ta68 [pageend70]kových bojů bylo svedeno a tlí nyní v zapomenutých emigrantských časopisech. Už Kropotkin, tento věčně mladý revolucionář, byl mu „bezcharakterní". Je pak pochopitelno, že o Macdonaldovi nemohl pronésti nic jiného, než že jsou „dělníci, kteří mají to neštěstí, že tohoto šosáka uznávají za vůdce". Kdysi napsal o protivném táboře: „Nemá to ani ceny, činiti rozdíly". To znamenalo: nemá to ani ceny, činiti rozdíly mezi carskými pochopy a reformními socialisty. Když se pak dostal k moci, nečinil vskutku žádného rozdílu. Skoro se zdá, že tento vášnivý dogmatik nenáviděl více nepřátele svého dogmatu než nepřátele lidu. Za emigrace se už ukazovaly známky, že se pokládá za vtělení pravdy. „Jen takový lichotný dvořenín jako Zinověv se s ním mohl snésti," praví svědek z té doby. Zavrhoval vše, mimo několik lidí, kteří ho poslouchali. V knize Masarykově o Rusku nalézáme zmínku o obžalobě, kterou Rosa Luxemburgová vznesla ve straně proti jeho despotismu v r. 1904. Pravila, že v Leninově zálibě v centralismu uvnitř strany se skrývá subjektivism, a že Já, drcené absolutismem, sedá tu na trůn, aby provedlo odplatu, a prohlašuje se za konspirativní výbor, za „všemocnou vůli" lidu. V zahraničním hnutí byl guillotinou na kompromisníky. Nikdy nezakolísal v přesvědčení, že je třeba revoluce: toto přesvědčení mu bylo dáno jednou pro vždy a nepotřeboval se zdržovati důvody. Hned v r. 1914, kdy socialisté celého světa zakolísali pod přívalem nových pocitů, kdy němečtí a francouzští socialisté domnívali se, že ve svém srdci nalezli vlast, pro Lenina je jen jedna cesta. Píše: „Rusové nemohou svou vlast jinak obhajovati, než když se budou snažiti, aby carismus byl v každé válce poražen." A vydává hned heslo, které za tři roky počalo se stávati skutečností: změňte imperialistickou válku v občanskou! Byla to geniální prozíravost? Spíše tu osamělá tvrdošíjná vůle náhodou nalezla svou dobu. Bylo mnoho stejně nezlomně přesvědčených revolucionářů, kteří zemřeli, nedočkavše se doby, kdy bylo možno učiniti vážný pokus uškrtiti posledního továrníka střevy posledního sociálpatriota. Víme, že také Marx ve svých mladších letech věřil, že sociální revoluce je otázkou nejbližší budoucnosti. Surovosti války, surovosti vlastníků výrobních prostředků a speciální ruské surovosti přispěly k tomu, aby Lenin našel svou dobu. Jinak by byl patrně zakončil svůj život, přihlížeje šachistům v curyšských kavárnách. Jakmile v Rusku padl carismus a jakmile se ukazuje, že Kerenský hodlá pokračovat ve válce, poznává Lenin, že přišel okamžik vysoké hry. Spěchá do Ruska bojovat za vítězství diktatury, které uvážil ve svých teoretických letech. Ještě ve Švýcarsku, před odjezdem, píše: „Ani nejmenší podporu provizorní vládě Guč- kova-Miljukova!" Přímo z petrohradského nádraží se vrhá do boje, netrpě žádnou kolísavostí. Lenin je první mezi kandidáty pro Nietzscheův výraz o „filosofování kladivem". Pacifism mu byl k smíchu. Ze všech představ vypěstoval v sobě nejvíce onu, že kapitalismus není kanárek, který se posadí na prst a zpívá. „Blbostí je představa o povalení kapitalismu bez zoufalé občanské války nebo bez celé řady těchto válek." Už r. 1905, za první ruské revoluce, žádá „vyúčtování plebejským způsobem — bez lítosti". Od tohoto přesvědčení vedla ho logicky cesta do společnosti lidí, kteří zpívají se slzami v očích: „Vždyť byl to boj svátý za lid tvůj, 69 [pageend71]v němž hlavu svou v oběť jsi dal." Lenin se dal k věčným revolucionářům. Nebýti války, nebyl by vyšel z tohoto okruhu. V Rusku revolucionáři se vychovali k přesvědčení o moci, které může nabýti odhodlaná hrstka lidí, a Lenin žil ustavičně ve spikleneckém ovzduší. Věřil, že nebude úspěchu bez „revolucionářů z povolání". Nebyl ekonomickým fatalistou. Pro tuto roli, kterou u nás tak úspěšně provozoval například Šmeral, měl v sobě příliš bakuninské krve. A snad i jiné: pravíť sám jeden z jeho druhů, že „některé tatarské rysy v jeho obličeji, jako vysedlé lícní kosti, jsou v Rusku přirozeným způsobem vysvětlitelný". Ale věční revolucionáři bývají lidmi neplodnými. Honosí se, že je vláda pronásleduje, a přitom zůstávají. Žijí ve světě knih a debat, a úřady nemají, proč by se jich příliš obávaly. Také Lenin by byl nepochybně zůstal historicky neplodným, kdyby vedle věčného revolucionáře nebyl býval zároveň realistou v určitém strašném smyslu. Zdá se, že každý člověk s velkými úspěchy musí být realistou v nějakém smyslu, nalézti nějakou hybnou skutečnost a opříti se o ni. Nepochybuji, že v Napoleonově osobnosti převládaly určité realistické rysy. Nemohl vítěziti, kdyby nebyl poznal dobře lidi. Lenin opřel se o několik základních skutečností lidské povahy, zejména o tu, kterou naznačil zemřelý mladý komunistický básník český v jedné ze svých posledních básní: „Nejhlouběji, chudý, vidím nenávist." Co proti němu zmohli všichni idealisté, co Kerenský, jenž dštil proudy výmluvného idealismu na hlavy poslouchajících, až se mu podařilo sehnati proti Němcům i ženský pluk smrti! Lenin vzal pevně do rukou realitu lidového, dlouho tajeného hněvu, realitu pudu pomsty a mužické touhy po zemi, realitu touhy vojáků po míru a po tom, aby nemusili umírat, a smetl všechny. Vzal pevně do ruky i několik realit, které dlužno označiti jako hanebné. Rozhodně nezvítězil z toho důvodu, že by byl socialismus již tehdy ležel uzrálý v klíně ruské společnosti. Zvítězil proto, že pochopil lidové reality nenávisti a zášti, strachu a chtivosti. Po generacích, které šeptaly ruskému člověku do ucha: „Miluj!" — vzkřikl do toho ucha: „Nenáviď!" — a vyhrál. Jeho demagogie — byl to jeden z největších demagogů historie — se obracela přímo do srdce těchto realit. Krasořečnický Kerenský, jejž oddaně žurnály přirovnávaly k výmluvnému Ciceronovi, nepochopil, že vojáci už nechtějí bojovat. Lenin to pochopil a zvítězil tím. Říjnová revoluce byla daleko více dílem omrzelých vojáků než přesvědčených socialistů. Věděl, že je těžké hostiti ruského mužika abstraktními hesly. To pochopil, když se podíval na jeho rozcuchanou hlavu. Ale věděl, že je možno ukázat mužikovi něco názorného: panský dvůr, višňové sady, a říci mu: co ti brání, aby toto všechno bylo tvé? pohlédni dobře do sebe a kolem sebe a řekni, co ti brání? Tak učil Lenin lid v hrozném smyslu staré moudrosti: poznej sebe sama. Ukazoval proletářům krásné byty buržoazie, sladkost usídlení v panském sídle, sladkost moci a rozkoš, která jest v položení zablácených nohou na mahagonový stůl. Tak dal cíle přesné, zřetelné a smyslové. Nepravil lidu: vychovávej se — nýbrž; vyžij vše, co je v tobě. Tím, že dal lidu na několik měsíců vyžít se, zvítězil. To byla metoda, o jejíchž výsledcích psal Gorký r. 1918 těmito slovy: „Je to jen vítězství zvířecího mravu, protrhnutí asiatštiny, která v nás hnije." 70 [pageend72]Po smrti Leninově uveřejnilo „Rudé Právo" článek Gorkého o Leninovi, který považovalo za oslavný. Ale ani v něm nestojí víc než: hloupá, líná a špinavá země jako Rusko nezaslouží si nic jiného než Lenina. V čemsi však, zdá se, Gorký se r. 1918 mýlil. Napsal: „Naši mistři socialismu neznali ruského materiálu." Ukázalo se spíše, že Lenin znal tento materiál, a využil ho svým způsobem. Věděl, že s Marxem by nepochodil, a nechtěl čekati, až ruský lid uváží Marxovu nauku. Byl by musil asi čekati dlouho. Měl znamenitý čich pro to, kde leží nějaký dynamit. Obrátiv oči na Anglii a rasový problém této říše, zatopil jí na východě tak, že i bezvadné náprsenky anglických diplomatů se pomačkaly vnitřním napětím jejich majetníků. Našel, že vlastně „Rusko, Indie, Čína tvoří obrovskou většinu obyvatelstva", a domníval se, že povstáním Indie a Číny „definitivní vítězství socialismu je plně a bezpodmínečně zajištěno". Domněnka poněkud odvážná a volná. Maje skvělý čich pro to, kde leží nějaký dynamit, mýlil se někdy poněkud v tom, kde leží možnosti socialismu. V Indii a v Číně je socialistická myšlenka něco tak neobvyklého, jako byl v Americe kůň za časů Kolumbových. Marx chtěl rozhodnouti vítězství socialismu elitou německých proletářů, jež zval dědici filozofie Hegelovy. Lenin touž roli přisuzuje barevným lidem s turbany a copánky. Zde usuzoval více jako voják, který hledá spojence. Leninův druh realismu přinesl Rusku také ony smutně slavné a kruté činy násilí, které nyní v mysli celého světa jsou spojeny s představou proletářské diktatury. Za každou chladně uváženou vraždou, která v Rusku byla spáchána, stála Leninova autorita. Pro morálku neměl tento dědic a vykonavatel materialistického proudu v ruském myšlení mnoho shovívavosti. Mimo jiné věci také ji pokládal za nástrahy kapitalismu. I nejkonzervativnější noviny uznávají, že Lenin byl osobně čistý člověk a že pro sebe ničeho nepožadoval. Sloužil jen lidstvu svým způsobem. Mezi jiným také tím, že dal popraviti více lidí než všichni němečtí generálové dohromady. Ale Leninova racionalistická duše lehce dělala rozdíl mezi lidstvem a lidmi. Choval úctu, snad i lásku, kdož ví, k jakémusi abstraktnímu lidstvu, ale k jedincům byl krutý. Vykupoval se ze všeho svou nenávistí k buržoazii. Dokud tato ho neopouštěla, byl přesvědčen, že má v sobě vždy ještě dosti morálky. Vraždě jedince, může snad býti omluven tím, že je na základě svého historického myšlení, navyklého probíhati epochy, považoval sotva za více než za jevy. Platí o něm obrácená věta Goethova: jeho zajímalo jen lidstvo, po člověku mu ničeho nebylo. Několikráte jsem se již dovolával Dosto- jevského. Myslím, že jest to správné, neboť u tohoto autora především třeba hle- dati pravdu o ruských vášnivcích, a Lenin byl vášnivec, byť chladný. Chci ještě citovati z Dostojevského to, co praví slavný rozumář Ivan Karamazov: „Zejména bližní po mém soudu je nemožno milovati, leda toliko vzdálené. Abychom milovali člověka, musí se skrýt; neboť jak jen ukáže svou tvář, tatam láska... Abstraktně možno ještě milovati člověka, a k tomu zdaleka, ale zblízka téměř nikdy." — V Leninovi byla tato ivanovština. Zasloužil - li si Lenin čím nárok na název velkého státníka, tedy tím, že jeho realismus, který se dříve ukazoval v tak hrubých formách, v posledních letech obratně určoval taktiku sovětského Ruska. Kde jeho kolegové většinou pa71 [pageend73]pouškovali fráze, tam Lenin přestal býti věčným revolucionářem a jasně viděl reality a nutnosti. Obrat k „nové ekonomické politice" byl jeho osobním dílem. Odhadl základní otázky situace nového Ruska. Kdyby se nebyl dovedl realisticky orientovati, jeho velká říše by byla brzy padla. Jeho realistický instinkt, snad dědictví onoho „nesložitého selského rozumu", o němž mluví jeho životopisci, dal mu oceniti roli sedláků nejen za revoluce, ale i po ní. Dal mu také pro- nésti několik vlídnějších slov o středním stavu. Jeho věta: „Podstata je v tom, co nám na jaře řekne vesnice," stala se historickým mezníkem. HRABALIANA (Sborník prací k Hrabalovým 75. narozeninám) Připravuje: PROSTOR 1990 U Prašné brány 3, Praha 1,11000 72 [pageend74]PRAŽSKÉ PRŮCHODY, PASÁŽE, KORSA A PĚŠÍ ZÓNA Josef Kro utvoř Už před 1. světovou válkou napsal pražský lokálkář, později „zuřivý reportér" Egon Ervin Kisch kuriosní fejeton Monografie průchodů. Znalec pražské topografie tvrdí, že je možné procházet celými čtvrtěmi Prahy, aniž by člověk použil ulice. Po ulici totiž chodí jen cizinci, kteří obvykle nemají ani tušení o tajných zkratkách, chodbách a průchodech mezi dvory. Vnitřní Praha skutečně takovou labyrintovou strukturu má a lecos se z ní zachovalo dodnes. Průchody mají nejen praktický účel — zkracují cestu — ale mají v sobě i něco magického a romantického. Pološeré, často plesnivé uličky, plné harampádí a tmavých koutů voní podezřelým dobrodružstvím. Tyto příčné koridory povzbuzují imaginaci a inspirují literaturu s tajemstvím. V zapadlých uličkách a utajených průchodech se řeší záhady hlavolamů a sídlí zde neznámé, vyšší soudy. Pochopitelně, že Kische už jako chlapce nejvíce přitahovaly průchody s výstražnou tabulkou: zakázaný průchod. Domovník s koštětem se okamžitě proměnil v mýtického Cerbera, obludného strážce podsvětí s psí hlavou. Tabulky nezmizely, přibyla i další varování, mytologie našla novou podporu u městské byrokracie. Turistický průvodce se drží ulic a tajné veřejné průchody v plánu neuvádí, dělá jako by ani nebyly. Ale vedle ulic existují další „bezejmenné ulice" a průchozí uličky, tepny stejně živé jako hlavní cesty. Průchody nám objevují město v městě, manýristický a surrealistický labyrint Prahy s nečekanými vchody a zadními východy. Těžko vysvětlovat kudy má cizinec proniknout dovnitř, jak má neformálně postupovat městem. Záleží také tak trochu na jeho intiuci, neboť tajemství průchodů musí být zachováno. Seznam není k ničemu, byl by jen projevem nepochopení a pedantismu. Postačí jen několik námětů — několik akordů, aby se melodie, která je „ve vzduchu" vynořila sama. V Karlově ulici, vedle Antikvariátu, vstoupíme do domu, kde bydlel slavný rudolfínský astronom Johannes Kepler. Nevábný průjezd zatarasený popelnicemi pokračuje kamsi dozadu, úzká cesta prochází několika domy jako havířská štola a končí na Anenském plácku. Bude-li průchod uzavřen, nevadí, můžeme použít o několik domů dál jiný, tak dobře utajený, že o něm nevědí ani mnozí Pražané. Z Karlovy ulice číslo 12 se dostaneme rychle propojenou soustavou průjezdů a dvorečků do Anenské ulice, odkud pokračujeme dále do ulice Řetězové. Ta se z počátku podobá soutěsce, na jejímž konci je 73 [pageend75]připravena lest, ale pak se škvíra mezi domy rozevře do prostoru normální ulice. Na Řetězovou ulici navazuje Jalovcová, osudově směřující přímo do středu labyrintu Starého města. Každá ulička, každý vchod a každý průjezd nám nabízejí možnost úniku, ale kterou možnost si vybrat? Po několika omylech se přece jen dostáváme do starého průchodu, jehož název — Železné dveře — je sám o sobě už dost magický. Podivný je i název průchodního domu, nazývá se domem U dvou jelenů a jedné hlavy. Vystoupíme v Michalské ulici, přejdeme ji a můžeme hned pokračovat dalším průchodem do Melantrichovy ulice. Při cestě dvorem jsme si ovšem prohlédli pozdně renesanční architekturu Teyflova domu, která je mnohem honosnější než uliční průčelí, s běžným rokokovým štukem. I to vlastně patří k určitému překvapení a tajemnosti průchodu, abychom místo běžného zadního traktu objevili representativní palác s arkádami. V Melantrichově ulici se jen na chvíli zastavíme u Kischova rodného domu U dvou zlatých medvědů a vzdáme poctu autorovi Monografie průchodů. Za rohem v Kožné uličce se znovu zaplétáme do záhad pražského labyrintu. Nenápadnými dveřmi domu číslo 10 vstoupíme do chodby, na jejímž konci narazíme na malé masivní těžké dveře, pobité železem. Co se skrývá za těmito dveřmi, kam vedou, kdo tudy procházel a kdy se uzavřely naposled, aby učinily přítrž lidské zvědavosti, těžko říct. Dveře mlčí a je docela možné, že mlčí už celá staletí. Poněkud nás znepokojuje i jejich bytelnost, takové dveře mívají přece pokladnice a bohužel také i vězení. Ale chodba prudce zahýbá doleva, odvádí nás na větší dvůr či malé náměstí mezi domy. Když vystoupíme v Železné ulici a zamícháme se mezi chodce, máme pocit, že se nám o průchodu jen zdálo. Kožná ulička nám nabízí ještě dvě další alternativy, jednak přímé spojení s Ce- letnou a také průchod domem U závoje ke kostelu svátého Havla. Kdysi býval průchod na Havelské náměstí živou a rušnou spojkou, ve dne patřil obchodu a s večerem se proměňoval v uličku veřejné lásky. Dnes procházíme kolem stažených rolet a zabedněných oken bývalou malou luxusní pasáží, kde je mrtvo, pusto a kde se nic neděje. Po jakémsi filmování zapomněli odstranit staré reklamy a nápisy z obchodů, které mezitím oprýskaly a přirozeně splynuly s prostředím. Hebräische Buchhandlung či firma Bernstein a spol. zde prosperují dál navzdory všemu. V Praze se mimochodem filmuje často, toto město poskytuje mnohem lepší kulisy než služby a je plné rekvizit. Zamyšleni zabočíme u Karolina do Kamzíkové ulice, jejíž odlehlost od hlavního proudu byla vítaným diskrétním místem. Zde totiž býval legendární nevěstinec U Goldschmiedů a právě sem, do tohoto zákoutí umístil Franz Werfel svou kouzelnou novelu Dům smutku. Děj se odehrává poslední noc před pádem habsburské monarchie, s níž zaniká i veřejný dům. Ze spleti průchozích i slepých uliček si vybereme tu pravou a ta nás nakonec sama dovede malým průchodem či nově upravenou pasáží kolem cukrárny do Celetné ulice. Praha má ještě mnoho kratších i delších průchodů, průchozích domů, prolej- žaček a „myších děr", ale pro představu labyrintu to snad postačí. Průchozí je nevzhledný činžovní dům na nábřeží, na rohu ulice Karoliny Světlé a ulice Na 74 [pageend76]zábradlí, v jehož dvoře se skrývá barokní Pachtův palác s dalším dvorem a postranními východy. Za malou prohlídku stojí Míčový dům na rohu Jilské a Vej- vodovy, který snadno poznáme podle reliefu z roku 1675, na němž jsou zobrazeny až neuvěřitelně moderní tenisové rakety. Průchozí je také Ungelt za Týnským chrámem. Hlávkovy domy mezi Jungmannovou ulicí a Vodičkovou, Platýz na Národní třídě či dlouhý dům v Lázeňské ulici, kde bydlel Chateaubriand a tak bychom mohli pokračovat snad do nekonečna. Ne nadarmo nazval Kisch Prahu „městem průchodů", vždyť i sám Pražský hrad se svou rozmanitou vnitřní strukturou je jakýmsi velkým průchodem českých dějin. Ještě před 1. světovou válkou vznikají v Praze na Václavském náměstí moderní průchody — pasáže a to v paláci Lucerna a Koruna. Stavba Lucerny pokračovala i přes válku a tak zde mohl být ještě před Vánocemi roku 1920 otevřen největší pražský společenský sál. Skrytá moderní železobetonová konstrukce byla ovšem obložena mramorem a zakryta štukem podle dobového vkusu. Maurské a orientální dekorace překvapily ve foyeru návštěvníky kina nezvyklým exotis- mem. Lucerna je první pasážní budovou v Praze, k ní se pak připojí další pasáže, průchody, prosklené výklady a elegantní galerie v centru města. Pasáž vnáší do pražských ulic zcela novou společenskou atmosféru, slouží komunikaci, obchodu, zábavě a také snění. Člověk se může toulat po městě, z exteriéru nahlížet do interiéru, vstupovat do parádních pokojů podle svých nálad a představ. Pasáže zdůvěrňují město, navozují pocit intimity, voní zde káva, tabák, kolínská voda a parfémy, všudypřítomná zrcadla a lesklý chrom podporují iluzi báječné promenády. Obchody s módním zbožím, kadeřnické salóny a bistra zpříjemňují pohyb v umělém světě, ano tyto dlouhé skleněné chodby poskytují útočiště před špatným povětřím i moderním odcizením. Pasáže mají docela jinou poetiku než romantické, spoře osvětlené, zavlhlé průchody s pachem blízkých sklepů a stálými průvany. Monografie pražských pasáží nebyla bohužel ještě napsána, ale každý znalec města dobře ví, že i ony mají své legendy a mýty. Bez existence melancholických pasáží by byl člověk vyhnán k věčnému bloudění kolem domů z ulice do ulice, aniž by poznal štěstí. Staré průchody vznikaly bez plánu, divoce, podle potřeby i rozmaru otevíraly cesty pražskému chodci. Moderní pasáže jsou ale už součástí nervového systému města, začleňují se do stavby už od samého počátku. Tak se pasáž stává nezbytnou součástí velkých obchodních či kancelářských domů, které se především kupí na Václavském náměstí a jeho okolí. Ve dvacátých letech vznikají pasáže Lindt, Bata, Avion, Juliš, Fénix, Chicago ... Některé jsou zcela průchozí, jiné jen průchod předstírají a snaží se vlákat chodce co nejhlouběji do „skleněného akvaria". Na přelomu dvacátých a třicátých let vzniká ještě elegantní pasáž Černá růže na Příkopech — s dvoupatrovou galerií a s luxferovým stropem. Dá se říci, že v tomto případě je pasáž důležitější než dům, její prostor se tak zvětšil, že se pasáž stává světem sama pro sebe. Bizarní, netypickou pasáž skrývá v Jilské ulici palác Mansfeldský nazývaný také domem u Kočků. V přízemí starého domu, který má románské základy, gotické klenby a barokní fasádu se usídlily malé krámky pražských obchodníků 75 [pageend77]a řemeslníků. Dnes je to opuštěný, zašlý a nepochopitelný svět, struktura vytržená z historie a logiky. Náhodný chodec se poleká i ozvěny vlastních kroků a raději prchá z mrtvé pasáže ven na ulici. Od roku 1925 prožívá Praha hospodářskou prosperitu, která podporuje rozvoj města a přistěhovalectví a vyvrcholí v roce 1928. Do Prahy se ze všech stran valí mladí lidé, ať už za prací, za pohodlnějším životem či vidinou zábavy. Kolem roku 1930 se i do hlavního města vplíží celosvětová krize a ta nakonec v roce 1933 připraví o práci téměř milión lidí, což je na malé Československo mnoho. Ale i ve třicátých letech vzniknou další pasáže, například pasáž kina Broadway — dnes kino Sevastopol a hned naproti pasáž Živnostenské banky. V pasáži Československého díla na Národní třídě byla použita odsunovací střecha. Propojení domů mezi Smečkami a Štěpánskou ulicí na konci třicátých let dospěje ještě k jednotnému chromovanému designu s hlavní linií, která sama vede chodce od začátku do konce. Padesátá léta, období nejtěžšího stalinismu, zcela rozvrátila pracně vybudovanou společenskou strukturu Prahy. Zanikly malé obchody, kavárny, restaurace a další soukromé podniky, zpustly i pasáže, z nichž se zcela vytratila poezie a humor města. Rolety byly staženy, výkladní skříně zabíleny a uvnitř se usadily jako v nějakém Kafkově románu nové byrokratické instituce s archivy a sklady. Z bývalých luxusních a elegantních pasáží se staly docela obyčejné průchody, kde už nikdo neotálel a nesnil, ale rychle spěchal dál. Do pohaslých pasáží vnikly i pochybné živly, do jejich přítmí se soustředil i černý obchod. Také narušená mládež obsadila opuštěné pasáže a ubíjela zde svůj volný čas. S mládeží ovšem pronikla do pasáží hudba. Zpočátku to bylo možná blues — blues opuštěných pasáží, ale s dalšími lety zněl v pasážích stále tvrdší rock. V šedesátých letech se přece jen situace mění k lepšímu, periferie se stěhuje z centra na své místo, přibývá kultury. Sedmdesátá léta, období tzv. normalizace, znamenají opět společenský útlum — ani tato doba pasážím nepřeje. Teprve osmdesátá léta navracejí pasáže původnímu účelu, zřizují se bistra a módní boutique, neboť stát potřebuje rychlý obrat. Do mrtvých pasáží se navrací móda, reklama a černý obchod vystřídá směna valut neboli vexlování. V obnovených pasážích se rozsvěcují podniky, kde vysedávají atraktivní dívky a mladíci v kožených bundách, popíjejí coca-colu a poslouchají disco. Ke starým předválečným pasážím nepřibyla zatím žádná nová, zatím se jen opravuje a mění dekorace. Rekonstrukce pražských pasáží je vlastně složitý společenský proces, kde forma zdaleka nevyřeší obsah. Nová bistra samozřejmě nejsou všechno. Stále zůstává otevřená otázka malých obchodů, zboží a osobní iniciativy, které dělají pasáže pasážemi. Vedle průchodů a pasáží měla Praha také svá korsa, místo večerních a svátečních procházek. Ke konci minulého století korsovali Češi na Národní třídě, zatímco Němci se shromažďovali na Příkopě. V Praze se živě korsovalo i mezi světovými válkami, po celém Václavském náměstí a v přilehlých třídách. Předválečná avantgarda dokonce navrhovala využít tradičního zvyku na Národní třídě k velkolepému představení — „prvnímu pražskému happeningu" s pes- 76 [pageend78]tře barevným oblečením. Korso zaniklo na začátku padesátých let, korsování se považovalo za provokaci, zkrátka buržoazní přežitek. Ale chůze se opět vrací do centra města... Dole na Václavském náměstí a na Příkopě byla otevřena pěší zóna, byly zde opraveny fasády domů a ve výlohách se objevilo „luxusní" či spíše drahé, předražené zboží. Z úzkých uliček Starého města, z temných průchodů a zanedbaných vedlejších ulic vycházejí Pražané do nasvíceného „bulváru", vstupují do cizího a přece jejich města. SVĚDECTVÍ čtvrtletník pro politiku a kulturu Řídí: Pavel Tigrid 30, rue Croix-des-Petits-Champs, 75001 Paris, France 77 [pageend79]Josef Kroutvor POTÍŽE S DĚJINAMI Literárně historické eseje o české existenci v rámci střední Evropy Vydal: PROSTOR 1990 U Prašné brány 3, Praha 1, 11000 [pageend80]LADISLAV KLÍMA - BOHOČLOVĚK? Jiri Sirotek I. V Československu působila totalita v kultuře jako kopule hvězdárny, jejíž intervaly rozevírání se k hvězdnému nebi byly téměř dvacetileté. I my — podobně jako předešlé generace koncem 60. let — dnes s údivem pozorujeme, jak se kopule rozevírá a objevují se jména tvůrců po dvacetiletí ponořená do temnot. Jednou z prvních znovuobjevených hvězd byl v roce 1989 filozof a spisovatel Ladislav Klíma. Tato hvězda padla do našich rukou tak záhy, protože sborník Vteřiny věčnosti byl vytištěn jako reprint z prvního odeonského vydání, které vyšlo před 22 lety. Čím se Ladislav Klíma provinil, že byl pro nakladatelství normalizovaného Československa tabu? Byl snad antikomunista, trockista, humanista nebo věřící? Ne. Dokonce se zachoval jeho výrok, že Marxs Bakuninem by nad ním užasli a jejich názory se nevylučují ani v politice, natož ve filozofii. A přece byl zakázán. Stal se tajnou četbou undergroundu. Klímovo jméno bylo vyslovováno s důraznou úctou jako mezi členy tajnosnubného řádu jméno jejich světce. Někteří nadšenci nakupovali jeho knihy alespoň v polštině. Jeden významný socialistický spisovatel vypustil kdysi do světa větu, jež dostala křídla: Člověk, to zní hrdě! Komunistům se věta zalíbila a používali ji jako hesla, které mělo vyjadřovat jejich historický optimismus. Bylo to heslo těch, kdo se pokládali za výkvět filozofie, vědy, politiky, všeho. Byli přesvědčeni, že tisícileté výboje lidstva v nich došly vyvrcholení a konečného Řešení. Je pochopitelné, že tito lidé, kteří byli přesvědčeni o svém nazření Podstaty dějin a objevení Řešení, ochotně přijali za svou větu sovětského spisovatele. Ladislav Klíma je mimo jiné tvůrce Egodeismu a Deoesence. V pátek 13. 8. 1909 dospěl k údajně nejsmělejší, nejstrašnější, nej vyšší z myšlenek, jakou kdy člověk měl: být již v tomto životě v podstatě vskutku a plně „Deus, creator omnium"! Tak započala Klímova usilovná cesta „Boží praxe", Deoesence, za účelem dosažení Nejvyššího cíle — státi se Bohem. II. Jaký je vztah mezi nietzscheovsky romanticko-patetickým idealistou a komunistickou verzí totality s jejím strohým ideologickým metajazykem? Co je rozděluje, a jsou vůbec něčím spojeni? Jaký je vztah mezi extrémním solipsistou a nejpozemštějším materialismem marxistického socialismu? Nebudu se pokoušet vyčerpat tyto otázky; jen bych se rád zmínil o jisté souvislosti. Avšak ještě předtím si dovolím odbočku psychologickým směrem. Klíma byl bezpochyby nadprůměrný spisovatel. Kolem roku 1919 napsal pozoruhodnou novelu Slavná Nemesis, kterou pro tisk upravil v roce 1926. Je to 79 [pageend81]horor, který si nic nezadá s klasickými díly tohoto žánru. Ale je také svědectvím autorova myšlenkového vývoje a pozoruhodným otiskem jeho duše. Slovu duše zde přikládám větší význam než pouze dekorativně stylistický. Čím déle jsem plul sjízdným, lákavým proudem Klímova příběhu, tím více jsem žasl nad tím, jak popisuje svět vědomí, dojmů, a ještě více jsem užasl, když jsem narazil na pasáž, v níž hrdina Sider promlouvá o tom, jak „odevždy choval ve své fantazii zvláštní obraz ženy. Neurčitý, kmitavý, a přece silný, divné mu rozjasnění slibující a tajnými slastmi duši prohřívající." V té době jsem studoval jeden text C. G. Junga, švýcarského psychologa — další zakázané hvězdy, a měl jsem silný pocit, že se Klíma rozhodl beletristicky ilustrovat psychoanalytický pojem Anima; jako by novela sloužila analýzám dr. Junga, anebo z nich naopak čerpala. Anima je ženská bytost v muži, ženskost muže, jsou to jeho ženské duševní vlastnosti, nálady, pocity, tušení, vnímavost pro iracionálno, ale také jeho schopnost milovat, smysl pro přírodu i vztah k nevědomí. Tento fenomén má pro muže dalekosáhlý význam. Anima bývá nejprve stvořena z charakteru mužovy matky. Jestliže byla matka zlá, Anima muže deptá, rozkládá, podlamuje jeho síly, může se stát pro něj démonem smrti, může ho dohnat k sebevraždě. Francouzi nazývají tento fenomén „une femme fatale". Příklady z mytologie jsou například Sirény, Lorelei nebo Rusalka. Naopak muž, jehož matka byla dobrá, přistupuje ke světu s dychtivostí jako k hodné, teplé, pečlivé matce, která mu nic neodepře. Zanedbaná Anima může muži způsobit posedlost, která vede bud * k homosexualitě nebo k závislosti na krutých ženách. Nebezpečná, okouzlující, ale zraňující žena je často zobrazována v pohádkách, v mýtech jako čarodějka, která okouzlí muže a on se musí osvobodit, častěji: musí být osvobozen milující dívkou — aby se zachránil. A tento fenomén zpracoval Klíma pozoruhodně, bez závislosti na Jungovi, ve Slavné Nemesis. Její hlavní hrdina — Sider — náhodou projíždí alpským městečkem Cortonou, které mu učaruje tak, že se v něm usadí. V krajině, která ho osudově zasáhla, potká dvě záhadné ženy. Jednou z nich je fascinován, přitahován, ale zároveň sejí obává. Při sledování obou žen během výstupu na kouzly opředenou horu téměř zahyne. Navíc se mu dostane od fantómové bytosti zběsilých nadávek, když nenašel odvahu riskovat život a následovat ji. Opomiňme, že téma zlé Animy zpracoval Klíma ještě drastičtěji v Knížeti Sternenhochovi. Ani potom jungovské paralely nekončí. Hned na první straně se dočítáme: „...Dosud nepoznaný, poetický lesk prozlacoval bez přetržení jeho duši, proti vůli tryskaly z ní stále a stále mohutné, nejzáhadnější pocity, nejasné sice, ale právě tím dráždivě... Byl opojen celým světem... A přece bylo ve všem tom cosi temně a mocně děsivého; v nejhlubší hloubi měl jistotu, že pode vší tou září zeje nejstrašnější propast." Tento popis jednoho duševního stavu je zkratkovitou skicou lidské duše: vědomí a nevědomí, poezie a magie, světla i temna, člověka a zvířete. Na jedné straně je meditace, nad níž jungovec měl by jásat:.... Není to nakonec v první řadě jen mé světlem přetékající nitro, které vrhá své paprsky na před80 [pageend82]měty tyto, aby pak reflexy jejich jako zdánlivě cizí dary opět do svého mateřského všelůna vsálo? Vše zevní připadalo mu tak mysticky známým, — ale musil si říci: Což není hlubině duše známo vše? Jest něco, co by nebylo jejím majetkem od věčnosti? Jak jinak mohla by vůbec vidět a slyšet? Není všechno vidění jen slétáním se do duše nazpět všech tajemných ptáků, kteří věčné její hnízdo kdysi opustili?" Hlubinou dušé je v jungovské terminologii Selbst, jakési psychické, genetické dědictví lidstva, souhrn iracionálního všepoznání. Ale zde spjatost Klímy a Junga ještě nekončí. Sider následuje svou zlou Ani- mu na vrchol hory. Cestou prožívá vzpomínku, která jako by vyvěrala z nevědomí, z hlubiny duše: „Kdysi jsem viděl, kdysi jsem tu byl — a něco ohromného se tu stalo..." Sider soudí, že místo na stezce zná ze snu. Klíma zde definuje sen jako „hloubku bdění, pro niž, bdíce, jsme slepí, a lživost a klamnost a nelogičnost snu je soustředění všech paprsků tohoto Světa — přeludu". Přelud pronásleduje Sidera až do konce jeho života, který také způsobí. Teprve v závěru je vše vysvětleno: zápletka je založena na reinkarnaci. Sider vtažený Animou do propasti teprve ve snu dojde poznání, že již jednou žil a Anima byla jeho ženou Oreou, již před sto lety v předchozím životě zabil. Řekněme, s nadsázkou, že Jung a Klíma se rozcházejí až ve smrti. Podle psychologa může být cestou z fascinace démonickou Animou individuační proces, zrání muže. Avšak Klímovi hrdinové (Sider, Sternenhoch) jsou strženi destruktivní složkou svého nevědomí, „transcendentálním řevem" propasti. Klíma si vyřešil problém metafyzickou spekulací: Siderova smrt je podle něj očišťující. „...On, mystérium Já, vlétlo zázrakem, jak jen jednou za staletí vykvete, do říše jiného vědomí, Jiného Já..." Sider prožívá mystické posmrtné prožitky: všechny životy jsou jen životem Jeho, Jeho-jediného, Jeho-všeho. Zabil sebe, ale ne Sebe. Spatřil poté Věčnost, proměněnou ve Své vlastní Boží Já, ve Svou vlastní Odvěčnou Gloriolu. V posmrtném vidění se Sider stal de facto Bohem. A završení: vše začíná hořet a on spatřuje Ženu! Je to Orea sama v nebeské slávě. Cítí k sobě nesmírnou lásku, protože se zabili. Jsou to vzájemně se vraždící milenci, podobně jako Sternenhoch s Daemonou. Sider se proměňuje ve Věčný Plamen a slévá se s plamenem jejím. Konec vyjadřují slova: Záře, Slast, Pochod Věčného Vítězství. III. Státi se Bohem, to není pouze posmrtný prožitek literární postavy, ale je to celoživotní obsesivní Klímův program. Bloudící, nechápavý Sider je protipólem svého tvůrce, který se rozhodl dosáhnout Proměny již zaživa. Klíma soudil ve svém llusionismu, že svět je svou podstatou zdáním. Svět je vědomí. Ještě lépe: „mé", tj. Klímovo, vědomí. Podstatou vědomí jsou ideje, ale ty jsou neskutečné, protože sám pojem skutečnost je neskutečný. Pravda je lží, smysl beze smyslu, logika alogická. Jsoucno, hlavní korelát pravdivosti, se zdá být Klímovi něčím tak neodůvodněným, až je směšné. Protože podstata světa je klam, přichází filozof s ludibrionismem, pojetím života jako hry, hříčky. „Svět je absolutní hříčkou své (rovná se mé) absolutní vů- 81 [pageend83]le, — nebo proste: Má hříčka je toto vše. Svět je to, co v každý okamžik já z něho míti chci." Je-li svět zdáním, jež se stává absolutní hříčkou člověka, potom je člověk v konečném důsledku „Bohem". Klíma nastupuje na uprázdněný trůn mrtvého Boha, takový je smysl jeho teorie Egodeismu a Deoesence. V záři tak megalomanických tužeb zdá se být zastíněn fakt, že samotný pokus tuto „Boží praxi" realizovat byl neúspěšný. Klíma zhodnotil situaci po debaklu takto: „Tři cesty bylytecf přede mnou: pokračování v dosavadním: na konci jejím seděla pitvorně se šklebící Blbost; absolutní heroismus a lhostejnost činu\ na konci černě strměla Smrt; a provisorní návrat k lidskému. Rozhodl jsem se pro návrat k lidskému." I komunisté byli a jsou vedeni snem státi se „vlastníky existence", řečeno klí - movsky, také oni radikálně svrhli bohy a tím, že svrhli boha, nezbytně museli nastolit na jeho trůn člověka. Jakým měl být tento moderní bohočlověk? Měl se stát uskutečnitelem štěstí všech a pro všechny. Měl se stát člověkem, jenž uskuteční svou „odcizenou podstatu", svou nejpodstatnější svobodu. „Odcizená podstata" měla mu být dána v Budoucnosti. Cítíme přes jistou podobnost mezi Egodeismem Klímy a komunistů základní rozpory. Zatímco Klíma svět prohlašuje Klamem a Iluzí, je pro komunistu svět poznatelnou říší. Zatímco komunista se zabývá lidstvem a jemu slibuje blaženost, Klíma se zabývá jen sebou. A přece je spojuje ještě jedno: touha ovládnout universum. Subjektivista to chce provést fantasticky, objektivista fakticky. Aby mohli ovládnout universum, musili ho zbavit jeho božského principu. Tím, že nastolili sebe, realizovali sice archaický sen, ale stali se obětí — svého narcismu. Chorobný narcismus je podle psyschoanalýzy libido vyhnané z vnějšího světa a zaměřené na ego. Plod v lůnu žije v absolutním narcismu; vývoj člověka se děje vývojem narcismu, jeho přesunováním od ega k objektům, vlastně ne- ukončitelným procesem. Pro dítě se okolní svět ještě nevynořil jako skutečný, pro duševně nemocnou osobu skutečným být přestal. Nabízí se ještě jiná spojitost mezi klímovským solipsismem a mašinérií totality. Dnes se i cestou úřední rozkrývá opona, která zahalovala stalinistický Sovětský svaz. Vidíme, že obraz „divukrásné země" (V. Nezval) byl velkým Klamem. Říše, jež chtěla nastolit Pravdu, nastolila Lež, místo Svobody Otroctví a místo Štěstí masové utrpení. Není to hrůzná realizace lluzionismu? Státní Iudibrionis- mus Stalinů, ta představa, že lidé a země jsou pouhou hříčkou v jejich rukou, vytvořil ze světa svět Klamu, kde skutečnost je neskutečnou, smysl nesmyslem a logika alogickou. Podobnost mezi českým iluzionistou, jenž se chtěl stát creatorem omnium, a Stalinem, jenž se de facto stal creatorem omnium, není náhodná. Právě ztráta regulativu lidského narcismu (jímž bývalo po staletí autentické náboženství) je výrazným společným jmenovatelem groteskního českého filozofa a hororového creatora Zářných zítřků. Kruh se uzavřel. Jméno člověk nezní hrdě, rozhodI-1i se člověk, že se sám stane bohem, je-li mu skutečnost neskutečností a svět hříčkou, zdá-li se mu, že 82 [pageend84]může být vlastníkem své existence, protože potom se svět jako velký Klam stává nesnesitelným, nelidským. Sider, vláčen fatální touhou po sebezničení, padá do propasti, H itler se zabíjí, když prohlédl, že skutečnost světa není Skutečností jeho ludibrionismu, Klíma se upije. Lidstvo však, nechce-li skončit v apokalypse sebeničivého narcismu, musí zlomit bludný kruh, to znamená sesadit sebe z trůnu, jenž mu nenáleží, emancipovat skutečnost světa od ludibrionismů, iluzionismů a egodeismů všeho druhu. srpen 1989 LIDOVÉ NOVINY nezávislý deník Řídí: Jiří Ruml Vydavatelství a nakladatelství v Praze Praha 1, Václavské náměstí 47 83 [pageend85]György Konrád SPOLUVINÍK román literární hit světově proslulého spisovatele, prezidenta světové organizace PEN - klub Vydal: PROSTOR 1990 U Prašné brány 3, Praha 1, 11000 [pageend86]O POETIČNOSTI (Nad jednou stránkou Sedmera zastaveni Bedřicha Fučíka) Milan Hanuš V knize Bedřicha Fučíka Sedmero zastavení, v kapitole věnované vzpomínce na setkání s Františkem Halasem, čteme: „Jednou odpoledne jsme se po polních cestách vraceli z lesnatých kopců do vsi... V tom, tři sta čtyři sta kroků od humen, přepadla nás drobná hustá přeháňka, před kterou se chtěl Halas spasit pod nejbližší střechou, ve včelíně na naší zahradě. Jenže to bylo ještě daleko a já ho proto ... zatáhl do mnohem bližšího stohu slámy. A jen jsme se uvelebili, bylo to tu. Schoulili jsme sek sobě, neprůhledná clona deště spustila oponu, nejintimnější hra mohla začít — veškeren obzor zmizel, byli jsme najednou sami dva na světě a svět nebyl. A Franta po zdánlivě nelogické apostrofě,No jo, copak ty', začal, jako by četl připravený text, monotónně povídat — po celou tu dobu se mi nepodíval do tváře, jako by za tím sněhobílým závojem deště byla naprostá tma a nebylo vidět — začal vyprávět o mamince, o babičce, o otci, o Svitávce, věci mně známé, ale zároveň najednou docela, docela jiné, jiné úhlem pohledu, zabarvením a hlavně teskným podtextem, puštěným z uzdy a tak pohnutě vibrujícím, že byly překročeny všechny přehrady, které přátelům ukládá stud. Teď, právě teď nebyly najednou na místě! Octli jsme se v náhlém bezčasí a prostoru bez hranic, tam, kde tyto kategorie neplatí. Všechno ostatní se dohrávalo v mlčení, ve kterém doznívalo to, oč se znovu marně pokoušíme. A po dlouhé, dlouhé pomlce se odkudsi zdaleka prodral přidušený závěr: ,Já se tam vrátím!"' Ve Fučíkově vzpomínce jsou přítomny a zachyceny různé vrstvy zkušenosti. V první, kratší části je drobná příhoda líčena tak, abychom měli názornou představu o probíhající situaci. Takovou představu můžeme nejlépe získat díky určitému odstupu a pevnému bodu, jež nám umožňují věnovat pozornost jak samotnému výjevu, tak i celkové situaci, v níž se odehrává, časovým a prostorovým vztahům, jež jej vymezují. Příhoda ovšem nemá valného významu, uvádí jen do situace — vypravěč si je vědom malichernosti epizody a sahá též k ironickému a položertovnému pojmenování, jímž humorně zabarvuje scénu a zlehčuje tón. Všechny znaky — pozorovatelská distance, stabilní pozice, názorná představa, charakterizační pečlivost a střízlivost, možnost nadhledu — můžeme pokládat za atributy „naivní věcnosti", jež tvoří základ postoje usilujícího o názornost představy a vyjádření již ustáleného smyslu — tedy postoje epického (důkladný a filozoficky založený výklad „naivní věcnosti" podává Přemysl Bla- žíček v rukopisné studii Epičnost a naivita Holečkových Našich). Ve srovnání s úvodním odstavcem se následující partie v něčem podstatném odlišuje. Nevíme sice zatím přesně, čím nás text tolik upoutal, zato však zřetelně 85 [pageend87]cítíme intenzitu, s jakou nás upoutal. Přitom je pozoruhodné, že toto „fascinó- zum" vychází odněkud z nitra, zevnitř textu — necítíme jej jako nějakou básnickou okrasu, která by líčenou událost pouze obestírala tajemným oparem. Naopak, jádro celé vzpomínky — ač na první pohled může budit zdání bezvýznamnosti — je tajemném přímo prostoupeno. Vynořuje se tedy otázka: Oč se „fascinózum" v textu opírá, čím je vyvoláváno — nebo je to snad jenom zdání, iluze odvislá od čtenářovy fantazie a ochoty naslouchat? Klíč, který nám umožňuje vstoupit do bran tajemna, za hranice běžné „epické" zkušenosti, hledejme v nenápadném a neurčitém slůvku To. Objevuje se hned v první větě citovaného úryvku: „A jen jsme se uvelebili, bylo To tu." Větná souvislost vzbuzuje přirozenou otázku a zároveň vyvolává tušení děje, jehož původ, průběh i smysl je dosud neznámý. Víme o něm jen tolik, že přichází k poutníkům znenadání, že je „přepadá". Ještě než To přišlo, zaujali ovšem poutníci určitou polohu — „uvelebili se". Je to něco tak přirozeného jako nadechnutí, uvolnění, otevření. Uvelebit se znamená doslova „být u-veleben". Jinak řečeno: otevřít se možnosti velebit. Není snad tento akt sám původcem toho, že To přišlo? Ve druhé větě se naznačuje souvislost napovězeného děje s jakousi „nejintimnější hrou", která má zvláštní účinek: vymanila oba přátele z navyklého kon- texu, v němž se dosud pohybovali, a uvedla je do jiné roviny, ve které najednou „byli sami dva na světě a svět nebyl". Věnujme pozornost místu, kde se hra začíná odvíjet. Nejdříve je stoh slámy obyčejným úkrytem před nepohodou. Avšak v okamžiku, kdy se do něj poutníci skryli, začíná působit situace „uvnitř" — zatímco venku byli nechráněni, a tedy vydáni všanc rozmarům přírody, tady je sucho, teplo, bezpečí, jistota... A tak se stává stoh místem hlubokého bezpečí, úkrytem před celým cizím světem, ochraňující svatyní — obrazem matčina lůna, z něhož jsme jako z původní jednoty vyšli a do něhož bychom se jako vyhnanci z ráje znovu chtěli vrátit... Podobně obraz „neprůhledná clona deště spustila oponu" není jen básnickým pojmenováním přírodního děje, který by se dal vyjádřit i docela prozaicky, např. „průtrží se až setmělo". — Takový výklad zachází ovšem s metaforou jako s hádankou: nějaké věcné sdělení je přeneseně vyjádřeno jinými slovy, „básnicky", a to na základě určitého klíče, který je nutno uhádnout. Originalita metafory se pak měří rafinovaností klíče. Jenomže metafora žádný klíč, to jest převod do takzvaně srozumitelné řeči, nepotřebuje ani nevyžaduje — a když se o to nějaký „interpret" přece pokusí, výsledkem je nejčastěji banalita. Metafora je totiž sama tím klíčem, neboť nepřímo pojmenovává něco, co prostě jinak — a přesněji — vyjádřit nelze. A nebo přesněji vyjádřit lze, ale právě bez hloubky toho, co je „za" označovanou věcí. V tom smyslu můžeme i náš obraz pokládat za jeden z takových klíčů, odemykajících původně zastřené To. Aby se stal skutečnou metaforou, je třeba jej však nejdříve vsadit do rámu, z něhož nám vypadl. Teprve významové proudění, jehož částicí se obraz stal, odhaluje hlubší niterný základ, kterým byl vyvolán — totiž stav ponoření „do naprosté tmy", v níž zrak slábne, zatímco duše se probouzí. Obraz přírodního děje se tak stává metaforou 86 [pageend88]stavu nitra. V pohroužení do temnoty skutečně mizí „veškeren obzor" a s ním i navyklý rámec vidění, běžný úhel pohledu, obvyklý postoj — mizí celý svět. Avšak zároveň se vynořuje nový horizont. I básníkova apostrofa „No jo, copak ty" zjevně náleží k „nejintimnější hře". Čím se však na ní podílí? Zřejmě vším jiným než tím, zač se vydává. Mluvčí v ní totiž nevyslovuje žádné přesvědčení, pronáší ji bezmyšlenkovitě, „jako by četl připravený text". Apostrofa původně znamená odvrácení a v našem případě je doprovázena vzdechem — nejde v ní o sdělení, nýbrž o zvláštní, nejasnou moc slov cosi rozeznět, na něco zapůsobit, kohosi vyvolat, něčím se nechat unést, cosi nejsoucího zpřítomnit. Spíše než oslovením přítele jetedy vdaném kontextu přivrácením k jinému Ty. Litanický proud řeči a monotonie přednesu pak samy vedou k vynořování vzpomínek a chrání rozeznělé naladění před rozplynutím. Není náhodné ani to, že déšť přestává být v takovém rozpoložení obyčejnou průtrží, proměniv se ve sněhobílý závoj. Také on se podílí rytmickým zvukem padajících kapek a proměnou světelné atmosféry na zahalení toho světa, který je „tam venku" a na přivrácení vnitřního zraku „sem dovnitř". Jak vidno, v „intimní hře" nabývají její jednotlivé prvky nové významy. Čím se potom stává samotná „hra"? Bezmála obřadný ráz důvěrného schoulení, lita- nického rozpomínání, zahalujícího deště a náhlého setmění dává „hře" tušený „vyšší" smysl. Ze souvislosti vyplývá, že se rozehraný ceremoniál stává jakousi branou, jíž vstupují poutníci do jiného prostoru. Hlubinný předobraz této „hry- -přechodu" možno hledat v rituálech, které dostaly název „rites de passage". Jde v nich o „překročení určité hranice" a výrazně se odlišují od všech ostatních rituálů tím, že se periodicky neopakují. „Nejintimnější hru" možno tedy chápat v hlubším smyslu jako svébytný a neuvědomovaný obraz „rituálu přechodu". Smyslem je uvést do zvláštního stavu povznášející nálady, v níž věci známé jsou „najednou docela, docela jiné", mrtvé stíny ožívají, vzpomínky se samy od sebe vynořují, přehrady konvencí a návyků padají. I básník sám jako by v ní tonul, stav se pouhým médiem, nikoli původcem vzpomínky. Staří Řekové nazývali povznášející náladu slovem „ekstasis", které se běžně překládá jako „vytržení mysli, duševní opojení, povznesení; obdiv, ohromení, úžas". Extázi pokládali za dar bohů a spojovali s ní jak tvůrčí akt, tak i věštbu a erotiku. Podstatu tohoto děje spatřovali ve vystupování duše z tělesných věcí. Platón v dialogu Faidros vidí původ pohybu „okřídlené duše" v bohy inspirovaném vnuknutí. Ústy Sokrata pak objasňuje povznesené nadšení jako stav, v němž se člověk „vzdaluje od lidských snažení a přiklání se k věcem božským". Nezasvěcenému okolí se může tento stav jevit jako pomatení, ve skutečnosti však jde o rozpomínání na původní, ideální jednotu, na to, „co naše duše kdysi spatřila, když doprovázela boha, nedbajíc toho, co my pokládáme za jsoucno, a pozvedajíc hlavu ke skutečnému bytí". Dostáváme se k větě, která zní: „Ocitli jsme se v náhlém bezčasí a prostoru bez hranic, tam, kde tyto kategorie neplatí." Běžně bychom chápali tento výrok jako básnickou licenci, jež nemá daleko k pábení. Jenomže ve světle shora řečeného 87 [pageend89]se nám začíná jevit jinak: oním „bezčasím" a „prostorem bez hranic" je zde extáze bytostně určována. Jakou zkušenost však tato slova vlastně vyjadřují? Být v „bezčasí" jistě neznamená být mimo čas, nýbrž v jiné rovině času. Jde o to, že poutníci se oním „rituálem přechodu" přenesli z navyklého časového rámce právě do nové dimenze. Abychom si ji však vůbec mohli uvědomit, musíme nejprve vědět, co je „navyklý časový rámec". Běžně chápeme tok času jako linii, po níž se sice můžeme pohybovat i retrospektivně, ale vždy jen v rámci ustálených chronologických proporcí. Tato představa ubíhajícího času z minulosti do budoucnosti osvobozuje sice člověka z osudového připoutání k pohybu v kruhu, ale z druhé strany ho nutí k sebezá- hubnému spěchu. Nač prodlévat, když teprve příští okamžik rozhodne a když teprve budoucnost přinese vůlí prosazované sebepotvrzení? „Naladěná existence" (v heideggerovském smyslu) o této honbě za sebepo- tvrzením jednoduše nic neví. Nechce nic — jen splývá s proudem, a tím vlastně utkvívá, zastavuje se v pohybu. Splývání však není úplné rozplynutí ani zastavení, ale mnohem spíše „pohnuté vibratum", jež má svůj předobraz v tepu srdce a rytmu dechu. Tím člověk navazuje přetržené pouto s přítomným okamžikem, které mu sice brání svobodně jednat, zato však umožňuje nahlédnout, co trvá, co je věčné. Čas se v této rovině stává aspektem trvání, které ovšem není strnulostí, nýbrž naopak „bezčasovým" prouděním. Poutníci se noří do tohoto oceánu „sou-přítomnosti", v němž se minulé setkává s přítomným, podobně jako se „setkává jeden člověk s druhým na zlomek prolomivší se věčnosti tak, jako by byli jednou bytostí..." (ze závěru vzpomínky). Abychom porozuměli výrazu „prostor bez hranic", musíme postupovat obdobně. Představu prostoru si běžně utváříme na základě názorné rozprostra- něnosti tělesných věcí, a to vůči sobě navzájem i vůči nám samým. Takový prostor je měřitelný, a tedy ohraničený. Tato představa vychází ze „samozřejmého" vědomí distance Já-okolní svět. Jenomže v „naladěnosti" se tato hranice stírá a s ní mizí i jasně rozlišitelná sféra předmětnosti. „Duševno prosakuje do věcí, které se tím zvnitřňují" (W. Kayser) a z předmětného dějiště se stává prostor- -význam bez předem ustálených hranic a pevných kontur: V Halasově vyprávění se konkrétní osoby a věci slévají v novou „prostorovou" představu — rozplynulou krajinu domova ve vzpomínce. Ta skutečně nemá pevných hranic a břehů v té míře, v jaké je chaotičnost zároveň počátek každého nového rozvrhu a tvaru. Blížíme se k závěru, kde se znovu vrací tajuplné slůvko To: „Všechno ostatní se dohrávalo v mlčení, ve kterém doznívalo To, oč se znovu marně pokoušíme." Jak podstatně odlišný obsah ovšem nese ve srovnání s úvodní větou. Zatímco tam bylo pouze zabarveno něčím nedopovězeným, zdejiždosebe vsálo vše vypovězené. Předposlední věta nám však dává tušit ještě jednu souvislost. Z kontextu vyplývá, že „naladěnost" předpokládá intimitu a osamění, neboť jedině v mlčení může naplno zaznít a dlouze doznívat... Ale co vlastně? Po čem tak toužíme, oč se stále pokoušíme? Co je tím stavem pravého blaženství, nebo spíš 88 [pageend90]co tvoří jeho východisko? Výchozí stav, k němuž se poeticky naladěný člověk stále znovu vrací, je zároveň tou nejprchavější, nejneuchopitelnější esencí štěstí — stavem vyjádřitelným jedině předložkou „v": Já v Tobě, Ty ve Mně... Stav souznějícího prostupování a souzvuku „Všeho ve Všem". Závěrečná slova pronášená „po dlouhé, dlouhé pomlce" zní: „Já se tam vrátím!" V nich „naladěnost" vrcholí, a zároveň též zaniká. Jak odlišná jsou svým charakterem od apostrofy, v níž se nálada teprve rozeznívala: Zde je položen důraz na jednotlivá slova, neboť každé vážení, každé jako by bylo něčím vykoupeno. Volání je volním aktem, založeným v přesvědčení a těženým z velké hloubky. Vykřičník na konci značí patos nahlédnutí — sebepotvrzení, že náležím někam „tam". Slova se na svět prodírají „přidušeně" a z velké dálky, ale zato jsou rozhodná, jasně článkovaná a znějí — možno říci — prorocky. Působí tak už proto, že vyvolávají představu budoucí proslulé Halasovy básnické skladby. Probrali jsme jednotlivé části textu a nyní stojíme před otázkou: Co je úryvkem vyjádřeno v úhrnu? Nebo jinými slovy: co znamená slůvko To, jímž jsme rozbor začínali a které tvoří jakýsi podmět celé výpovědi. Označuje temný a neproniknutelný děj, intimní rituální hru, rozeznělou náladu, souzvučné prostupování či prorocké nazření? Zdá se, že ani jedno ani druhé ani třetí... ale zároveň toto vše dohromady... Jako by v něm nebyla obsažena zkušenost s ničím jednotlivým a určitým, ale spíše s něčím celistvým a neuchopitelným, co se vynořuje a zároveň zůstává skryto. Není divu, že právě taková zkušenost člověka nejvíce upoutává. Přesahuje totiž sebe samu, stávajíc se něčím transcendujícím — zkušeností smyslu. Pod jejím zorným úhlem pak ono „fascinózum", jímž jsme byli hned na počátku osloveni, přestává být pouze slepou připoutávající silou a stává se též — a především — zakoušeným tajemstvím... Po všem, co bylo řečeno, nám nezbývá než údiv: Jak je možné, že Fučíkova vzpomínka je tak poetická a zároveň tak „prozaicky" přesná, reflexívní i podmanivá, věcná a přitom prostoupena tajemstvím? Každá vzpomínka začíná „plavat po povrchu", jestliže ten, kdo vzpomíná, se jednoduše poddá náladě a bezhlavě v ní tone. Výsledkem pak bývá sentimentalita a nostalgie, utápění v citech. Opačný případ obyčejně nastává, je-li vzpomínka předem vymezena ustáleným rámcem, v němž věci mají jasně ohraničený význam. Tehdy se „naladěnost" vytrácí, neboť se stává pouhou záminkou k ilustraci nějaké předem definované „pravdy". Fučíkova vzpomínka se však vyhnula náladové sentimentalitě i obecně srozumitelné „moudrosti". Jejím východiskem se stala sice nálada, ta však byla včleněna do předmětného rámce věcných souvislostí a prosvětlena reflexí, aby dala rozpoznat smyslu líčené události. Vzpomínka Bedřicha je bohatá a hluboká, neboť se v ní prostupují „naladěnost", věcnost i reflexe —tři možnosti lidské existence, z nichž spřádá svou celistvost nejen každé básnické dílo, ale též každý lidský život. Říjen—listopad 1989 89 [pageend91]Rudolf Starý POTÍŽE S HLUBINNOU PSYCHOLOGIÍ Esejistická studie o analytické psychologii C. G. Junga Připravuje: PROSTOR 1990 U Prašné brány 3, Praha 1, 11000 [pageend92]MYŠLENKOVÉ PROUDYxx. s t o l et í CO JE METAFYZIKA? Martin Heidegger „Co je metafyzika?" — Otázka budí očekávání, že se bude mluvit o meta- fyzice... Toho se vzdáváme. Místo toho probereme určitou metafyzickou otázku. Tím se do metafyziky, jak se zdá, bezprostředně vpravíme. Jedině tak jí dáme tu pravou možnost, aby se představila sama. Náš záměr začíná rozvinutím jistého metafyzického tázání, potom se pokouší otázku vypracovat a dovršuje se jejím zodpovězením. Rozvinutí jistého metafyzického tázání Filosofie je — z hlediska zdravého lidského rozumu — „převrácený svět", jak říká Hegel. Svéráz našeho počínání proto vyžaduje přípravnou poznámku, která vyrůstá z dvojí charakteristiky metafyzického tázání. Předně, každá metafyzická otázka objímá vždy celek problematiky metafyziky. Každá metafyzická otázka je vždy tento celek sám. Dále, každá metafyzická otázka může být položena pouze tak, že ten, kdo ji klade, je — jako takový — v otázce spoluzahrnut, tzn. on sám je zproblematizován. Z toho vyvozujeme návod: metafyzické tázání musí být kladeno v celku a z bytostné situace lidského pobytu, jenž se táže. Tážeme se zde a nyní, tážeme se kvůli sobě. Náš pobyt — ve společenství badatelů, učitelů a studujících — je určen vědou. Co bytostného se s námi v základu našeho pobytu děje, jestliže se nám věda stala vášní? Obory věd jsou si značně vzdáleny. Způsoby, jakými traktují své předměty, se od sebe zásadně liší. Tato roztříštěná mnohotvárnost disciplín drží dnes pohromadě už jen technickou organizací universit a fakult a jednotný význam si zachovává jen praktickým zacílením oborů. Naproti tomu odumřelo zakořenění věd v jejich bytostné půdě. A přece se ve všech vědách, vedeni jejich nejvlastnějším záměrem, vztahujeme ke jsoucnu samému. Právě z hlediska věd nemá žádný obor přednost před jiným, ani příroda před dějinami ani naopak. Žádný způsob pojednávání před91 [pageend93]mětů nevyniká nad jiný. Matematické poznání není přísnější než filologicko historické. Má pouze charakter „exaktnosti0, která není totéž co přísnost. Vyžadovat exaktnost od historie znamenalo by prohřešovat se vůči idej i specifické přísnosti duchověd. Vztah ke světu, který panuje ve všech vědách jako takových, nechává každou z nich hledat jsoucno samo, aby je vždy podle jeho obsahu ve smyslu „co to je" a podle jeho způsobu bytí učinila předmětem zevrubného zkoumání a odůvodňujícího určování. Co do jejich ideje se ve vědách přibližujeme k bytostnému jádru všech věcí. Tento význačný vztah ke světu, skrze který se vědy obracejí ke jsoucnu Samému, je nesen a veden svobodně zvoleným postojem lidské existence. Ke jsoucnu se sice vztahuje i předvědecká a mimovědecká aktivita a pasivita člověka; věda se však vyznačuje tím, že způsobem sobě vlastním dává první a poslední slovo výslovně a jedině věci samé. V této věcnosti tázání, určování a zdůvodňování uskutečňuje se jakési svérázné podrobení se jsoucnu Samému, tak, aby to, že se zjeví, bylo ponecháno na něm. Toto služebné postavení výzkumu a nauky se během dalšího rozvoje stává základem možnosti jistého, byť i omezeného vůdcovství v celku lidské existence. Tento zvláštní vztah vědy ke světu a lidský postoj, jímž je tento vztah veden, pochopíme ovšem plně teprve tehdy, až uzříme a uchopíme to, co se v takovém vztahu ke světu děje. Člověk — jsoucno mezi jinými — „provozuje vědu". V tomto „provozování" se neděje nic menšího než vpád jsoucna zvaného člověk do celku jsoucna, a to tak, že jsoucno v celku se v tomto vpádu a jím rozevírá v tom, čím je a jak je. Tento rozevírající vpád dopomáhá tepve svým způsobem jsoucnu k němu samému. Toto trojí — vztah ke světu, postoj a vpád — ve své radikální jednotě vnáší do vědecké existence zaněcující jednoduchost a ostrost pobývání. Jestliže si i my výslovně osobujeme takto prosvětlené vědecké pobývání, pak musíme říci: To, k čemu tento vztah ke světu směřuje, je jsoucno samo — a jinak nic. To, odkud bere tento postoj své vůdčí postavení, je jsoucno samo — a dále nic. To, s čím se v tomto vpádu badatelsky vyrovnáváme, je jsoucno samo — a nadto nic. Je však pozoruhodné, že právě v tom, jak se vědecký člověk ujišťuje tím, co je mu nejvlastnější, mluví o něčem jiném. Probádáno má být pouze jsoucno a jinak — nic; výhradně jsoucno a dál — nic; jedině jsoucno a nadto — nic. Jak se to má s tímto nic? Je to náhoda, že tak mluvíme sami od sebe? Je to jenom takový slovní obrat — a jinak nic? Avšak co se vůbec o toto nic staráme? Vždyť nic přece věda právě odmítá a vzdává se jej jako toho, co je nicotné. A přece, jestliže se tohoto nic takovým způsobem vzdáváme, neznamená to pak, že je právě tím připouštíme? Můžeme však mluvit o nějakém připouštění, když připouštíme nic? Možná však, že to, co se zde snažíme říci, se už jen zmítá v prázdném slovíčkaření. Vůči tomu musí nyní věda znovu zdůraznit svou vážnost a střízlivost, totiž že jí jde jedině o jsoucno. Čím jiným může být vědě toto nic než ohavností a fantazírováním? Je-li věda 92 [pageend94]v právu, pak je jisté jen jedno: o tomto nic nechce věda nic vědět. To je koneckonců vědecky přísně pojaté nic. Víme o něm tím, že o něm — o nic — nechceme nic vědět. 0 tomto nic nechce věda nic vědět. Stejně tak jisté zůstává však i toto: tam, kde se věda pokouší vyslovit se o svém vlastním bytostném jádru, volá si nic na pomoc. Co zavrhuje, toho se dovolává. Jaký rozkol se to zde odhaluje? Při zamyšlení nad naší momentální existencí — jakožto existencí určenou vědou — jsme se hned dostali do sporu. Tímto sporem se již počalo rozvíjet jisté tázání. Otázka už jen žádá, aby byla výslovně vyřčena: jak se to má s oním nic? Vypracování otázky Vypracování otázky po nic nás musí přivést do takové pozice, ze které bude možno otázku buďto zodpovědět, nebo nahlédnout, že to není možné. Nic bylo uznáno. Věda se tohoto nic se svrchovanou lhostejností vzdává jako toho, co „není". Pokusme se nicméně na nic zeptat. Co je to nic? Již první náběh k této otázce ukazuje cosi neobvyklého. Již předem zde klademe nic jako něco, co tak a tak „jest" — jako nějaké jsoucno. Právě od jsoucna je však přece naprosto rozdílné. Otázka, která se na ně táže — co to, totiž nic, je a jaké je — zvrací toto dotazované v jeho protiklad. Otázka se sama připravuje o svůj vlastní předmět. Podle toho je také každá odpověď na tuto otázku veskrze nemožná, neboť se nutně pohybuje ve formě: nic „je" to a to. Otázka i odpověď jsou vzhledem k nic stejným způsobem v sobě protismyslné. Není tedy třeba, aby nic bylo odmítnuto teprve vědou. Tuto otázku ruší již i obyčejné užití základního pravidla myšlení vůbec, zásady bezrozpornosti, obecné „logiky". Neboť mělo-li by myšlení, které je bytostně vždy myšlením o něčem, myslet nic, muselo by jednat proti své vlastní bytostné povaze. Protože nám takto zůstává veskrze zapovězeno učinit nic předmětem, jsme již s naším tázáním po nic u konce — ovšem za předpokladu, že „logika" je v této otázce nejvyšší instancí, rozum prostředkem a myšlení cestou k tomu, aby nic bylo původním způsobem zachyceno a aby se rozhodlo o jeho možném odhalení. Je však možno dotknout se vlády „logiky"? Což není rozum v této otázce po nic skutečně pánem? Vždyť přece pouze s jeho pomocí jsme vůbec s to nic určit a postavit jako problém, byť i jen jako problém, který sám sebe stravuje. Neboť nic je popřením veškerosti jsoucího, naprosté ne-jsoucno. Tady však podřazujeme nic pod vyšší určení toho, co je nicotné a co je tudíž popřeno. Popírání je ale podle vládnoucího a nikdy nenapadnutého učení „logiky" 93 [pageend95]specifický akt rozumu. Jak se tedy můžeme chtít v otázce po nic, ba dokonce v otázce, zda je možno se na ně tázat, obejít bez rozumu? Je však to, co zde předpokládáme, tak jisté? Je to tak, že NE, zápor, a tedy popírání představuje vyšší určení, pod které spadá nic jako zvláštní druh popřeného? Naskýtá se nic pouze proto, že se naskýtá NE, tj. popírání? Anebo je to obráceně? Naskýtá se popírání a NE pouze proto, že se naskýtá nic? Tato otázka není rozhodnuta a ještě ani nebyla výslovně formulována. Tvrdíme: nic je původnější než NE a popírání. Je-li tato téže oprávněná, pak možnost popírání jakožto aktu rozumu, a tedy i rozum sám závisí nějakým způsobem na onom nic. Jak potom může rozum chtít o tomto nic rozhodovat? Nespočívá zdánlivá protismyslnost otázky i odpovědi týkající se onoho nic nakonec jen v slepé umíněnosti nevázaného rozumu? Jestliže se však nenecháme zmást formální nemožností otázky po nic, a navzdory této nemožnosti otázku přece jen položíme, pak musíme dostát přinejmenším tomu, co nadále trvá jako základní požadavek pro položení jakékoliv otázky. Máme-li se, ať už jakkoliv, ptát na nic — na ně samo —, pak musí být předem dáno. Musíme se s ním moci setkat. Kde však nic hledat? Jak je nalézt? Cožpak není třeba — máme-li něco nalézt — vždy již vědět, že to tu někde je? Vskutku! Zprvu a většinou je člověk schopen hledat jen tehdy, jestliže předpokládá, že se hledané vyskytuje. Hledaným je však nyní nic. Neexistuje však nakonec hledání, které se bez takového předpokladu obejde, hledání, kterému přísluší čisté nalézání? Ať je tomu jakkoliv, nic známe. Byť jen jako to, o čem každodenně tu a tam hovoříme. To obyčejné, samozřejmostí zcela vybledlé nic, které se tak nenápadně potlouká v našem mluvení, si můžeme dokonce ve zkratce „definovat": Nic je naprosté popření veškerosti jsoucna. Naznačuje nakonec tato charakteristika směr, odkud nás může nic jedině potkat? Veškerost jsoucna musí být napřed dána, aby jako taková mohla propadnout naprostému popření, ve kterém by se pak mělo ohlásit nic samo. Avšak dokonce i když odhlédneme od problematičnosti vztahu mezi popřením a oním nic, jak máme—jakožto konečné bytosti — učinit celek jsoucna přístupným o sobě, a ještě k tomu nám, v jeho veškerosti? Jistěže si můžeme celek jsoucna myslit v „ideji" a tento myšlenkový kostrukt popřít a „myslit" jako popřený. Tímto způsobem získáme sice formální pojem vykonstruovaného nic, nikdy však nic samo. Nic však nic není a mezi vykonstruovaným a „opravdovým" nic nemůže být žádný rozdíl, když přece nic představuje naprostou nerozliše- nost. Není však „opravdové" nic samo opět onen skrytý, ale protismyslný pojem jakéhosi jsoucího nic? — To tedy bylo naposled, co jsme se dali námitkami rozumu zastavit ve svém hledání, které může prokázat svou oprávněnost pouze skrze základní zkušenost onoho nic. Stejně tak jistě, jako že celek jsoucna o sobě nikdy absolutně neuchopujeme, nacházíme se postaveni uprostřed jsoucna, které je nějak v celku odhalené. Je koneckonců bytostný rozdíl, zda celek jsoucna o sobě uchopujeme, nebo 94 [pageend96]zda se uprostřed jsoucna v celku nacházíme. To první je zásadně nemožné. To druhé se v našem pobytu děje neustále. Vypadá to ovšem, jako bychom se v každodenním shonu upínali vždy k tomu či onomu jsoucnu, jako bychom se ztratili v tom či onom okrsku jsoucna. Ať se však zdá všední den jakkoli roztříštěný, přesto vždy obsahuje, i když třeba jen jako stín, jsoucno v jednotě „celku". Ba i tehdy a právě tehdy, když se věcmi a sami sebou přímo nezabýváme, přepadá nás toto „v celku" — například v opravdové nudě. Taková nuda je ještě daleko, jestliže nás nudí pouze nějaká kniha, kterou čteme, či hra, kterou sledujeme, to, čím se zaměstnáváme nebo naše momentální nečinnost. Pravá nuda propuká, až když je nám tak, že „všechno je nuda". V hluboké nudě, jež se jako hustá mlha mlčky válí v propastech pobytu, slévají se všechny věci a lidé, i my sami s nimi do podivné lhostejnosti. Tato nuda zjevuje jsoucno v celku. Jinou možnost takového zjevení nese v sobě radost z přítomnosti nikoli pouhé osoby, nýbrž existence milované bytosti. Naladěnost, to, že člověku tak a tak „je", situuje nás do jsoucna v celku. Si- tuovanost nálady nejenže vždy svým způsobem odhaluje jsoucno v celku, nýbrž toto odhalování — zdaleka nejsouc pouhou epizodou —je zároveň základním děním našeho bytí na světě. Co takto nazáváme „pocity", není ani prchavý průvodní jev našeho myšlenkového a volního počínání, ani pouhý podnět, jež toto počínání zapříčiňuje, ani nějaký stav, který se pouze vyskytuje a se kterým se pouze tak či onak vyrovnáváme. Avšak právě tehdy, když nás nálady přivádějí takovým způsobem před jsoucno v celku, skrývají nám nic, které hledáme. Máme nyní tedy ještě méně důvodů domnívat se, že popření jsoucna v celku, jak nám je zjevují nálady, nás staví před nic. Něco takového by se mohlo stát příslušně původním způsobem pouze v takové náladě, jež by nejvlastnějším smyslem svého odhalování měla: zjevovat nic. Dochází v pobytu člověka k takovému naladění, v němž je člověk postaven přímo před samotné nic? Něco takového se může stát a také se skutečně stává — i když dosti vzácně — pouze v okamžicích základní nálady úzkosti. Touto úzkostí nemíníme velmi častou úzkostlivost, která v jádře patří jen k tak snadno se dostavující ustrašenosti. Úzkost je od strachu zásadně odlišná. Strachujeme se vždy před tím či oním určitým jsoucnem, které nás v tom či onom určitém ohledu ohrožuje. Strach před... je vždy také strachem o něco určitého. Vzhledem k tomu, že ke strachu patří vymezení toho, před čím a o co se strachujeme, je strachující se a ustrašený poután k tomu, v čem se takto nachází. Ve snaze zachránit se před tím — totiž před oním určitým —, stává se takový člověk vůči ostatnímu nejistý, tzn. celkově „ztrácí hlavu". Úzkost již vznik takového zmatku nepřipouští. Daleko spíše je prostoupena zvláštním klidem. Úzkost je sice vždy úzkostí před..., ale ne před tím či oním. Úzkost před... je vždy úzkostí o..., ale ne o to či ono. Avšak neurčitost toho, před 95 [pageend97]čím a o co pociťujeme úzkost, není pouhým nedostatkem určitosti, nýbrž bytostnou nemožností určitelnosti. To vysvitá ze známého výkladu: Říkáme, že v úzkosti „je člověku nějak divně". „Co" je tu divné a „komu" je nějak divně? Nemůžeme říci, z čeho je člověku divně. Je mu tak v celku. Všechny věci i my sami se noříme do jakési lhostejnosti. Avšak ne v tom smyslu, že by vše prostě mizelo, nýbrž tak, že se k nám ve svém ustupování jako takovém obrací. Toto ustupování jsoucna v celku, které nás v úzkosti obkličuje, nás skličuje. Nezbývá žádná opora. V tom, jak se nám jsoucno vymyká, zůstává jen a přepadá nás toto „žádná". Úzkost zjevuje nic. V úzkosti „ztrácíme půdu pod nohama". Jasněji řečeno: úzkost nám bere půdu pod nohama, protože přivádí jsoucno v celku k vymknutí. V tom je obsaženo, že my sami — tito jsoucí lidé — uprostřed jsoucna a spolu s ním se sami sobě vymykáme. Proto v jádře není divně „tobě", či „mně", nýbrž „člověku" je tak. Jen čisté bytí-tu v otřesu této ztráty půdy pod nohama, kde není čeho se chytit, tu ještě zbývá. Úzkost nám zaráží slova v hrdle. Protože jsoucno v celku se nám vymyká a tímto způsobem na nás právě naléhá nic, nejsme tváří v tvář onomu nic již schopni říkat „jest". To, že v oné divnosti, jež náleží k úzkosti, hledíme často prolomit prázdné ticho právě mluvením bez ladu a skladu, je pouze důkazem přítomnosti onoho nic. Že úzkost odhaluje nic, potvrzuje člověk sám bezprostředně poté, co úzkost ustoupila. V jasnosti pohledu, který je nesen čerstvou vzpomínkou, musíme říci: to, před čím a oč jsme cítili úzkost, nebylo „vlastně" — nic. Vskutku: bylo tu nic samo — jako takové. V základní naladěnosti úzkosti jsme dospěli k takovému dění lidského pobytu ve světě, v němž je nic zřejmé a z něhož musí být dotazováno. Jak se to má s tímto nic? Zodpovězení otázky OdpověcT, která je pro náš záměr zprvu jedině podstatná, získáme, budeme-li dbát na to, aby otázka po nic zůstala skutečně položena. To vyžaduje, abychom spoluvykonali onu proměnu člověka ve své bytí-tu, která se s námi odehrává v každé úzkosti, abychom tak ono nic, které je v ní zjevné, uchopili v tom, jak vychází najevo. Zároveň s tím vyvstává požadavek, abychom nechali stranou ty charakteristiky nic, které nevyrostly z toho, jak nás ono nic oslovuje. Nic se odhaluje v úzkosti — ale ne jako jsoucno. Právě tak málo je dáno jako předmět. Úzkost není žádným uchopením tohoto nic. A přesto se nic stává zjevným skrze úzkost a v ní, i když ne tak, že by se nic ukazovalo odděleně „vedle" jsoucna v celku, které stojí ve znamení oné divnosti. Řekli jsme spíše: s oním nic se setkáváme v úzkosti spolu se jsoucnem v celku. Co znamená toto „spolu s"? V úzkosti se jsoucno v celku stává vratkým. V jakém smyslu k tomu dochází? 96 [pageend98]Jsoucno přece není úzkostí zničeno, aby tak zbylo pouhé nic. Jak by také mohlo, když úzkost je přece vůči jsoucnu v celku v naprosté bezmoci. Nic vychází najevo spíše právě společně se jsoucnem a na něm jakožto v celku se vymykajícím. V úzkosti nedochází k žádnému zničení veškerého jsoucna o sobě, ale ani v ní neprovádíme popření jsoucna v celku, abychom tím nic teprve získali. Nehledě k tomu, že úzkosti jako takové je výslovný výkon popírajícího výroku cizí, přišli bychom stejně s takovým popřením, jehož výsledkem by mělo být nic, již příliš pozdě. S nic se setkáváme již před tím. Řekli jsme, že se s ním setkáváme „spolu" s vymykajícím se jsoucnem v celku. V úzkosti je obsaženo jisté couvnutí před..., které ovšem už není žádný útěk, nýbrž fascinovaný klid. Toto ucouvnutí před... vychází od onoho nic. To k sobě nepřitahuje, nýbrž je bytostně odmítavé. Toto odmítání je však jako takové odkazováním k propadajícímu se jsoucnu v celku, odkazováním, skrze něž se jsoucno vymyká. Toto v celku odmítavé odkazování k vymykajícímu se jsoucnu v celku, v jehož podobě je pobyt oním nic v úzkosti obkličován, je bytování onoho nic: nicotnění. Není to ani zničení jsoucna, ani nepra- mení ze záporu. Nicotnění také nelze ze zničení a záporu vyvodit. Nic samo nicotní. Nicotnění není nějaká libovolná událost, nýbrž jakožto odmítavý odkaz k vymykajícímu se jsoucnu v celku zjevuje nicotnění toto jsoucno v jeho plné a až dosud skryté podivnosti jako něco naprosto jiného — vůči onomu nic. V jasné noci onoho nic, které se objevuje v úzkosti, vyvstává teprve původní zřejmost jsoucna jako takového: že je to jsoucno — a ne nic. Toto „a ne nic", které v řeči dodáváme, není však žádné dodatečné vysvětlení, nýbrž předběžné umožnění zřemosti jsoucna vůbec. Bytování původně nicotnícího nic spočívá v tom: přivádět bytí-tu teprve vůbec před jsoucno jako takové. Pouze na základě původní zřejmosti onoho nic může lidský pobyt na světě ke jsoucnu směřovat a dospět. A pokud se pobyt ve svém bytování vztahuje ke jsoucnu, kterým není, i k tomu, kterým sám je, pochází jako takovýto pobyt vždy z onoho již zřejmého nic. Být-tu znamená: držet se ve vyklonění do onoho nic. Tím, že se pobyt drží vykloněn do onoho nic, vykročil již vždy za jsoucno v celku. Toto vykročení za rámec jsoucna nazýváme transcendence. Kdyby pobyt v základě svého bytí netranscendoval, což nyní znamená, kdyby se již předem nedržel vykloněn do onoho nic, nemohl by se nikdy vztahovat ke jsoucnu, tedy ani k sobě samému. Bez původní zřejmosti onoho nic — žádné bytí Sebou a žádná svoboda. Tím jsme získali odpověd * na otázku po nic. Nic není ani předmět a vůbec ani jsoucno. N ic se nevyskytuje ani samo pro sebe, ani vedle jsoucna, ke kterému by se jaksi přivěšovalo. Nic je umožněním zřejmosti jsoucna jako takového pro lidský pobyt ve světě. Nic neposkytuje teprve pojmový protějšek ke jsoucnu, nýbrž náleží původně k bytování vůbec. V bytí jsoucna se odehrává nicotnění onoho nic. 97 [pageend99]Avšak nyní musí konečně přijít ke slovu pochybnost, kterou jsme již příliš dlouho zadržovali. Jestliže se pobyt může vztahovat ke jsoucnu, a tedy existovat, jedině tak, že se drží vykloněn do onoho nic, a jestliže nic se stává zřejmým původně pouze v úzkosti, nemusíme pak, abychom vůbec mohli existovat, tkvět v této úzkosti ustavičně? Ale nepřipustili jsme sami, že tato původní úzkost je vzácná? Především však všichni přece existujeme a vztahujeme se ke jsoucnu, kterým sami nejsme, i k tomu, kterým sami jsme — bez této úzkosti. Není tato úzkost libovolným výmyslem a ono nic, které jsme jí přiřkli, přepjatostí? Co to však znamená, že k této původní úzkosti dochází jen ve vzácných okamžicích? Nic jiného než to, že nic je nám zprvu a většinou ve své původnosti zastřeno. Čím? Tím, že se určitým způsobem plně vydáváme jsoucnu. Čím více se ve svém denním shonu obracíme ke jsoucnu, tím méně je necháváme, aby se jako takové vymykalo, tím více se odvracíme od oného nic. Tím jistěji se však sami tlačíme na veřejný povrch svého pobytu. A přece tento stálý, i když dvojsmyslný odvrat od ohoho nic odpovídá v jistých mezích jeho nejvlastnějšímu smyslu. Právě ono to je — toto nic ve svém nicotnění —, co nás odkazuje ke jsoucnu. Nic nicotní bez ustání, aniž bychom věděním, ve kterém se každodenně pohybujeme, o tomto dění vlastně věděli. Co v našem pobytu svědčí pro stálou a všudypřítomnou, i když zastřenou zřejmost onoho nic naléhavěji než zápor? Ten však v žádném případě nepřidává svoje N E k tomu, co je dáno, ze sebe, jako prostředek rozlišení a protikladu, aby je mezi jednotlivé danosti jaksi vsunul. Jak má také zápor vydat toto N E sám ze sebe, když přece může popírat jen tam, kde je mu předem dáno něco, co lze popřít? A jak má být to, co je možno a nutno popřít, spatřeno jako něco záporného, ne-li tak,’že veškeré myšlení jako takové již předem na toto NE patří? Nese však může stát zřejmým pouze tehdy, když jeho původ, nicotnění onoho nic vůbec, a tedy nic samo, je vyňato ze skrytosti. N E nevzniká popíráním, nýbrž popírání se zakládá na NE, které pochází z nicotnění onoho nic. Popírání je však také jen jedním ze způsobů nicotnícího, tzn. na nicotnění onoho nic předchůdně založeného chování. Tím je v základních rysech prokázána výše uvedená téže: nic je původem záporu, nikoli naopak. Je-li takto zlomena moc rozumu na poli tázání po nic a po bytí, pak je tím také rozhodnut osud vlády „logiky" ve filozofii. Idea „logiky" sama se rozkládá ve víru původnějšího tázání. Jakkoli je veškeré myšlení často a rozmanitě prostoupeno popíráním — ať už výslovným či nevýslovným, přece není jediným plnohodnotným svědkem zřejmosti onoho nic, která bytostně náleží k našemu pobytu na světě. Neboť popírání nemůže být považováno ani za vůdčí nicotnící chování našeho pobytu prochvívaného nicotněním onoho nic. Propastnější než pouhá přiměřenost myšlenkového záporu je tvrdost vzdoru a ostrost hnusu. Zodpovědnější je bolest selhání a nešetrnost zakazování. Tíživější je trpkost postrádání. Tyto možnosti nicotnícího chování — síly, v nichž pobyt nese, i když nikoli 98 [pageend100]ovládá, svoji vrženost — nejsou žádnými druhy pouhého popírání v tom, aby se pomocí NE a záporem vyjadřovaly. Tím se ovšem teprve prozrazuje prázdnota a šíře záporu. Prodchnutost pobytu nicotnícím chováním dosvědčuje stálou a ovšem zatemněnou zřejmost onoho nic, které je původně odhalováno pouze úzkostí. V tom je však obsaženo: tato původní úzkost je v pobytu většinou zatlačována. Úzkost tu je. Pouze spí. Její dech pobytem stále prochvívá: nejméně oním „úzkostlivým" a nepostřehnutelně oním přičinlivým, který jej nevnímá pro samé „ano ano" a „ne ne"; nejspíše pak tím, který se ovládá; nejjistěji pobytem od základu odvážným. Tímto posledně jmenovaným se však může stát pouze na základě toho, pro co se celý nasazuje, aby tak uchoval poslední velikost lidského pobytu. Úzkost odvážlivce nestrpí, aby byla stavěna do protikladu k radosti či dokonce k pohodlnému uspokojení poklidného přežívání. Stojí — stranou takových protikladů — v tajném svazku s radostí a štědrostí tvořivé touhy. Původní úzkost může v pobytu procitnout každým okamžikem. Nemusí být buzena nějakou mimořádnou událostí. Hloubce jejího panování odpovídá, že ji může vzbudit i nepatrný podnět. Je stále připravena ke skoku, ale přece se vymršťuje jen zřídka, aby nám vyrvala půdu pod nohama. Vyklonění od onoho nic, v němž se pobyt drží na základě skryté úzkosti, dělá člověka místem onoho nic. Jsme tak koneční, že právě vlastním rozhodnutím a vůlí nejsme s to původně se postavit před ono nic. Zkonečnění kutá v pobytu tak propastně, že nejvlastnější a nejhlubší konečnost se naší svobodě odpírá. Vyklonění od onoho nic, v němž se pobyt drží na základě skryté úzkosti, je překračování jsoucna v celku: transcendence. Naše tázání po nic nám má předvést metafyziku samu. Jméno „metafyzika" pochází z řeckého META TA FYSIKA. Tento podivný titul byl později vyložen jako označení takového tázání, které je vykročením „za" (M ETA, trans) jsoucno jako takové. Metafyzika je tázání, jež vykračuje za jsoucno, aby je jako takové a v celku získalo opět zpátky pro svoje pochopení. V otázce po nic se takovéto vykročení za jsoucno jakožto jsoucno v celku děje. Tím je tato otázka prokázána jako „metafyzická". Tázání tohoto druhu jsme na začátku charakterizovali dvojím: každá metafyzická otázka objímá vždy celek metafyziky. V každé metafyzické otázce je vždy spoluzahrnut tázající se pobyt. Jak dalece proniká a obepíná otázka po nic celek metafyziky? O tomto nic se metafyzika odedávna vyslovuje v jedné jistě mnohoznačné větě: ex nihilo nihil fit, z ničeho pochází zase nic. I když nic samo se ve výkladu této věty nikdy nestane vlastním problémem, umožňuje tato věta vyjádřit na základě určitého dobového pohledu na nic příslušné základní pojetí jsoucna, kterým je výklad nesen. Antická metafyzika chápe nic ve významu nejsoucna, tzn. beztvaré látky, která se sama nemůže utvářet ve jsoucno, mající tvar, a nesoucí tudíž s sebou určitou podobu (EIDOS). Jsoucí je utvářející se útvar, který se jako ta99 [pageend101]kový představuje v podobě (pro pohled). Původ, oprávnění a meze tohoto pojetí bytí jsou vykládány právě tak málo jako nic samo. Křesťanská dogmatika naproti tomu popírá pravdivost věty ex nihilo hinil fit a mění přitom význam nic na úplnou nepřítomnost mimobožského jsoucna: ex nihilo fit — ens creatum. Nic se tecf stává pojmovým protějškem k vlastnímu jsoucnu, k summum ens, k Bohu jako ens uncreatum. Také zde ukazuje výklad onoho nic základní pojetí jsoucna. Metafyzický výklad jsoucna se však udržuje v téže rovině jako otázka po nic. Otázky po bytí a nic jako takových zůstávají nepoloženy. Proto také vůbec neznepokojuje obtíž, že tvoří-li Bůh z ničeho, pak právě on musí mít možnost se k tomuto nic vztahovat. Je-li však Bůh Bohem, nemůže s žádným nic mít nic společného, pakliže „absolutno" veškerou nicotnost vylučuje. Tato v hrubých rysech načrtnutá historická připomínka ukazuje nic jako pojmový protějšek vlastního jsoucna, tzn. jako jeho popření. Stane-li se však nic nějak problémem, pak dozná vztah této protivy nikoli snad jen zřetelnějšího určení, nýbrž probudí teprve vlastní metafyzické tázání po bytí jsoucna. Nic nezůstane neurčitým protějškem jsoucna, nýbrž odhalí se jako to, co přináleží k bytí jsoucna. „Čisté bytí a čisté nic je tedy totéž". Tato Hegelova věta (Wissenschaft der Logik I. Buch, WW III, s. 74) je plně oprávněná. Bytí a nic patří dohromady, ale ne proto, že — z hlediska Hegelova pojmu myšlení — jsou stejně neurčité a bezprostřední, nýbrž proto, že bytí samo je ve svém bytování konečné a pouze v transcendenci pobytu, který se drží vykloněn do onoho nic, se stává zřejmým. Je-li tedy otázka po bytí jako takovém klíčovou otázkou metafyziky, pak se otázka po nic ukazuje jako otázka, která obepíná celek metafyziky. Otázka po nic však také celek metafyziky proniká, pakliže nás nutí postavit se před problém původu záporu, tj. v základě před rozhodování o oprávněnosti vlády „logiky" v metafyzice. Stará věta ex nihilo nihil fit nabývá pak jiného smyslu, který zasahuje samotný problém bytí, a zní: ex nihilo omne ens qua ens fit. * V onom nic, do něhož je pobyt vykloněn, přichází teprve jsoucno v celku ve své nejvlastnější možnosti, tzn. konečným způsobem, k sobě samému. Jak dalece pak zahrnula otázka po nic, když je otázkou metafyzickou, náš pobyt, který ji klade? Náš zde a nyní zakoušený pobyt charakterizujeme jako bytostně určený vědou. Je-li náš takto určený pobyt podroben otázce po nic, pak musí být touto otázkou zproblematizován. * z ničeho pochází veškeré jsoucno jakožto jsoucí (pozn. překl.) Jednoduchost a ostrost vědeckého pobytu záleží v tom, že se jistým význačným způsobem vztahuje ke jsoucnu samému a jedině k němu. Onoho nic by se věda ráda se suverénním gestem vzdala. Nyní se však v tázání po nic stává zřejmým, že tento vědecký pobyt je možný pouze tak, že se již předem drží do onoho nic vykloněn. Teprve tehdy porozumí sám sobě v tom, čím jest, když se onoho nic nevzdá. Jestliže ono nic nebere vážně, stává se domnělá střízlivost a převaha 100 [pageend102]vědy směšnou. Jen proto, že nic je zřejmé, může věda učinit jsoucno samo předmětem zkoumání. Jen pokud věda existuje z metafyziky, je s to plnit stále znovu svůj bytostný úkol, který nespočívá v hromadění a pořádání vědomostí, nýbrž v odemykání celého prostoru pravdy o přírodě a dějinách, v odemykání, jež je třeba vždy znovu vykonat. Jedině proto, že nic je nám v jádře našeho pobytu zřejmé, může na nás doléhat celá podivnost jsoucna. Jen pokud na nás naléhá podivnost jsoucna, probouzí a přitahuje k sobě jsoucno údiv. Pouze na základě údivu — tzn. na základě zřejmosti onoho nic — vzniká „proč?" Jen proto, že proč jako takové je možné, můžeme se určitým způsobem tázat po důvodech a odůvodňovat. Pouze proto, že se můžeme tázat a odůvodňovat, je naší existenci svěřen osud badatele. Otázka po nic staví nás samotné jakožto tázající se do otázky. Je to metafyzická otázka. Lidský pobyt se může vztahovat ke jsoucnu, jen když se drží vykloněn do nic. Vykročení za jsoucno se odehrává v bytostném jádře pobytu. Toto vykročení je však metafyzika sama. V tom je obsaženo: metafyzika náleží k „přirozenosti člověka". Není ani oborem školské filosofie, ani polem libovolných nápadů. Metafyzika je základním děním v lidském pobytu. Metafyzika je tento pobyt sám. Protože pravda metafyziky leží na tomto bezedném dně, je v těsném sousedství stále číhající možnosti nejhlubšího omylu. Přísnost vědy tudíž nikdy nedosahuje vážnosti metafyziky. Filosofie nemůže být nikdy měřena měřítkem ideje vědy. Jestliže jsme se onoho tázání, jež zde bylo rozvinuto v otázce po nic, skutečně spoluúčastnili, pak jsme si nepředvedli metafyziku zvnějšku. Také jsme se do ní teprve „nevpravili". Do metafyziky se vůbec nemůžeme vpravovat, protože — pokud existujeme —vždycky už v ní stojíme. FYSEI GAR, Ó FILE, ENESTI TIS FILOSOFIA TÉ TÚ ANDROS DIANOIÁ (Platon, Faidros 279a). Pokud člověk existuje, je tu jistým způsobem i filosofování. Filosofovat — to, co my tak nazýváme — znamená uvádět do chodu metafyziku, v níž filosofie přichází k sobě samé a ke svým výslovným úkolům. Filosofie se dostává do chodu pouze zvláštním skokem vlastní existence do základních možností pobytu v celku. Pro tento skok je rozhodující: předně poskytnout prostor pro jsoucno v celku; dále uvolnit se do onoho nic, tzn. osvobodit se od model, které každý má a ke kterým se obvykle odplíží; a konečně nechat ono kymácení, které nám bere půdu pod nohama, aby nás vrhlo vždy zpět do základní otázky metafyziky, kterou si nic samo vynucuje: Proč je vůbec jsoucno a ne spíše nic? Podle samizdatového překladu Ivana Tomáše s přáteli PIŠTE NÁM! Naše adresa: PROSTOR, U Prašné brány 3, Praha 1, 11000 101 [pageend103]Carl Gustav Jung ANALYTICKÁ PSYCHOLOGIE A SVĚTONÁZOR (Sborník statí) První výbor z díla světoznámého švýcarského psychologa Připravuje: PROSTOR 1990 U Prašné brány 3, Praha 1, 11000 [pageend104]EXCERPTA Totalitarismus a síla osobnosti (Z knihy Au nom de /' Autre francouzských autorů Erica Fuchse a Pierre- -André Stuckiho. Druhá část této knihy nese název Nárok i zaslíbeni s podtitulem Esej o základu lidských práv. Vyšla v samizdatovém českém překladu a s předmluvou B. Komárkové v r. 1989 v Praze.) HODNOTA OSOBNÍHO ŽIVOTA Norma spravedlnosti, kterou stanoví lidská práva, říká, že každý má právo na svobodu, že život lidské osoby má svou hodnotu, nebo přesněji, že může mít smysl. Pád člověka do ne-smyslu či do absurdity, toť hrozba ležící v samotných základech lidské existence. Člověk před ní stojí nezávisle na politickém kontextu, a vposledku jej od ní osvobozuje jedině hlas evangelia. Existují však některé způsoby společenského a politického uspořádání, které ne-smysl přímo vnucují, a právě proti nim kladou lidská práva od Samého počátku právo každého na svobodu. Jde tu především, jak bylo již často opakováno, o praxi totalitarismu. Nověji pak upozornil Zinověv na fenomén komunitarismu, jehož následky jsou neméně pustošivé než následky totalitarismu. K otázce totalitarismu Bettelheimovo svědectví o nacistických koncentračních táborech nám ve svých podstatných rysech připadá zvláště důležité.1 Záměrem nacistického systému je podle Bettelheima zničení autonomní osobnosti a vytvoření masy jednotlivců absolutně poslušných rozkazů svých vůdců. V tomto ohledu mají tábory určité experimentální zaměření: jak to udělat, aby se co nejúčinněji a nejekonomičtěji anulovala osobnost vězňů a aby sama existence táborů terorizovala civilní obyvatelstvo natolik, že bude dokonale poslušné? Bettelheim zavádí do psychologie pojem sily osobnosti. Právě tuto sílu 103 [pageend105]osobnosti, celkově vzato, chtějí nacisté v táborech zničit, jednak systematickým fyzickým omezováním, vyčerpáním, surovostmi, všemožným strádáním a nedostatkem, jednak systematickým nátlakem psychologickým, zaměřeným na to, aby jednotlivec ztratil vědomí své identity, sebeúctu, schopnost volby a posléze i schopnost svobodného vnímání. Bettelheim podrobně ukazuje, jak v zájmu přežití mohl být vězeň ochoten snášet ponižování, a na rozkaz i páchat podlosti, ale jenom do určité míry: po překročení této míry by byl ztratil úctu k sobě samému, a tudíž i jeho vůle k životu by pro něj ztratila veškerou hodnotu. Od určitého bodu vedla ztráta tohoto ohniska vnitřní rezistence k pasivitě, k postupnému úpadku schopností, dokonce i vjemových a pohybových, a posléze k smrti. To byl případ těch, kterým se říkalo „musulmani". Tábory přežili pouze ti vězni, kteří si dovedli uchránit jádro vnitřního přesvědčení, jež dávalo smysl jejich vůli k přežití, a kteří věděli, kde je pro ně onen bod, odkud není návratu. Z tohoto svědectví vyplývají dvě teze, které mají pro naše téma podstatný význam: A. Politický systém, který zamýšlí zničit osobnost, je systémem smrti. Vede k smrti — psychologické smrti — jednotlivců, které ovládá, pokud nemají dostatečně silnou vnitřní rezistenci. Podle Bettelheima nacisté používali tábory jako zkušební laboratoře; chtěli nalézt nejúčinnější způsob, jak vytvořit poddajnou, ale životaschopnou a využitelnou masu. Nechali stranou všecky etické ohledy a přistupovali k problému z hlediska čistě technického. Ironií osudu však sami nebyli s to konstatovat výsledky své činnosti: jejich hypotéza byla objektivně vyvrácena, jejich projekt není proveditelný, avšak vědíXo pouze ti, kdo měli tu sílu, aby jim vnitřně odolali. Bettelheimův zákon, jak by se to dalo nazvat, stanoví, že úcta k osobnosti je nezbytnou podmínkou společenského a politického života. Právo každého na svobodu není ani abstrakce, ani ideál splnitelný až na konci věků. Ti, kdo mají v plánu toto právo zrušit nebo kdo je potlačují, nepřicházejí s žádnou obstojnou alternativou k demokratické společnosti, jak si někdy domýšlejí: jsou naopak sami v sobě a v samotném principu své činnosti zasaženi vášní smrti. B. Politický systém, který má v úmyslu zničit osobnost, nemá moc svého cíle dosáhnout. Je jasné, že systém založený na násilí může zabíjet a že může vytvořit takové podmínky, že jednotlivec dá přednost smrti, avšak vnitřní rezistence nemůže být vnějším nátlakem zlomena; zlomí se jen tehdy, když jednotlivec sám od sebe překročí onen bod, za nímž už není návratu. Nacistické pokusnictví končí nezdarem: vnitřní svoboda není zvnějšku ovladatelná. Úcta k osobám je bezpochyby etickou normou, základním principem spravedlnosti, avšak zároveň je přímým odrazem samotného ustrojení lidské skutečnosti. Do iluze se utíkají nikoliv ti, kdo ji berou vážně, nýbrž ti, kteří ji usilují zničit. 104 [pageend106]K otázce komunitarismu Podle Zinověva lze v každé společnosti rozlišit na jedné straně vztahy, které si vytváří ke svému okolí, k vnějšímu světu, a na druhé straně vztahy mezi lidmi, kteří uvnitř daného společenství žijí. Ty druhé se řídí přesnými pravidly: „Souhrn těchto pravidel a odpovídajících činů tvoří komunitarismus.2 „Zákony komunitarismu jsou stále stejné všude tam, kde se utvoří dostatečně velké shromáždění lidí, aby se dalo mluvit o společnosti... Komunitární zákony představují přesně určená pravidla chování mezi jednotlivci navzájem. Spočívají na oné tendenci k sebezáchovám' a ke zlepšování vlastních existenčních podmínek, kterou mají jak jednotlivci, tak i skupiny jednotlivců... Zde je několik příkladů: brát více než člověk dává; méně rizika a více prospěchu; méně odpovědnosti a více požívané úcty..."3 Právní systém, morálka a náboženství, pokud jsou skutečně v platnosti, brzdí důsledky komunitarismu. Když se mu však nestaví do cesty vážnější překážky, „pak se ustavuje zvláštní typ společnosti, kde bují pokrytectví, násilí, korupce, nedbalost, odosobnění, nezodpovědnost, lajdáctví, neomalenost, lenost, dezinformace, lež, rutina, bratříčkování. Stupnice hodnot je převrácena; lidské nuly jsou vynášeny do oblak... Kolegové, přátelé, spolupracovníci, sousedé se spojují v úsilí zabránit talentovanému člověku, aby projevil svou individualitu, udusit veškerou iniciativnost... Společnost hrozí být pouhými kasárnami. Determinuje psychický stav občanů."4 Zinověvova výstraha má pro naše uvažování velký význam: právo každého na svobodu je ohrožováno nejen šílenými ambicemi totalitarismu, ale stejně základně, a zákeřněji, ze strany komunitarismu. V hloubi sociologie sovětského komunismu se ocitáme opět tváří v tvář Hobbesově filosofii. Po roce 1968 si někteří mohli jistou dobu myslet, že zlo, jímž lidstvo trpí, spadá podstatnou měrou na vrub potlačování přirozenosti a spontánnosti. Mezi represivními faktory figurovaly samozřejmě právo, morálka i náboženství. Nuže, Zinověv nám říká: když odbouráme tyto „odcizující" činitele, nepřispějeme tím k rozkvětu svobody, ani ke vzniku konečně bratrského společenství, podpoříme tím jen mrzoutský a ohyzdný komunitarismus. Druhá „zkušenost", vedle té Bettelhei- movy. Nelidskost komunitarismu vykazuje, zdá se, dvě podstatné osy. Tu první lze charakterizovat uzavřeností společenského horizontu. Komunitární jednotlivec přestal vidět nebo prostě nevidí to, co přesahuje společenskou praxi. V intelektuální sféře například nevidí to, co je za hledáním pravdy, veškeré úsilí a přísnost, jež vyžaduje, úzkost a radost, jež dává; vidí jen výhodu, již skýtá zaujetí místa ve školské či universitní instituci. Snadno si představíme analogický postoj v oblasti ekonomie, průmyslu atd. Jediným referenčním systémem komuni- tárního jednotlivce je hierarchie výhod a prestiže, onen srovnávací systém egoismu a pýchy, jejž pozoroval Hobbes. Chceme-li my uniknout přívalu komunitarismu, musíme neochvějně vytrvat v odkazu k tomu, co společenskou praxi přesahuje, v odkazu k tomu, co bylo lidem přislíbeno, totiž svoboda a pravda, ale také bohatství a štěstí našeho vztahu k zemi, nekonečné bohatství 105 [pageend107]možností, které se našemu životu nabízejí. Redukce životního horizontu na srovnávací propočet sociálních výhod tvoří první osu komunitárního barbarství. Vyznačuje se tím, že už se lidem nechce říkat podstatné věci ani naslouchat těm, kteří je vyřkli. Druhou, neméně zneklidňující osou komunitarismu je vymizení smyslu pro spravedlnost v mezilidských vztazích. „Největší nebezpečí pro jednotlivce představuje jiný jednotlivec, jehož možnosti převyšují jeho vlastní (podle základních sociálních kritérií, tj. inteligence, uměleckého nadání, zručnosti, výmluvnosti, chamtivosti). Odtud ona touha jednoho oslabit společenské postavení druhého, nebo aspoň zabránit jeho posílení... Obojakost, donašečství, pomluvy, intrikování, zrada, s nimiž se často shledáváme, nejsou výjimky, porušení normy, ale právě samotná norma. Výjimkou je pravý opak... Nevyhnutelným důsledkem toho všeho je, že jednotlivci mají sklon držet se někde mezi, tj. v průměru. Být jako všichni ostatní, to je ta nejhlubší báze společnosti, v níž hrají prim zákony komunitarismu."5 Dodržování práva každého na svobodu nemůže nikterak vést k ospravedlnění nivelizace jednotlivců. Viděli jsme to v případě totalitarismu, kterýžto se snaží vyrobit bytosti vzájemně zaměnitelné, poddajné vůči moci. Nyní stojíme před srovnatelným jevem, vyplývajícím však z komunitárního tlaku. Právo každého na svobodu neznamená odsouzení všech ke společné průměrnosti a ke kolektivnímu ne-smyslu. Rozdíl ten však nelze jasně postřehnout, leč vezmeme-li opět v úvahu etické jádro osobního života a vztahů k bližním. Východiskem spolupráce mezi lidmi je vzájemný slovní závazek, instituce dohody, smlouvy. Pospolitý život není především honbou za dostupnými výhodami; prvotní není chamtivost, nýbrž rozhovor, v němž se určuje, jaké jsou tu statky a jak budou rozděleny. Nevrháme se na věci, dokud se neví, jak se dohodneme. Tato nutná priorita smlouvy byla pro Hobbese prvním principem rozumu, prvním z „přirozených zákonů", a její původní smysl vidíme dobře právě v protikladu k tlaku komunitarismu. Tento první princip jde zcela zřejmě ruku v ruce s nutností držet slovo, být věrný tomu, co se řeklo, k čemu se člověk zavázal. Vzájemně dané slovo je prostředkem dohody mezi lidmi, podstatným prostředkem boje proti barbarství. Stane-li se, jak je tomu v komunitarismu, zajatcem lstivosti a ctižádosti, přestane-li platit etika komunikace, ztrácejí se vyhlídky na skutečně lidský život. A jestliže se konečně, ve směru vyznačeném touto obojakostí slova, připustí jako něco obvyklého faleš a nespravedlnost v posuzování hodnoty činů a vykonaného díla, jestliže se už neuznává skutečná hodnota, ale jen váha těch, kdo ji posuzují, pak lze věru stěží uniknout malomyslnosti. Popis skličujících účinků komunitarismu nás jinou cestou přivádí opět k tomu, abychom vyslovili nezbytnost uznání hodnoty osobního života. Sociální praxe se nesmí uzavírat do sebe. Člověk je ve světě, není však ze světa; je po106 [pageend108]volán — Bohem povolán — k tomu, aby věřil v otevřenost své budoucnosti, aby překračoval, co už tu jednou je, aby svou existenci vztahoval k Bohu spíše než k lidem. Člověk překračuje sám sebe, není omezen na svou sociální roli, neustále přesahuje to, čím je v očích druhého. Říci, že každý má právo na svobodu, to znamená, z hlediska společnosti, uznat transcendenci člověka, vztaženou k transcendenci Boží. Komunitaristická mentalita a praxe uzavírají horizont, popírají právo každého. S neutuchající náruživostí zabraňují druhému v postupu, zneklidňují jej ustavičným pletichařením a licoměrnostmi. Jedině etika komunikace umožňuje zachovat ovzduší míru: tím, že se předem stanoví, co se bude dělat, že jednání se bude řídit předchozím závazkem, že se zachová věrnost uzavřeným dohodám a poctivost v posuzování toho, co se stalo. Leibniz se domníval, že dříve než Bůh stvořil svět, prozkoumal jej do nejmen- ších podrobností; nekonečnou mohutností své inteligence uvážil všechny souvislosti mezi všemi substancemi, které jej měly vytvářet, a vida, že je to nejlepší z možných světů, rozhodl se, že jej uvede v existenci. Ježto naše inteligence je konečná, můžeme uprostřed tohoto světa postřehnout jen některé rysy této universální harmonie, a není na tom nic pohoršujícího, nemůžeme-li ani vše obsáhnout, ani všemu porozumět. Šílená ambice totalitarismu je postavit se na místo tohoto Leibnizova Boha. Je to slabomyslný sen o všemoci člověka nad svou vlastní historií, nad vlastním osudem. Není třeba zdůrazňovat, jaké úsilí potom nutno vyvíjet k prosazení lží, které by tomuto snu byly oporou. Že Leibniz ve své době skutečně mluvil o Bohu, o tom zde nemusíme diskutovat. Stačí, když řekneme, že my si nemůžeme počínat stejně jako on. Proti totalitarismu se nemůžeme dovolávat Boha-tvůrce vesmírné harmonie, nýbrž Boha, který dal lidem zákon. Jinými slovy, v ohnisku politické moci nejsou lidé, ani ti, kteří rozhodují, ani ti, kteří předvídají, neboť člověk nemůže mít nekonečnou moc Leibnizova Boha; v ohnisku politické moci, a to jak na mezinárodní úrovni, tak na úrovni jednotlivých států, jsou normy spravedlnosti, přesně vzato základní principy lidských práv. To není žádný abstraktní ideál, nýbrž to, co se ve skutečnosti děje; ti, kdo se zabydlují ve snu o absolutní moci, shledají dříve či později, že musí skládat účty před protesty proti nespravedlnosti, kterou zavedli. V ohnisku moci jsou normy spravedlnosti, a zejména princip práva každého na svobodu. Na opačném konci společenské praxe, na úrovni individuální existence, je pak rozhodující, jak nasloucháme zaslíbení a zákonu. Tatáž spravedlnost platí pro všechny a pro každého. Mezi etikou odpovědnosti člověka před Bohem a politikou dodržování lidských práv není žádný zlom. Jakmile uznáme zákon, máme už mezi souběžnými ohavnostmi totalitarismu a komunitarismu cestu vytyčenou, řádně označenou: je to cesta demokracie, 107 [pageend109]a úplně přesně řečeno — jelikož i tento termín se může stát dvojsmyslným — cesta zákonodárných procedur, cesta spravedlnosti zákonů. Lidé se musí vzájemně dohodnout, jakým způsobem spolu budou jednat. To je duch zákonů: nikoliv překážka či omezení svobody, nýbrž systém komunikace, jenž vymezuje prostor svobody a činí ji možnou. Poznámky: 1 Bruno Bettelheim: Le coeur conscient, Paris, Laffont, 1972. 2 A. Zinoviev: La comunisme comme réalité (Biblio essais), Lausanne, L'äge d'homme, 1981, s. 77. 3 Tamtéž, s. 81—82. 4 Tamtéž, s. 83—84. 5 Tamtéž, s. 99—100. ROZMLUVY filozoficko-literární revue Řídí: Alexander Tomský 18, Church Hill, Purley, Surrey, CR2 3QN England 108 [pageend110]NÁŠ ROZHOVOR KDO CHCE JEN BRÁT, TEN ABY SE UBÁL (rozhovor s Evou Kantůrkovou) P: Čeho se nejvíc bojíte? K: Řekla bych, že člověk zakouší dva druhy strachu. Strach přírodní, pudový, kterým se člověk bojí o život, matka o děti, je to taky strach z neznámého. Na Velikonočním ostrově, obklopeném do daleka vodami, vzty- čovali lidé na obranu před strachem z opuštěnosti ony obrovité kamenné postavy. Druhý strach vytvářejí ohrožení, která na člověka útočí v jeho společenských a kolektivních vazbách. Je to strach ze ztráty svobody, osobní důstojnosti, z nemožnosti se uplatnit nebo ze společenského trestu, z izolace a taky třeba náboženský strach z hříchu, z božího trestu. Řekla bych, že tento strach je odvrácenou stranou lidské odpovědnosti, nemusí být tedy pro člověka něčím zničujícím. Nemusí, ale může, podle poměrů, v jakých člověk žije. Dlouho, vlastně donedávna, jsem se bála smrti. K mrtvým tělům jsem cítila nepřekonatelnou štítivost, dodnes si jako úděs pamatuji lepkavě studený dotyk mrtvého těla mé matky, kterou jsem za života velice milovala. Myšlenku na vlastní smrt jsem vymítala, vytěsňovala, bylo to mé nejsilnější tabu, silnější než věci, za které se stydím. Nedovedu určit, čeho to byl projev, jestli životních sil nebo nezralosti. Dneska už z vlastní smrti strach necítím, jen lítost za životem. Dál se ale pudově bojím o děti, o muže. Vím dokonce, co to je, když se řekne „třást se hrůzou“. Stalo se mi to, když tramvaj porazila syna a ze zmatených zpráv nebylo hned jasné, jestli nezahynul; a pak 21. srpna 1968, když mého muže překvapila na reportáži v severních Čechách spřátelená vojska. Ten druhý, sociálně podmíněný strach bych pro sebe označila jako „strach ze života“. Ne nechuť žít, ale obavu z žití. Do takové krize jsem upadla na začátku 70. let. Nedovedla bych žít ve zmařenosti, v nesvobodě, v nedůstojném postavení. Ale všechny situace, do nichž se dostane, může člověk nějak řešit, hledat z nich východiska, neřešitelná je jenom smrtelná 109 [pageend111]choroba nebo sama smrt; a tak tedy může svým vlastním vybavením překonávat i tento „sociální“ strach. Abych uvedla jeden z nejskvělejších příkladů — Babičku napsala Božena Němcová v nejhorší krizi svého života, bylo to její řešení, její východisko. P: Jak jste se vyrovnávala se strachem ve svém životě a jak ve své tvorbě? K: Mám takovou teorii, že v každé složitější situaci, kdy je vystaven exis- tenciálním a existenčním tlakům, musí člověk najít, aby se z těch tlaků osvobodil, své vlastní psychické řešení. Na ně teprve může navázat řešení praktické. Když se mi v roce 1970—71 zdálo, že se s mužem a dětmi ocitám v bezvýchodné situaci, jedna paní doktorka mi poradila, že se mám radovat ze sluníčka, z přírody, z toho, že mám pěkné šaty; jejím psychickým východiskem ve všech svízelích byly drobné lidské radosti. Díky této životní filosofii se tato paní doktorka nikdy nedostala do tak vážných potíží, aby si musela řešit, co s životem. Koupila si nový klobouk nebo nové plavky a šla se opalovat. Jistě o ní mohu říci „šťastná to žena“, ale taky musím dodat, že mimo jejích nespokojených pacientů a nejbližších příbuzných o ní nikdo neví; čímž chci říct, že pro spisovatele a vůbec každého veřejně činného člověka její rada řešením není. Jiný pan doktor mi důtklivě radil, že mám žít v souzvuku s dějinami, které jsou silnější než já, a musím se jim tedy, v zájmu souzvuku, podřídit; dějinami mi tenkrát byly vyhazovy z práce, ničení existencí, a taky zákazy a ničení mých knih a filmů. Ta rada byla sice lepší, ale taky ne pro mou povahu. A ukázalo se, že který spisovatel na tuto radu dal, draze za to platil zneužitím a ničením svého talentu. Moje „psychické řešení“ bylo rozhodnutí riskovat. Doposavad jsem skutečně žila v souzvuku se společností, bylo v ní místo, na které jsem se vešla a necítila se tam příliš tísněná; teď ale mi to místo, nijak náročné, bylo upřeno; rozhodla jsem se vzepřít. Mám silný sklon i touhu po harmonii a byl to pro mne převrat. Pro riziko jsem se ale rozhodla natolik uvážlivě, abych kolem sebe neničila všechno živé: psala jsem tedy, co jsem chtěla, s tím rizikem, že doma mi to nikdo nevydá, ale například jsem šla k volbám, protože ten rok můj syn skládal maturitní zkoušky a chtěl se dostat na vysokou školu. Viděno z hlediska strachu: ve věci pro sebe základní jsem ho přemohla, ve věci podružné jsem se mu podvolila. A abych porovnala různost řešení a ozřejmila svůj kompromis — můj přítel Jaroslav Šabata byl v té době odsouzen ve vězení za výzvu volby bojkotovat a spolu s ním byly odsouzeny i jeho děti. A přesto si ten kompromis nevyčítám, protože součástí mojí teorie, jak přemáhat strach, je povinnost člověka znát, na co má a na co nemá. A v tvorbě? To je takové nadnesené slovo... Vlastně celá jedna moje kníhaje o strachu, román Černá hvězda. Jeden literární kritik napsal, že jsem autorkou postav slabých mužů. Myslel na Černou hvězdu a Pána věže. Zdá se mi, že trochu podsunul problém knihy její hlavní postavě, Pán věže je 110 [pageend112]totiž zas román o vině. Hrdina Černé hvězdy není muž ani tak slabý, jako mocensky zapletený. V přemáhání strachu se nevypíná ke kdovíjak chlapskému hrdinství, jen k prosté lidské odvaze umět v rozhodující chvíli na tlak a naléhání říci ne. Je to způsob vzdorování a dobývání si lidské důstojnosti, jaký užívá většina lidí. Umět říct ne. Mně to připadá důležitější, než vrhnout se s granátem pod tank. Je to řešení nekatastrofické, vytrvalé, odolné, je to cosi, na čem je založena lidská kultura. Je to řešení řízené rozumem. Představte si, že by každý uměl v rozhodující chvíli říci ne. Žili bychom v úplně jiném světě. A přitom se tím na člověku nevyžaduje zas tak moc. Pro všechny situace to ale asi nestačí, můj hrdina nakonec radši umře. P: Od roku 1977, kdy jste podepsala Chartu, jste neustále pod tlakem represivních složek režimu. Navíc jste v roce 1981 strávila téměř celý rok ve vězení. Užila jste si svoje. Jak jste se v těžkých chvílích vyrovnávala se strachem, který na vás musel občas padnout? K: Když člověk volí riziko, volí i jeho obsah a dosah. Obsah a dosah mého rizika původně bylo svobodně psát a vydávat, a postupně se přidalo vše další, co s tím souvisí, i obrana lidských práv. Pro úplnost je třeba říct, že riziko, když je zvolíte, tak narůstá, protože v totalitě už sama volba rizika není beztrestná. Já například nebyla v první vlně signatářů Charty 77; podepsala jsem Chartu, až když její mluvčí začali pronásledovat, protože mi rozum řekl, že za rizikem musí následovat taky solidarita, že ona je částí mého rizika. A pokud jde o strach, myslím si, i když to zní paradoxně, že bezrizikový život je před strachem nejméně ochranitelný. Kdo chce mít jen klid, sobě přiměřený blahobyt a i různé výhody, ze strachu nemůže vyjít. Kdo chce jen brát, ten aby se ubál. Poživačnost je hodnota před strachem neuchra- nitelná. Když myslíte na druhé, oni myslí na vás. A je prostě fakt, že pro ideály, tedy pro cosi pomyslného, člověk vzdoruje trochu snáz, než když si obhajuje hmotnost blahobytu. Politika tak zvané vyšší životní úrovně je největší pastí strachu. A je to dokonce tak, že i tu hmotnost blahobytu člověk před strachem, že o blahobyt přijde, obhájí snáz, když současně usiluje o cosi víc, než jen se mít dobře. Etika dnešních časů daleko kulhá za lidskou potřebou, a taky proto se lidi tolik bojí. Vlastně žádná obecně prosazená a platná etika lidem neporadí, jak a čím napřimovat život, tato nová etika, schopná vzdorovat totalitnímu násilí, se teprve rodí; má ale daleko do obecně přijatých kritérií. Myslím si, že by v posunu obecného vědomí stačilo jen maličko, aby člověk začal jinak vnímat sebe a svět, a tedy i svůj strach. Nejde vůbec o nějaký asketismus, oběti, vypjatou statečnost; to společnost vždycky přenechávala mimořádným osobnostem. Lidé se ale obecné neumějí vidět v širších souvislostech, v nichž však ve skutečnosti žijí. Lidé reagují a jednají pod úrovní svého skutečného postavení, a to v nich vyvolává pocity traumat 111 [pageend113]a hanby. Zatím ale chybí ten, který by jim to výrazně a přesvědčivě uměl říct a vštípit. Ty pokusy se dějí, je to například dalekosáhle etický výklad Desetiletí obnovy, vyhlášeného katolickou církví, jak jsem jej četla u Václava Bendy; je to třeba mravnost jednání a textů Václava Havla; je to také příklad Charty 77, čímž se vracím k vaší otázce. Rizika chartistů jsou v obecném povědomí vnímána jako by byla nedostupná tak zvaně normálním lidem. Však taky mocenská ideologie a propaganda líčí chartisty buďjako lidi vyšinuté anebo jako podivnou elitu, placenou dokonce penězi CIA. Ale i dost chytrých lidí vnímá chartisty jako hazardéry, tak trochu blázny, jako někoho mimo normu. Jsou tu směšovány dvě věci. Jednak opravdu člověk jedná podle svojí povahy, podle svých možností, stylu, normy; už jsem řekla, že je znakem dospělosti vědět, nač mám. V tom jsou rozdíly i mezi chartisty, jsou to rozdíly dané typem osobnosti. Uvedu velice křiklavý rozdíl: když si pro mě přijde ráno policie do bytu, abych se nemohla zúčastnit vědeckého sympozia, jdu s ní; Standa Devátý si v takové situaci lehne na zem a musejí ho odvléci. Oba bychom trpěli, kdybychom přijali recept toho druhého. Pak je tu ale to druhé, to důležitější: zabudovat do svého života rozsah nějakého transcendentna, nazírat sebe a svět v nějakém hlubším duchovním smyslu. To není výsadou ani bláznů ani elit. Není nic demokratičtějšího, než snaha žít pro něco víc než jen pro sebe, je to dostupné všem, každému člověku jednotlivě. Přitom jistě chartistou může být jen ten, kdo jím být chce; někoho to třeba vůbec nezajímá. A možná taky není doba na to, aby lidé nastavovali kůži ve větším množství. Ale všiml jste si, že se strachu brání snáz lidé nábožensky založení? Mají kam povznést mysl. Každý idealismus, každá duchovnost člověkem vědomě prožívaná jej napřimuje. Učitel může najít svou hrdost v tom, že dětem nelže a skutečně pečuje o jejich vzdělání a výchovu. Nedávno jsem byla na výstavě oficiálně pořádané, malíře nebudu jmenovat, abych mu neublížila: je nezakázaný, a já přesto už dlouho neměla tak silný pocit svobodně vyjádřené vůle. A pokud jde o mě, užila bych asi tento příklad: když proti mně seděl v Ruzyni vyšetřovatel StB anebo když si proti mně sednou i teď, kdy režim opět zesílil represe, a když tito lidé většinou málo znalí a i někdy velmi hrubí vybalí proti mně všechny své lsti, jimiž by mě chtěli zastrašit a podřídit, myslím si: a tihle by chtěli určovat, co si mám myslet, co mám dělat, co mám psát? Od těhle bych si v sobě dala zničit, na čem mi nejvíc záleží? Ti, kteří nás ovládají nebo chtějí ovládat, jsou vždycky horší než my; jsou horší o ten důvod, pro nějž nás chtějí zbavit svobody. A proč bychom měli podléhat lidem horším? P: Máte nějaký recept, jak nepropadnout panické hrůze, která někdy vede k tomu, že čestný člověk udělá něco, čeho pak celý život lituje? Jaký je váš názor na lidi, kteří u výslechu „podlehli“ a všechno řekli? 112 [pageend114]K: Vaši otázku bych vymezila tím, že se ptáte na lidi stíhané nespravedlivě za své přesvědčení; čímž nechci říct, že u tak zvaných kriminálních případů nedochází k nespravedlnostem, aleje rozhodně něco jiného, když je člověk stíhán za krádež anebo za opisování náboženského textu. Žádný recept proti strachu nemám. Snad skutečně nejdůležitější je pro člověka vědomí toho, kým je. Být si vědom svých hodnot, lidských, mravních, vzdělanostních, civilizačních, trvat na nich i proti sobě a svému strachu; proto asi k lidské kultivovanosti taky patří vědomí sebe, nejen své zařazenosti do většího celku. Pravda aleje, že ne každý umí reagovat včas, rychle a důrazně. Slušný člověk se lekne hrubosti, neumí s ní zacházet; někdo se mylně domnívá, že má na své trýznitele působit v dobrém a svá stanoviska vysvětlit. Drobné selhání, které člověka nerozvrátí, bych ale naprosto nebrala jako celoživotní hanbu. Lidé možná dokonce potřebují udělat zkušenost i s vlastním selháním. Když šije dobře rozeberou a zařadí, může se stát i vzpruhou, aby si příště věděli rady. Když jsem kdysi preventivné uvažovala o možnosti, že mě zavřou, měla jsem pevně zafixovány dvě zkušenosti. Tu jednu strašlivou z procesů v padesátých letech, kdy lidé sami na sebe vypovídali tak, že je mohli pověsit. Nevím, co bych dělala, být pod drogami, tak jako byli oni, být mučená; zkušenost těch ubožáků tu ale je, je jejich draze zaplaceným odkazem a můžeme ji pro sebe reflektovat. A taky mi pomohla zkušenost přátel vězněných na počátku sedmdesátých let, věděla jsem od nich, že se protokoly z výslechů dostanou do rukou všem obviněným, na něž se ptají; představa, že by si někdo z mých přátel přečetl sebemenší moje svědectví proti sobě, mi naháněla větší hrůzu než výslechy samy. A lidé, kteří u výslechu „podlehli“? Říká se, že každý zjistí až tam, co vydrží nebo nevydrží. Já sama udělala zvláštní zkušenost. Ve vězení všechno funguje obráceně, je to svět naruby, co je jinde ctnost, tam je to provinění; ztratit svobodu, ať spravedlivě nebo nespravedlivě, znamená napůl umřít. To neví nikdo lip než ti, kteří vás vězní a vyšetřují. Vězeň si může tuto obrácenou rukavici, která fackuje, uvědomit až když už je pozdě. Když proti mně prokurátor vznesl obvinění a uvalil na mě vazbu, byl to pro mě šok a nejvíc vnitřní námahy mi dalo vyrovnat se s tím, přijmout to. Přijmout fakt, že jsem vězeň a že mohu být odsouzena. Všechno se v člověku bouří, touha po svobodě je skutečné téměř tak silná jako touha po životě. Ta touha ale nesmí člověka ovládnout, musí ji vměstnat někam hluboko do duše, kde o ní ví, ale kde by nepřekážela konkrétnímu rozhodování, jak se chovat, jak vypovídat atd. Kdo se příliš neuvážlivě touží dostat z kriminálu, může mít sklon zaplatit za to i výpověďmi, které na něm vynucují; a to tím spíš, že celé trestní právo je založené ne na důkazech o vině, ale na výpovědi, a že si ulehčíte, když „spolupracujete“ s vyšetřovatelem. A skutečně se lidé, kteří vypovídají nebo se jinak pokoří, i z vězení dostanou, mají menší trest, různé výhody a podobně. Cenu, kterou za takovou výpověď pak platí, bych nechtěla poznat. Povím vám něco, co jsem zatím řekla jen 113 [pageend115]svému muži. Když nás po roce pustili, prožila jsem okamžik až divokého štěstí. Ale ne proto, že jsem zas na svobodě; to věcnost života překryje; byla jsem šťastná, když jsem si uvědomila, že jsem na svobodě, přestože jsem všechno vydržela. Neboli, abych tu nadnesenost trochu narušila, jak říkají staří kriminálníci zavřít můžou, pustit musí. Z jakési obezřelosti, jíž sama dobře nerozumím, se bráním mít nějaký příliš určitý názor na lidi, kteří u výslechu „všechno řekli“. Sama pro sebe si na ně pak dávám pozor, o ničem důležitém s nimi nemluvím, ale nějak se ve mně cosi vzpírá je soudit. Nemyslím, že se mají selhání omlouvat, ti lidé musejí od svých přátel jasně vědět, že selhali, to jim taky jediné může pomoci dostat se z traumatu, současně se ale musejí vážit i okolnosti takového selhání. Zejména ta hlavní okolnost, že nikdo není povinen být hrdinou. Vstupuji-li do rizika, spočívá to riziko i v tom, že můj přítel může selhat. I pak, myslím si, je moje povinnost stát s ním. Četla jsem výpovědi člověka, který příliš mluvil. Pohoršovalo mě ale cosi docela jiného, pohoršovalo mě, že donutili selhat člověka očividně těžce nemocného. Nekorektnost výslechů a soudů nad politickými vězni je významný korektiv při posuzování takových selhání. A je to nekorektnost nikoli osob, po obvinění už vyslýchají profesionálové, kteří si na osobní korektnosti zakládají; je to nekorektnost založená v zákoně: u výslechů například není obhájce, a je-li tam, stejně vám podle zákona nesmí poradit, nesmí pomoci. A než aby tam jen seděl a zvyšoval vaše výdaje, radši tam nechodí. Vězně záměrně udržují takto opuštěného. P: Strach hraje v naší společnosti velkou roli. S jistou nadsázkou lze říci, zeje principem, na němž je organizována. To některé lidi vede k domněnce, že současný marasmus je zaviněn především nedostatkem občanské kuráže. Chce to jen přestat se bát a pak bude dobře. Co vy říkáte na tuto „kurážnou“ teorii? K: Řekla bych, že psychologickým trikem, na němž je také totalita založena, je tajemnost. Je to ten Kafkův zámek, do kterého se člověk z podzámčí nedostane. Proto si cením, když Gorbačov tak zdůrazňuje „glasnost“, informovanost; do otevřené společnosti ,je vidět“, informovanost je jedním z hlavních předpokladů její otevřenosti. Ví se, kdo je v jakém postavení, za co odpovídá a komu. A novináři vždy včas provalí, co nepěkného kdo provedl. U nás doposud nerušeně vládnou tajemné aparáty a sekretariáty, které nikdo nevolí a nikomu se nezodpovídají. Lidé mají strach z tajemna, z neznáma, ze skrytých sil. Každý ví, že takové síly jsou, že mají poslední slovo a mohou kohokoliv zničit. Tato mafiánská neviditelnost a nepostižitelnost je základem všeobecného strachu. Všude se nejmíň jednou mohli lidé přesvědčit, že se někdo dopustil i velkého přestoupení zákona a nic se mu nestalo, protože patřil k místní mafii, anebo to za něho odnesl někdo jiný. Tak lidé mlčí, aby to neodnesli oni. 114 [pageend116]Když jsem dělala mluvčí Charty, hlídali mě v létě na vsi, byli po třech ve třech autech a střídali se ve dvou směnách. Na jednu ženu a psa osmnáct mužů. A lidé se zdaleka jezdili na ta auta a mladíky v nich dívat, vzrušovalo je to jako pohled na pornografické obrázky, konečně viděli ty, kteří se zjevují z tajemných temnot. To není jen ostražitost, že nikdo z StB neřekne své pravé jméno; jistěže nechtějí, aby lidé v jejich okolí věděli, čím se živí, ale roli tu hraje i ona tajemnost: hle, jsem pro tebe nepostižitelný. Tajem- nost útočí v člověku na pud, na to živočišné v něm. Jedno z aut, z kterých mě hlídali, měli zaparkované na kopečku naproti naší chalupě, a aby mohli vůz rychle nastartovat, když jsem si vyšla se starým psem na procházku, měli je do kopečku vycouvané. Jsou to už čtyři roky, a přece kdykoli slyším zvuk couvajícího auta, jdu se podívat, kdo v něm sedí. To je ta nízkost a středověkost totalitních režimů: zacházejí s lidmi jako s Pavlovovými Psy. Pokud jde o „kurážnou“ teorii —jak by nám bylo dobře, kdyby vše bylo tak jednoduché! O občanskost nebo neobčanskost společnosti se vede zápas po celé moderní evropské dějiny. Společnost sebezáchovně inklinuje ke svobodě jako hlavnímu znaku svojí politické kultury. A v převráceném obraze — režimy založené na potlačení svobody jednotlivce společnost destruují a působí v ní všeobecný rozvrat, mravní, hospodářský, kulturní. To je dneska hlavní zkušenost o způsobu socialismu provozovaném v Sovětském svazu. V obdobích vlády silně represivních režimů vůli ke svobodě vyjadřuje za společnost užší nebo docela uzounká vrstva lidí, ostatní společnost „mlčí“ a zařizuje se v daných možnostech. Nechci to nazývat marasmem, ti mlčící lidé nemají jinou vinu, než že jsou manipulovaní a vědí o tom: i celé společnosti, nejen jednotlivec, se chovají podle toho, nač mají. To je věc jejich možností a ovšem taky probudilosti, ne viny za nějaký marasmus. Za ten ať se odpovídají ti vlivní, kteří ho způsobili. Myslím si, že nejenom u nás, ale vůbec ve světě trpíme nedorostlým etickým smyslem, nevypracovanou etikou, která by byla s to účinně zápasit s totalitarismem. Nás, kteří žijem uvnitř totalitních mocí, se to týká víc než zemí jiných, těm stačí — zatím — vůči nedemokratickým režimům projevit vlastní pevnost. Přece ale si myslím, že svět nemá vypracovanou etiku odpovídající jeho potřebě a stavu. Převažuje pragmatismus v době, kdy účelovost a realismus si na totalitních režimech už dávno vylámaly všechny zuby; účelovost a realismus totalitní státy naopak ochotně převezmou na vlastní ochranu. Chci říct, že žijeme na přelomu, kdy skutečně vzniká „nové myšlení“, svým rozsahem ovšem pohlcují nové myšlení Gor- bačovovo jako svou malou částečku. A na přelomu se ocitá i naše společnost, o níž se moje — a optimistická! — teorie domnívá, že ta její většina, která ve zlých časech „mlčí“, má velice jemný nos na proměny společenské atmosféry. Vzpomeňte na nadějeplné nálady, než prvně přijel Gorbačov do Prahy. Nejde mi teď o to, že se lidi zklamali; ve víře v osvoboditele na bílých koních se vždycky zklamou. Jde o ten jemný nos vycítit, co v které 115 [pageend117]chvíli má naději. Lidé mají velice vyvinutý smysl pro možný čin okamžiku; ale to potom znamená, že jsou si pořád ještě svojí aktivní role vědomi. A že ji ve vhodné chvíli i uplatní, jak se to ukázalo 28. října. Společnost vždycky zůstává živým organismem, nedá se umrtvit žádným do ní vneseným marasmem. Je ale velice důležité, zda to, co si právě myslí a přeje, je to pravé a to realizovatelné. Proto mi v současné chvíli nepřipadá jako nejdůležitější, jestli lidé procitnou ke kurážnosti; ovšemže procitnou, jakmile rozpoznají, že kuráž jejich drobných existencí bude mít nějakou společenskou váhu. Jako nejdůležitější mi připadá, aby měli v programu a taktice jasno ti, kteří se cítí být odpovědnými za celospolečenské problémy, vůdcové, kteří také skutečně odpovědní jsou. A teďnemyslím jen skupiny občanských iniciativ, ale taky upřímné reformátory uvnitř establišmentu. Nesouhlasím zdaleka se vším, co dělá a říká Michail Gorbačov, být ale on u nás, výhrady sice nepotlačím, ale budu jej podporovat, protože přišel s odvážným tvrzením, že moc se má chovat mravně. A jako je to se mnou, tak je to i s masami, které mlčí; aby mohly být kurážné, potřebují vědět a věřit tomu, zač svou kuráž nasadí. A můj optimismus, pokud jde o smysl společnosti pro to, co jí prospívá, jde tak daleko, že se domnívám, že pro falešné plány obrody se lidi nenadchnou. Možná toto je ona moudrost mas, o které psávali marxisté, které pak masy opustily. P: Mám přítele, který je v běžném životě velice odvážný. Provozuje horolezectví, v hospodářských konfliktech se nezalekne přesily. A přesto, když mu v práci nařídí, aby šel na 1. máj, tak tam se skřípěním zubů jde. Jsou snad dva druhy odvahy — občanská a běžná? K: V hospodské rvačce člověk reaguje podle svojí povahy; jít nebo nejít se zaměstnavatelem do průvodu 1. máje je věc rozmyslu. I absolutní hodnoty fungují a uplatňují se v lidském životě relativně. Možná ten přítel má za důležitější jiné věci, než jaké považujete za důležité vy. A dokonce bych vaši otázku úplně obrátila. Já například mám za jednoho z nej ušlechtilejších lidí, které znám, člověka, který se na dlouhá léta rozhodl vzdát se jakýchkoli „občanských ambicí“, aby mohl hmotně zabezpečit život druhého člověka, který ty ambice má. Kdo z těch dvou je tu ten statečný? Svoboda je vždycky záležitostí individua. Nemůžete být svobodný kolektivně. A tak třeba i to, že člověk jde přinucené do průvodu 1. máje, vyžaduje jistý druh sebeovládání, které mu umožní být svobodný někde jinde. Tak přece žije většina lidí u nás. Jde o to, aby to, co ztrácím tím, že vyjdu strachu vstříc, nepřevážilo svým významem pro můj život nad tím, co jistou opor- tunitou získám. To není mravní relativismus; etika není jednání jen cito- vě-volní, ale taky rozumové. Že jde váš přítel do průvodu, může mít racionální příčinu: třeba by se pak nemohl šplhat po horách. 116 [pageend118]P: Náš časopis je založen na anonymitě (kterou nedávno jeden z nás protrhl, ale ostatní v ní zůstali). Nelze se v rozhovoru o strachu vyhnout následujícímu dotazu: patříte k těm lidem, kteří neuznávají anonymní samizdat? Co v této souvislosti říkáte tomu, že s vámi vedu rozhovor o strachu pod pseudonymem? K: Od samizdatu je určitý podíl anonymity neodmyslitelný; zříci se jí by znamenalo mnoha lidem upřít možnost v samizdatu publikovat. Není to věc etická, je to věc praktická. A zdaje anonymita některých autorů výrazem jejich menší odvahy anebo jejich větší rozvážnosti, bych zcela nechala jen jejich úsudku. Nikomu do toho nic není. Je mi až do toho, co anonymní autoři píší a publikují. Anonymita umožňuje autorovi psát věci, které má za nebezpečné; současně ale anonymita svádí k neuvážlivým soudům. Ty ale mohou napravit neanonymové. Mě jednou velice výrazně ovlivnil pseudonym Josef Hradec a vůbec jsem neměla potřebu pátrat po jeho totožnosti, byla jsem mu prostě vděčná za myšlenkový impuls. Zatímco když vás anonym namíchne, napadne vás chtít vědět, která konkrétní osoba to je. A tak se teď musím distancovat od jedné neobratnosti vašeho časopisu, bez toho bych nemohla dělat tento rozhovor. Působí trapně, když někdo anonymní dost bezohledně kritizuje někoho, kdo nastavuje kůži. Tak mi připadla kritika, kterou jednou váš anonymní časopis uveřejnil o Chartě. Ne že by byla Charta nekritizovatel- ná, nikdo není tak kriticky tvrdý jako sami chartisté mezi sebou, k tomu vede konsensus založený na pluralitě. Ale anonymní kritik aby si dával velký pozor, aby se sám svou kritikou nediskvalifikoval. Když letos v Bratislavě odsoudili Ivana Polanského na čtyři roky do vězení za rozmnožování církevních i vlastních textů, všichni, kteří nějak pracují v samizdatu, vydavatelé a redaktoři edic nebo časopisů, se Polanského zastali a nabídli se vlastně za rukojmí: když jste odsoudili Polanského, odsuďte i nás. Byla jsem u toho, jak těžko se někteří lidé rozhodovali petici podepsat; nemyslím, že by váhali z nedostatku odvahy, ale spíš pro překvapivost etiky toho činu. Na petici byl podepsán i Aleš Lederer z redakce vašeho časopisu. Že kvůli Polanskému vystoupil z anonymity, okamžitě za to zaplatil represí státní bezpečnosti, časopis ale, myslím si, tím získá větší hodnověrnost i váhu. Čímž chci říct, že anonymita, ať sebelépe zdůvodněná, přece jen postrádá něco z toho, co má člověk, který se pode- píše, přirozeně. Anonymita je výrazem nesvobodných poměrů a jako taková je i daní vlastní nesvobodě. A možná tu je odpovědna vaši předchozí otázku po příteli, který se v hospodě popere, ale na průvody chodí: vy taky děláte rozhovor se mnou, ale nepodepíšete se; a musíte tedy znát ten závažnější důvod, který vám tu opatrnost přikazuje. Že se mnou vedete pod pseudonymem rozhovor o strachu a jak ho překonávat, nemám ani tak za mravní paradox, jako za celkem sympatický sklon Čechů vytvářet humorně absurdní situace. Pokud jde o morálku — 117 [pageend119]já přece vím, kdo jste, čtenář ví, kdo jsem já, mravu i slušnosti je tedy učiněno zadost. Potěšení mám ale z toho, co nám tato naše situace nabízí. Vy jste se mi musel představit a současně říct, že se nepředstavíte. Já vím, kdo jste, ale současně to nevím, před veřejností to nevím; dokonce i na policii bych musela říct, že to nevím, přestože ta by držela v rukou náš rozhovor. Až rozhovor vyjde, někdo řekne, že jsem odpovídala hloupě anebo že vy jste se hloupě ptal; představuji si to někde, kde budeme oba, já nedostatky rozhovoru svedu samozřejmě na vás, vy se nebudete moci bránit... a tak do nekonečna jako ve frašce od Moliéra. Podzim 88 Rozmlouval Jan Stern ml. THE SALISBURY REVIEW Vydává: Roger Scruton London, England 118 [pageend120]NENÍ TŘEBA NIC VYMÝŠLET, VŠECHNO JIŽ EXISTUJE (rozhovor s viceprezidentem Bank of America) Gabriel Eichler, narozen 1950, odešel do USA v roce 1968. Již 14 let pracuje v Bank of America, kde je hlavním zástupcem v zahraničních stycích. Rozhoduje o úvěrových limitech, které budou investovány do jednotlivých zemí. V posledních osmi letech zastával funkci ekonoma pro Rakousko, Francii a země východní Evropy se sídlem ve Frankfurtu, Vídni a Paříži. Stal se jedním z vedoucích Londýnského klubu, který jedná o úvěrech polským soukromým bankám. Zároveň zastupoval banky celého světa v jednáních s Polskem o prodloužení splatnosti polských dluhů. Gabriel Eichler žije v Kalifornii, San Franciscu, kde je ředitelství Bank of America, jedné z nejvlivnějších a největších bank na světě, jenž má působnost ve 140 zemích světa. R: V Československu dochází k vytváření demokratického uspořádání společnosti, resp. jsme na počátku tohoto procesu. Který krok pokládáte v politické oblasti v tuto chvíli za nejdůležitější, a kterou oblast, podle vás, nelze opomenout? E: Na všechno se dívám z hlediska hospodářství, jak optimálně zefektivnit ekonomiku. Politika jako taková mě příliš nezajímá. V ekonomických otázkách je důležité vybrat si systém, který zdařile funguje už v jiných státech a vyhnout se těm systémům, které jsou neefektivní a vlastně nepro- sperují. Když se podíváme 40 let nazpět, vidíme, který ekonomický systém je životaschopný a naopak. Je sice faktem, že systém založený na tržním hospodářství může fungovat i v diktatuře, ale v každém případě lépe funguje v demokratické společnosti. Tudíž některé státy velmi dobře prosperují ekonomicky, aniž by fungovaly v demokratickém systému. Příkladem jsou Chile, Tchajwan a Jižní Korea, případně Singapur. Československo, kde existují určité demokratické tradice a kde byla nejotevřenější ekonomika, stále patří z pohledu Severní Ameriky k zemím západní civilizace. Československo by si tedy mělo vybrat demokratický systém, který by se zároveň opíral o dobře fungující a silnou ekonomiku. V těchto otázkách však existuje řada rozdílů. Demokracie ve Velké Bri- tá- nii se liší od demokracie ve Francii, západním Německu či Rakousku, kde je v podstatě socialismus, který však připouští tržní hospodářství. Po- díváme-li se blíže na tyto vyspělé západní státy, vidíme, že ve Francii je vliv vlády na hospodářství největší, čili vliv politiky na ekonomiku převažuje. Ve Velké Británii je tomu právě naopak. Jelikož předchozí hospo119 [pageend121]dářský systém v Británii nefungoval, ministerská předsedkyně paní That- cherová tento vliv otočila. Díky tomu současné britské hospodářství vykazuje nejlepší výsledky za posledních 30 roků. Ve Francii je velká část hospodářství ve státních rukách a tím, že politici měli právo jmenovat svoje lidi do vysokých pozic v průmyslu, má samozřejmě politika silný vliv na hospodářství. V Německu není tento vliv tak jednoznačný. Podpora politiků přichází do značné míry od ředitelů nebo předsedů velkých soukromých firem. Takže, jak patrno, paleta možností je dost široká. V momentální situaci bych v Československu očekával vytvoření systému, který umožní co nejrychleji přestavět hospodářský mechanismus na tržní, přičemž bych doporučoval nenechat se ovlivnit žádnými jinými zájmy, buď národostními, náboženskými nebo technickými, protože v určitém stádiu vývoje přijde i na toto vhodná chvíle. Ale momentálně si Československo nemůže dovolit, aby byl parlament příliš silný a aby se vměšoval do každého ekonomického rozhodnutí. To znamená, že by se žádný nutný krok v hospodářské oblasti nemohl udát bez rokování parlamentu. Ekonomické změny musí být co nejrychlejší a parlament je v tomto smyslu pomalý. Parlament totiž hájí zájmy voličů, které však můžou být proti samotnému smyslu a zdraví ekonomiky, protože voliči mohou být ve své podstatě konzervativní a vůbec nemusí chápat zájmy, které jsou v makroekonomické sféře důležité vykonat ihned. Když uskutečnění změn bude trvat příliš dlouho, rozdíl mezi západní Evropou a Československem se ještě prohloubí. Je tedy načase, aby Československo přijalo systém, který by dovoloval připojit se co nejrychleji k hospodářskému systému západní Evropy. R: Čili za nejdůležitější krok považujete vznik trhu. E: Ano. Když chce mít stát vysoký ekonomický nárůst, a v tržní ekonomice je dost velká pravděpodobnost takového růstu, pak je to skutečně ten nejsprávnější krok. Pár nejambicióznějších, nejaktivnějších lidí bude v určitém stádiu vývoje rychlejší než ostatní, což bude vytvářet konflikty, protože lidem se obvykle nelíbí, když je někdo bohatší než oni sami. Jenže stát musí takový trend přijmout, a nemůže okamžitě zdaňovat a brát lidem to, čeho oni chtějí dosáhnout. Tohle je třeba si uvědomit, neboť až se situace změní, pak v prvních letech určití lidé, ti nejambicióznější, kteří si ovšem berou zároveň největší riziko, pravděpodobně nejrychleji zbohatnou. Ale to by lidem nemělo vadit, protože jak pokračuje hospodářský rozvoj, bohatství se rozptýlí. R: A toto bohatství pomůže i ostatním. E: Jistě. Co ti lidé můžou s bohatstvím udělat? Mohou ho investovat ve své zemi. A československé hospodářství by jim mělo dát možnost rein120 [pageend122]vestovat zisky. Reinvestice totiž výrazně pomáhají zaměstnanosti. Jelikož stát je ve své podstatě neefektivní, vytváří se takto řada efektivních pracovních míst. Soukromé podnikání by zaniklo, kdyby bylo neefektivní. Státní hospodářství nezanikne, jelikož může prostřednictvím dotací přežívat. Soukromý sektor, jestliže prosperuje, pomáhá vytvářet kvalitní pracovní místa pro řadu občanů, kteří si tam přijdou na dobré zisky. Navíc soukromý podnikatel může zrenovovat vesnici, pomáhat družstvu, galeriím, které chátrají. Státní pokladna většinou nemá peníze, aby něco zvelebovala. Takže co se týká politického systému, neumím si pro Československo představit jinou variantu, než systém parlamentní demokracie. Co se týká politických stran, je mi úplně jedno, které vzniknou, ani jedna by neměla být zakázaná. A co se týká hospodářství, v tomto stádiu by bylo dobré mít vládu, která by měla větší váhu a sílu než parlament. Protože je třeba dělat věci rychle, efektivně, zákony je třeba měnit svižně, takže vláda by v této fázi měla mít trochu víc moci, než parlament. R: Jaké podmínky považujete za nezbytné, aby vaše banka byla ochotna investovat v Československu? Jedná se o otázku převedení podniků na akciovou formu, o otázku burzy cenných papírů atd... E: Je rozdíl mezi investicemi a půjčkami. Půjčuje si obchodní banka, státní banka živnostenská, nikdo jiný si dosud peníze nepůjčil. V případě půjček nese riziko československý stát. Jelikož si Československo málo půjčovalo, byl i zisk pro nás malý, takže se vlastně nevyplatilo peníze půjčovat. V případě investic je situace jiná. Buď si zde otevřeme vlastní banku, a nebo bychom z Frankfurtu či z Londýna dávali půjčky firmám, které hodlají v Československu investovat. To znamená, že bychom půjčovali na projekty. Bude ovšem záležet na dvou věcech: kdo je investor, která západní firma chce do Československa investovat? Pak je to riziko západní firmy. Bude-li se jednat o seriózní firmu, se kterou máme dlouholeté styky a dobré zkušenosti, samozřejmě budeme takový projekt podporovat. Musíme se však přesvědčit, že projekt bude mít návratnost v západních valutách a ta bude tak vysoká, aby nám půjčku splatil i s úroky. Jelikož koruna není konvertibilní, bude dlouho trvat, než se pustíme do nějakých projektů, do kterých bychom jako banka sami investovali. R: Otázka konvertibility zřejmě je zásadní. Do jaké míry a jak vážnou překážkou by mohla být ve vaší investiční účasti v Československu právě ta skutečnost, že československá koruna není konvertibilní. E: My v československých korunách neinvestujeme. Dáváme kredity a investujeme v různých valutách, tedy nejen v dolarech. Ale když dáváme půjčku v německých markách, chceme být splaceni zase v markách, když 121 [pageend123]je půjčka v dolarech, chceme dolary. Čili tím, že koruna není konvertibilní, bychom půjčovali nebo investovali jen do věcí, jejichž návratnost bude v dolarech. Čili otázka konvertibility není důležitá pro Bank of America, nýbrž pro československé hospodářství. Pro mne jako privátního investora je přece jednodušší, když vím, že můžu jít do jakékoliv banky a směnit korunu na valutu, ve které musím platit svoje zaměstnance, dodavatele atd. Pokud toto nemohu udělat, nevím, co si s korunou počít. Když vydělávám v korunách a všechny výdaje mám v markách, mohu vydělat milióny korun, ale nic mi nepomůže, nemohu-li je směnit na tvrdé valuty. Takže nejdůležitější starostí vlády by mělo být, aby hospodářství bylo stabilní, rovněž celková politická situace, a koruna aby byla konvertibilní, chce-li, aby do země vstoupili západní investoři. R: Říkal jste, že je třeba pečlivě uvážit, do jakých oblastí byste byli ochotni investovat. Čili do jakých podniků či oblastí by byla vaše banka ochotna investovat a za jakých podmínek? E: Momentálně ani do jednoho podniku. Nikoli proto, že se bojíme, ale protože nemáme koruny. Museli bychom si je půjčit. Co se týká tvrdých valut, uvědomujeme si, že to je státní podnik, který si pravděpodobně valuty nevydělá. Stále upozorňuji na skutečnost, že nyní nese vlastně všechna rizika stát, takže pro nás je nejjednodušší půjčovat bankám. R: Předpokládám tedy, že západní investoři budou investovat především do soukromého sektoru a nikoliv do státního. Myslím, že tam vyrůstají kořeny zdravé ekonomiky. E: Aby se československé hospodářství rychle pohnulo kupředu, budou zapotřebí nové obrovské investice. Československo má dvě možnosti - buď si půjčit a investovat, ale investovat ve velkém mohou jenom národní podniky, což by zvětšovalo nejen jejich moc, aleje zde i pravděpodobnost, že zkrachují, - anebo dovolit investovat západním firmám. Pak přechází riziko československého státu na západní firmy. Takže je důležité, aby Československo připravilo podmínky pro přímé investice západních firem. Jednou z podmínek je, že československá měna bude konvertibilní, a ekonomická a politická situace stabilizovaná. Československo má ohromné výhody oproti ostatním státům východní Evropy, že je zde levná pracovní síla a zároveň dobře vychovaná, s dobrou pracovní morálkou. Současně je tu kvalitně vybudovaná infrastruktura. Československo prostě není rozvojový stát, na rozdíl od Polska, které je mnohem blíž úrovni rozvojových zemí. S ohledem na to, aby se Československo začalo rychle vyvíjet, je hlavním úkolem vlády připravit podmínky pro soukromé podnikání obyvatel, ale i pro investice západních firem a jednotlivců. Velké investice přijdou jedině tehdy, když bude koruna konvertibilní, to znamená, že si tyto 122 [pageend124]firmy budou moci čerpat své zisky, kdy budou chtít. Lze předpokládat, že většina investorů nebude zisky čerpat ihned, ale naopak, že ho reinvestují v roce druhém a třetím, neboť si uvědomí, že tady jsou obrovské šance na trhu, které nebudou mít nikde jinde. Prostě nejlepší je reinvestovat v té- mže státě a nikoli po roce odčerpat zisk a zavřít firmu. Takto žádný soukromý podnikatel nefunguje. Čili rychlého vzestupu Československa by se mohlo dosáhnout investicemi a nikoliv půjčkami. R: Poznal jste země střední Evropy. Jak vidíte výchozí podmínky jednotlivých zemí této oblasti pro start mezi vyspělé kapitalistické země? E: Já si myslím, že Československo má šance největší. V Polsku a Maďarsku jsou hlavním problémem dluhy. Splácení a umořování jejich dluhů bude silně brzdit rozvoj těchto dvou zemí. Co se týče východního Německa, které je ekonomicky rovněž vcelku silné, ale tím, že jim nyní odešly čtyři milióny lidí, vytvořila se v určitých sektorech hospodářství dost chaotická situace. Na druhou stranu však mají výhodu v tom, že jsou součástí Německa a že západní Německo se bude chovat zajisté jinak k svému východnímu sousedu než k Československu. Takže je víc než pravděpodobné, že dojde k pohlcení východního Německa a jeho hospodářství západo- německým kapitálem. Dojde-li k tomuto, pak má samozřejmě východní Německo ty nejlepší možnosti pro start mezi vyspělé západní země. Takže z těch třech zemí okolo Československa má zřejmě východní Německo nejlepší podmínky, ale v porovnání s Polskem a Maďarskem je na tom Československo nesrovnatelně lépe. V Bulharsku a Rumunsku je situace zcela odlišná. Jednak jsou tyto země od západní Evropy mnohem dál, Bulharsko je velmi zaostalé a Rumunská ekonomika zcela rozvrácená. Československo tím, že sousedí s Rakouskem a Německem a tím, že pracovní sílaje levná, kvalitní a s dobrou pracovní morálkou, stane se středem pozornosti západních investorů. Ale i československých investorů. Během několika let zde vzniknou firmy s velkými zisky a pokud jim to zdejší ekonomika nedovolí, budou investovat na Západě. Myslím si tedy, že v případě dobré politiky, kdy se politický systém změní co nejrychleji a bude se provádět správná hospodářská politika, mohlo by Československo během deseti let předběhnout Rakousko. Ale když se na druhé straně tyto potřebné kroky neudělají, pak bude hospodářská situace složitější a dosahovat úrovně západních zemí bude mnohem těžší. Proto si myslím, aby se tyto kroky udělaly co nejrychleji a tisíce různých výmluv se opomenulo. Na každém kroku existují stovky výmluv, proč to či ono neudělat, že změny jsou příliš rychlé a ukvapené atd. Čili čím více výmluv bude vláda uvádět a potřebné změny neprovádět v praxi, tím těžší bude všechny tyto nutné kroky zajistit v budoucnu. Tím, že se změnil systém, je tu naděje, že obyvatelstvo bude ochotno a schopno přijímat odlišné názory a různá ne123 [pageend125]populární opatření. Je však třeba jednat co nejrychleji, protože stále víc se budou do procesu změn vměšovat různé politické síly, čímž dojde ke zpomalování hospodářského rozvoje. Myslím si, že hlavním úkolem a cílem současné vlády by mělo být vybudování infrastruktury pro soukromé podnikání a tržní hospodářství, čili legální infrastruktury právního, účetního a daňového systému. Je třeba mít určitý systém zdanění, v němž bude každému jasná perspektiva podnikatelské činnosti. To znamená, pakliže někdo chce investovat, musí vědět, že když bude mít dobrý zisk, tak stát v druhém roce nezmění daňový systém natolik, aby podnikatele okamžitě zničil. Soukromý podnikatel musí přesně vědět, kolik bude mít v prvních pěti letech daní. A zároveň že se daně během těchto let nezmění. A když ano, pak spíše v jeho prospěch. Právní systém neexistuje vůbec. Nikdo neví, jak může fungovat, kde se může zaregistrovat atd. Vytvoření právního systému může trvat maximálně šest měsíců. Vždyť Československo nemusí nic vymýšlet. Stačí poslat několik expertů do Rakouska, Německa, Francie a Anglie, zjistit co je v kterém systému špatné a co dobré a vybrat pro svou zemi optimální verzi. Čili nic nevymýšlet, všechno už existuje. Co však vůbec neexistuje, je účetnictví. Když si chce někdo koupit určitý podnik, tak neví, jak takový podnik ohodnotit. Druhá věc, která rovněž neexistuje, je nezávislé ohodnocení podniku. Každý soukromý podnikatel, který chce investovat, musí přece znát objektivní hodnotu podniku, aby věděl, jestli dotyčná firma klame či neklame. Takže systém nezávislého účetnictví je rovněž třeba vybudovat. A znovu musím zdůraznit, že není třeba nic vymýšlet, neboť tohle všechno už na Západě existuje. Obdobně je to i s daňovým systémem. Soukromý podnikatel potřebuje vědět, jak bude zdaněný. Toto všechno se dá myslím vytvořit během jednoho roku. A otázka konvertibility koruny nemusí, podle mého názoru, trvat déle než 18 měsíců. Současně je ovšem třeba vybudovat instituce, které by se zabývaly otázkou nezaměstnanosti. Neboť v dynamické společnosti, ve které funguje tržní hospodářství, je stále řada lidí bez práce, ať už z důvodu, že mění práci, nebo proto, že firma zkrachovala, nebo hledá výhodnější uplatnění atd. Čili je třeba, aby existovala nějaká instituce, která by pomáhala lidem, kteří jsou zrovna bez práce. Ale i o tom se můžeme poučit z ostatních zemí, jako je Rakousko, Německo či Francie, kde tyto instituce normálně existují. Zároveň je nutné zdůraznit, že i když se počet nezaměstnaných zvýší, neznamená to, že tito lidé nemají z čeho živit svoje rodiny. Na Západě je to tak, že pokud lidé chtějí pracovat a momentálně jsou bez zaměstnání, čerpají z fondů, do kterých přispívají jak sami zaměstnanci, tak i zaměstnavatelé. Dále jsou tam vytvořeny organizace na rekvalifikaci obyvatel. Všechny tyto instituce je třeba připravit dříve, než se spustí do života tržní mechanismy. 124 [pageend126]A nyní k otázce půjček a západní podpory. Západ dal jednoznačně najevo, že je ochoten podporovat změny ve východní Evropě. Myslím si, že jediné, na co by si měl stát půjčovat peníze, je stabilita těchto nutných podmínek. To znamená na vytvoření infrastruktury právní, účetní a daňové. Různé dary, fondy a půjčky by se měly věnovat především sem. Jiné fondy by se měly věnovat na stabilizaci koruny. Neboť pakliže se zdejší hospodářství otevře Západu, bude hodnota koruny silně kolísat a bude třeba různých fondů na stabilizování měny, aby se západní investoři nemuseli ničeho obávat. Tedy vytvořit jakýsi stabilizační fond na upevnění hodnoty koruny. Stát by neměl hledat cesty, jak investovat například do ČKD nebo do Mladé Boleslavi. Tyto záležitosti jsou výhradně v kompetenci podniků, ať už jsou v soukromých rukou nebo ve státních. R: Abychom obnovili normální ekonomiku, musíme se naučit podnikat. Po nucené čtyřicetileté přestávce jsme ztratili nutné návyky. Jak bychom je mohli, podle vašeho názoru, nejrychleji obnovit, a jak se naučit základním normám podnikatelské, bankovní a obchodní činnosti. A konečně, jak by nám v tomto směru mohly USA pomoci? E: Za čtyřicet let ztratilo obyvatelstvo díky tomu, že nemělo žádný kontakt s trhem jako takovým, pochopení pro to, co je tržní hospodářství. To není jen otázka podnikatelské činnosti, ale i obav z nezaměstnanosti, z inflace a podobných věcí. Ale když se podíváme na západní země, kde je určité procento nezaměstnanosti, a kdybychom si ho promítli do Československa, zjistili bychom, že zde na tom nebudete o mnoho lépe. Jestliže se systém změní na systém tržního hospodářství, pak se i lidé rychle přeorientují na nové podmínky. Myslím si, že podnikatelů tady bude dost. Řada z nich udělá chybu, což ještě tolik neznamená. I na Západě je mnoho podnikatelů, kteří dělají chyby. Ne každý podnik se stane IBM nebo Siemens. Mnoho podniků prostě zkrachuje. I tady se udělají chyby, ale vedle krachů budou též úspěchy, a to je to hlavní. Věřím, že lidé se přizpůsobí systému velmi rychle. Na Západě je mnoho lidí, kteří chtějí okamžitě pomoci. Je možné zakládat různé obchodní a podnikatelské školy, kursy, školení amerických podnikatelských kádrů. Tyto věci však nejdou tak rychle. Vystudovat je sice možné během dvou až tří let, ale aby člověk skutečně něco věděl, k tomu je třeba deseti let odborných zkušeností. To znamená, že pomoc Západu může probíhat v několika rovinách. Západní investoři nemusí přivážet pouze finanční kapitál, ale také technologii řízení. Čili výchova na podnikatelské bázi je důležitým prvkem pro posun tím správným směrem. Co se týče americké pomoci, nemyslím si, že by se Československo mělo jakýmkoliv způsobem spoléhat na pomoc americké vlády. Vláda USA se de facto nevměšuje do hospodářských záležitostí Spojených států. Vládaje schopna najít určité finanční zdroje, ale ne velké, na pomoc určitým insti125 [pageend127]tucím, ale převážná část financí půjde ze soukromých zdrojů. V Americe je řada Čechů a Slováků, která je samozřejmě ochotna soukromě investovat do Československa. Čili odtud lze očekávat největší pomoc. Nerad bych, aby Československo spoléhalo, že je někdo ze zahraničí bude živit. To je případ Polska, neboť tam dosud neexistuje účinný systém, který by vytvořil předpoklady, jak tyto finanční zdroje ze Západu efektivně využívat. Osobně si myslím, že možnosti Československa jsou velice dobré, že západní svět je psychicky a politicky připravený pomáhat celé východní Evropě, neboť si uvědomuje, že je to jedinečná příležitost, kterou nelze propást. Zůstává na Československu, jak tuto celkovou pomoc využije. Jde však o to, vytvořit svůj vlastní model, který by fungoval efektivně a byl zárukou do budoucna. 29.12.1989 Rozhovor připravil Aleš Lederer PIŠTE NÁM! O NÁZORY • NÁMĚTY • KRITIKY • STANOVISKA PROSTOR nakladatelství a vydavatelství U Prašné brány 3 Praha 1 11000 126 [pageend128]REPORTÁŽ HUDBA JAKO ŽIHADLO Aleš Lederer Já paže jsem měl zvednuty a tančil jsem, já špatný tanečník jsem tančil radostí a úchvatem, že slyším krve tikot... Bohumil Hrabal: Poupata Blížíme se k hraničnímu přechodu Rusovce-Rajka. Právě jsme projeli kolem impozantního sídliště Petržalka, takže nálada v autě rázem klesla k bodu mrazu. Na hranici spěšně vyplňujeme celní prohlášení. Do rubriky „Prohlášenípři vývozu" uvádím: šedivě zážitky, spěch, únava, nuda. Na závěr vše stvrzuji podpisem. Formality se odbyly rychlostí z oblasti science fiction. Vlastně ještě dřív, než jsme dokázali celou akci zaregistrovat, byli jsme skutečně odbaveni. Seděli jsme poslušně dál v autě a čekali, co bude následovat. Konečně se jeden znáš vzpamatoval a rozhodl, abychom jeli. Ostatní jsme se nevěřícně rozhlíželi kolem a hledali, odkud přijde sprška nadávek. S ostychem jsme nastartovali a zvolna vyjížděli ven z přechodu. Křik, výhrůžky, upozornění ani nic podobného se kupodivu nedostavilo. * * * Cestou k hranicím se mi znovu vyba voval telefonní rozhovor: „ Tipni si, kdo teď bude v Budapešti?" udeřil na mne bez pozdravu kamarádův hlas. To bylo někdy v půli srpna. Tenhle fanda do rockové hudby mne čas od času bombarduje zaručenými zprávami o chystaných koncertech v zemích, kde se 40 let prakticky nic neděje. Čekaljsem bez výraznějšího zájmu, jaká tutovka z říše fantazie z něho tentokrát vypadne. V minulosti mně nabídl Micka Jaggera s Rolling Stones, také skupinu Pink Floyd, dokonce i Franka Zappu. „Kamaráde, na tohle se raději posaď, protože takovéhle složení by tě ani ve snu nenapadlo." Zasmál jsem se a v duchu si představoval, co dnes pro změnu vymyslí. 127 [pageend129]* * * 1. září odstartoval na londýnském stadiónu Wembley rockový maratón, který proběhne celkem sedmatřiceti zeměmi čtyř kontinentů. U zrodu akce s uchu lahodícím názvem Human Rights Now! stojí mezinárodní organizace Amnesty International, která ji pořádá u příležitosti 40. výročí vyhlášení Všeobecné deklarace lidských práv (z 10. prosince 1948). Z Londýna se maratón přesune do Paříže, odtud rovnou do Budapešti, a čtvrtou, v Evropě poslední zastávkou má být Miláno. * * * Položil jsem sluchátko a chvíli se usmíval nad kamarádovou zprávou. Usoudil jsem, že se jeho nezkrotná imaginace utrhla z řetězu, až se dočista zbláznil. Jenom jsem se podivoval, proč potřebuje svou obrazotvornost jitřit stále novými a zá vratnějšími předsta vámi? Ale ač pro mne byla jeho informace jakkoli ztřeštěná, nakonec mě vyprovokovala k trochu dětinskému fantazírování. Začaljsem přehlížet rockové nebe a sestavovat pomyslné All Stars. Mezi prvními mě napadli Peter Gabriel a Sting. Po krátké úvaze jsem doplnil další jména: Phil Collins a Genesis, Mick Jagger s Rolling Stones nebo pro sólové úspěchy s jinou sestavou (raději však se Stony), samozřejmě nemohli chybět ani Američané Frank Zappa a Bruce Springsteen. Malinko jsem zaváhal, ale nakonec můj osobní vkus nominoval jednoznačně. Poslední čtyři místa, aby hvězdná desítka byla kompletní, obsadili Steve Win wood, skupina Pink Floyd, Tom Waits a nikdo jiný než Michael Kocáb s Pražským výběrem. Ano, Češi v takovémhle podniku nesmějí chybět. ♦ * * „ Takže sedíš?“ zeptal se kamarád v telefonu. „ Tak poslouchej! 6. září bude v Budapešti Gabriel, Springsteen a Sting. Co tomu říkáš?“ Neříkal jsem nic. Jenom jsem polkl. Přiznávám, že se mi nechtělo uvěřit, i když představa takovéhle kombinace byla nadmíru lákavá. Když mně pak na konci srpna potvrdil druhý kamarád z jiného pramene totéž, a dokonce i náš tisk se o akci zmínil, bylo vlastně rozhodnuto. Zbývalo vyřešit jen drobnou maličkost: kam se pojede! Padaly návrhy do Londýna, jiný kamarád se přikláněl k Paříži, další byl zase pro Miláno. Nevím, kdo problém rozsekl, ale nakonec padla volba jednomyslně pro Budapešť. * * * Nálada za hranicemi se nejdříve výrazně zlepšila, aby poté definitivně spadla až pod bod mrazu. Hned v první maďarské vesničce jsme doslova šokováni zírali na upra vené pyramidy ovoce a zeleniny. Bylo málo po šesté 128 [pageend130]hodině ráno. Místní zelináři sprchovali a zametali chodníky před svými krámky. Stejně tak různá bistra a kafetérie vypadala jako vystřižená z francouzského žurnálu. Madářise probouzeli do nového dne, ale očekávala je (z našeho hlediska) vskutku neobyčejná podívaná (z jejich pohledu samozřejmost). Najednou mně bylo stydno. Maně se mi vybavila slova Gustava Flauberta z jeho knihy Rozhovorů o umění, bohu, životě a lidstvu: „Před pěti nebo šesti lety řekl mi kterýsi Polák, mluvě o Rusku, hluboké slovo:, Jeho duch se nás zmocňuje' a myslil tím absolutismus, špehounství, náboženské pokrytectví, slovem protiliberalismus ve všech podobách (...) Nic než vnější nátěr a pod tím barbarství, barbarství v bílých rukavičkách! Kozácké pracky s nehty zbavenými špíny, růžová pomáda, která páchne lojem. Och! Klesli jsme hluboko!" Tolik Flaubert. * * * Prvně jsem přijel do Budapešti před dvěma roky. Rovněž v září. Tehdy běžela Prahou fáma, že zde vystupuje Peter Gabriel. Na místě se ukázalo, že žádný takový koncert není ani v plánu. Pobyl jsem zde dva dny a měl jsem klid a dostatek času prohlédnout si Budapešť, již tehdy přáteli tolik vychvalovanou, na vlastní oči. Obzvlášť nadšený jsem však neodjížděl. Spíš naopak. Trochu jsem byl zklamán, zejména kvalitou výrobků v buticích, jež byly napěchovány na všech hlavních třídách jeden vedleriruhé- ho. Všude se nabízelo stále totéž zboží, nápaditost mdlá, takže pro oko ná v- štěvníka zbýval jen holý kšeft v poněkud — podle mého soudu — pokleslejší formě. Nabízený sortiment nesl stopy horké jehly a až příliš připomínal odpudivé textilie prodávané v Čechách po poutích. Atraktivnější výrobky byly pouze vystavovány ve výkladních skříních, ale nikde k dostání. A ceny? Tvořily svou vlastní kapitolu v celkovém dojmu. Ani atmosféra tehdejší Budapešti mě nijak neoslnila. Často jsem měl dojem jakési předstírané kulturnosti. A za touto naaranžovanou fasádou civi- lizovanosti a okázalé světovosti jsem cítil prázdnotu. Bohužel. O rok později jsem přijel na den přesně v témže datu. A znovu na Petera Gabriela. Tentokrát jsem si vezl vstupenky už z Prahy, takže byla jistota. Dojmy z města nad Dunajem, kromě koncertu samotného, jsem si nepřivezl prakticky žádné. Do Budapešti jsme dorazili oproti plánu s několikahodinovým zpožděním. Až kolem druhé hodiny po poledni. Stihli jsme se tak akorát naobědvat a pak v rychlosti nakoupit pár drobností pro rodiny. A spěchali jsme na koncert, po němž ihned následovala cesta zpátky domů. A o další rok později? * * * Ráno po osmé hodině jsme dorazili do Budapešti. A bylo to jako když přijedete do Evropy. Těžko a nerado se mi popisuje nálada v téhle metropoli. S vou roli mé nechuti hraje kus studu a jakéhosi zvláštního zmrazení po do129 [pageend131]tyku s tamnějšírealitou. Pro Středoevropana, nota bene z Prahy, musí být pobyt zde tak trochu skličující, až ponižující. Budapešť má v sobě možná trochu strojenou lehkost západních metropolí, v každém případě však kultivovanost a jisté znaky noblesy. Jejich někdy až křečovitě projevovaná snaha o návrat do Evropy působí jako nitrožilně aplikovaná droga. Je to však po mém soudu jediný možný lék pro společnost umrtvovanou bacilem průměrnosti, socializace a tuposti úředníků. Mám dojem, že návrat do Evropy je vůlí a úkolem každého Maďara. Stručně řečeno: Maďarům se daří vymanit se ze sevření oné všeobjímající primitivnosti a nicoty, které u nás tak dobře známe a jež zde vyúsťují v pocity beznaděje a posléze všeobecné upadlosti.Budapešťje pestrobarevná. Takový je možná pohled cizince, návštěvníka na krátkou dobu, každopádně však postrádá projevy hrubosti, tak typické pro pražské prostředí, znaky neurotizujícího shonu a shánčlivosti. Pozoroval jsem chování děvčat a mladíků. Na první pohled prozrazovalo jemnocit a ušlechtilost. Sledoval jsem oči jak mladších, tak i lidí střední generace. A jejich pohledy byly skutečně docela jiné, než jaké známe z pražských ulic: živé, upřímné, laskavé. Tohle pro mne byly obrázky, které skoro neznám. Vypadám možná směšně, ale právě tato zjištění v konfrontaci s naší realitou vycházela pro mne jako Čecha nejsmutněji. Koneckonců méně naplněné výkladní skříně či obchodní domy nejsou ještě takovou tragédiíjako poznamenané životy lidí a poničená duše národa. Tady, v tomto bodě, se stalo s naším národem něco jen stěží možná však vůbec — napravitelného. * * * Přijíždíme ke stadiónu. Hodina „H“se blíží a na ulicích v blízkém okolíje to už znát. Na poslední křižovatce před stadiónem musíme uhnout. Policie odvádí kolony aut jiným směrem. Kolem Népstadiónu je zřejmě beznadějně plno. Hned za rohem stavím auto na chodník a padáme s kamarády ke vchodu. Je chvíli před 18. hodinou a Népstadión je v parádním obležení. Tlačíme se ke vstupu a těch několik upravených vchodů zvolna proceduje do útrob stadiónu netrpělivé fanoušky. Během 15 minut jsme uvnitř. Přes betonovou bariéru tribuny slyšíme tlumenou hudbu. Všichni společně vybíháme po schodech na ochoz hlavní tribuny. Právě bylo odstartováno. Je pár minut po šesté hodině večerní a začal další díl tohoto velkolepého maratónu. Dole v kotli se sbíhají další a další lidé na travnatou plochu pokrytou gumovou fólií. Iz té dálky rozezná vám na pódiu hla vní aktéry večera: Stinga, Gabriela, Springsteena. Po společně odzpívaném prologu je krátká pauza a myse přesunujeme rovněž tam dolů, do kotle, mezi vlnící se, chvílemi skákající mladé nadšence. Prodíráme se na vcelku solidní místo, odkud je jak dobrý pohled, tak i poslech. Tady dole je pravá směsice věkových skupin a národů. Vedle mě stojí dva asi pětadvacetileté finské páry. Přede mnou jsou sedmnáctileté Ma- 130 [pageend132]dárky a jsou vskutku okouzlující — především svou bezprostředností. O kousek dál je skupina Němců (patrně východních) a co chvíli se kolem nás protáhne skupinka Čechů, Moraváků nebo Slováků. Nálada je perfektně naladěná, čekáme jen na poslední úpravy techniků a večer může začít. * * * Úvod patří Senegalei Youssouovi N’Dourovi. Viděl jsem ho už vloni právě zde jako předzpěváka při Gabrielově koncertu. Rytmika NDourových písní je typicky africká, podbarvovaná četnými bubínky. Hojně jsou zastoupeny dechové nástroje. Celý tenhle africký folklór, jakýsi rej barev a tónů, přetransponovaný do rockového rozměru působí elegantně a svižně. Monotónní rytmus skladeb, zdůrazňovaný bubny a perkusemi, spíš příjemně dráždí než unavuje. N’Dour zpívá se zanícením o JAR a její policii, o systému apartheidu, černošských ghettech, také Namibii a afrických bojovnících za svobodu. Pořád dokola a stále totéž. Textům nelze upřít přirozenost a upřímnost, nicméně nám, lidem zpoza želežné opony, znějí příliš naivně a směšně. N’Dourovu deklamaci pomáhá dokreslit mladičká černoška svými neuvěřitelně sugestivními tanečními variacemi. Ještě několik dnípo koncertě jsem si lámal hlavu, koho mně tím neobvyklým pohybovým výrazem připomínala. Jsem přesvědčen, že toto erotické vábení v podobě tance jsem již někde viděl. Zní to hloupě, ale snad u některého druhu exotického ptactva. Nevadí. Možná na to někdy přijdu. Podívaná na tuhle tmavou tanečnici je však ve spojení s hudbou vskutku fascinující. Ysousou N’Dour se skupinou opouští pódium. Hlavníje teprve před námi, ale NDourův výkon si objektivně zaslouží potlesk. A stadión, v tuto chvíli naplněný tak ze tří čtvrtin, mu upřímně děkuje. * * * Po zhruba čtvrthodinové pauze přichází nuda. Na scéně se objevuje maďarská rocková kapela Hobo Blues Band. Primitivní rock počátku 70. let, kterým se prezentují, mě nechává chladným. Domácí publikum sice živě reaguje, ale jejich závěrečnou píseň vcelku vítá. * * * Další pauza. Na stadión se definitivně snesla tma. Po obou stranách pódia se rozsvěcují plátna a několik kameramanů začíná svou práci. Na jeviště přichází americká písničkářka Tracy Chapmanová, projevem trochu připomínající Joan Armatradingovou. Z jejího vystoupení upoutávají pozornost tři výrazné dominanty: vzhled, hlas a písně samotné. Největší dojem na mne dělá její hlas, který zní skutečně špičkově. Do svých písní 131 [pageend133]vkomponovává — podle klasického schématu politiku a rasismus, což už mne u černých Američan ů ani tak neirituje, jako spíš upřímně n udí No budiž. Finské páry ovšem výrazně ožívají, chvílemi dokonce zpívají spolu a na konci každé písně, skoro se dá říct, freneticky ječí Ach bože! Začínám pociťovat únavu. Přece jenom: když sečtu svá léta, k tomu přidám vrozenou netrpělivost, a konečně přirozenou potřebu odvozenou věkem jít co možná nejrychleji k jádru věci, zdá se mi čekání na hla vní sousto večera neúnosně dlouhé. Řada diváků si sedá na zem. Dělám alespoň náznaky dřepů, abych rozhýbal tuhnoucí záda. Je už něco po půl desáté a vlastně teprve nyní všechno začíná. Jak tohle vydržím? * * * Přestávka je tentokrát nekonečná. Po zdlouhavých sic, ale asi nutných technických úpravách se konečně na pódiu objevuje první trumf večera: Peter Gabriel. Z jeho vzezření na první pohled vyzařuje nápadná odušev- nělost. Inteligentní dobrácká tvář anglického gentlemana přesně koresponduje s podsaditou postavou. Gabriel vypadá jako typický ostrovní chlapík. Střídmé vystupování, vždy důkladně a dokonale promyšlené, bez vtipu a legrácek. Vše, co předvádí a zpívá, myslí smrtelně vážně. Tématika jeho textů má nádech různorodosti, při bližším prozkoumáníje patrné zaměření na jakési — řekl bych — avantgardní klišé: svobodu, humanitu, mír, svět bez válek a hranic. Gabrielova levicová orientace však nepopu- zuje, naopak, působí přirozeně, dokonce vytváří dojem stylové ucelenosti. A ihned všechno dostává zcela jiný odpich. Games Without Frontiers se rozléhá tím obrovským kotlem, který se nyní zjevně naplnil do posledního místečka. Odhaduji na 70 až 90 tisíc diváků. A tyhle trpělivě čekající tisíce párů uší se probouzejí do svého vytouženého zážitku. Všichni najednou zapomínají na únavu, zpívají, tleskají, Gabriel teatrálně pochoduje po scéně, diváci dupou, skákají, jedna skladba stíhá druhou, chvíle odpočinku v komorněji laděné písni, ale vzápětí přichází další divoký hit: Shock the Monkey. A Gabriel tančí a skáče po scéně jako opice a šokuje mě, stadión, všechny své příznivce, znovu a znovu svou nenapodobitelně kultivovanou rockovou muzikálností. A na řadě je duet Don't Give Up s Kate Buscho- vou, tady samozřejmě vsólovém provedení, a poněm opět dravý perlík Sladgehammer jednou (snad, doufám) bude vyhlášenýjako nejlepší rocková skladba 20. století (jsem o tom přesvědčen), a kotel se dostává dnes večer prvně do varu. Gabrielovo vystoupení spěje k závěru a on, v předtuše žádaného přídavku, si nechává v záloze své klasické finále: skladbu Bi- ko, kterou již uza viral zdejší loňský koncert i živou nahrá vku pro 2 LP. Píseň vypráví o africkém bojovníkovi za práva černochů zavražděném jihoafrickou policií. V závěrečném refrénu dozpívává sbor, po něm Gabriel, dohrávají jednotlivé hudební nástroje, všichni postupně odcházejí a na scéně osamí bubeník. Jeho bubny drží dlouho rytmus refrénu, ještě něko- 132 [pageend134]likpronikavých úderů do závěrečné tečky, scéna se zháší, tma a ticho, po kterém stadión vybuchuje do nekončícího aplaudování Objektivně vzato: Gabriel je hudebník par excellence. Jeho melodie jsou dokonalou ukázkou neobvyklých, nicméně vysoce inteligentních hudebních postupů. Gabrielovy skladby jsou tím nejblahodárnějším lékem proti otupujícím diskotékovým rytmům. Jeho hudba je (a zůstane) bezpochyby základním pilířem oduševnělého rocku konce tohoto století. Faktem je: Gabriel působil letos v Budapešti trochu unaveným dojmem (38 let). Každopádně m u hlas nezpíval tak, jak by měl či jak by si on sám asi přál. Rozhodně však, i přes tyto nepříznivé okolnosti, vytvořil pro přítomné zážitek, na který se jen tak nezapomíná. Proto se nic nezmění na skutečnosti, že Gabriel září na rockovém nebi coby hvězda opravdu první velikosti. * * * V následující pauze přivádí Peter Gabriel na pódium madárského písničkáře Jánoše Brodyho. Brody zpívá pomalým a klidným hlasem, i když zřejmě jde o věc svrchovaně vážnou. A stadión se postupně přidává. Zapalují se svíčky, prskavky, zapalovače. Podle vyprávění kamaráda, který koncert sledoval z tribuny, byla dole na ploše dokonce zapálena i rumunská vlajka. Nevím, neviděl jsem. Ale samotná píseň tohoto madárského Hutky na mne dělá dojem, že se dotýká choulostivého tématu současných madársko-rumunských vztahů. Konečně když jsme přicházeli ke stadiónu, zahlédli jsme na ulicích několik rezolucí s podpisovými archy k tomuto aktuálnímu problému. Brody zpívá pouze jedinou píseň a odchází. Nastává znovu nesnesitelně dlouhá přestávka, opět vyplněná pestrou škálou nám nesrozumitelných reklam. Vedeme s kamarády při, kdo z trojice na sebe vezme nezáviděníhodný úkol absolutní špičky a povede večer do závěrečného finále. Zpívat totiž po Gabrielovi a Springsteenovi je stejně nelehké jako po Gabrielovi a Stingovi. Můj osobní názor podepřený víceméně hudebním vkusem sází, že nyní přijde Springsteen a závěr zůstane Stingovi. Ale podle scény, která se mezitím připravuje, získávám stále více dojem, že můj odhad je zřejmě lichý. Pódium září jemnými a přesně vyváženými pastelovými barvami, které citlivě doplňuje množství jiskřivých trianglů, bubínků a dalších prvků zvukové techniky. Takováhle scénická úprava mně k Springsteenovi nesedí. * * * Na pódium vbíhá sedmatřicetiletý Gordon Sumner. Všichni rockoví příznivci vědí, že jde o blonďaté žihadlo—Stinga. Opustil skupinu Police, obklopil se vynikajícími hudebníky (těmi nenápadnými, ale o to skvělejšími) a vydal se na sólovou dráhu. Za sebou má dosud dvě LP. První— vynikající—se stalo velkým překvapením v hudebním světě, druhé — ještě zdařilejší — ...nothing like the sun — přímo bombou. 133 [pageend135]Na rozdíl od Gabriela vyzařuje ze Stinga divokost a nevyzpytatelnost. Dělá dojem jako by byl elektrizován démonickou silou. Pravda, Sting nevypadá příliš seriózně v porovnánís Gabrielem, nicméně svým vzhledem je natolik dabelsky svůdný, že každý musí podlehnout jeho neodolatelné přitažlivosti. Bylo by samozřejmě chybou hledat ve Stingovi humanistu. Ikdyž jeho texty opět vyznívají politicky angažovaně — zpívá o osamocených chilských ženách, které tančí v dlouhé řadě tance za své nezvěstné, zavražděné nebo internované manžele, bratry a syny, nebo o událostech na nikaraguiské hranici, kde je ukládáno ze zahraničí revoluční vládě o život přesto je ve Stingovi třeba vidět především aristokratického bohéma. Nepochybně naše vidění této části západoevropské kultury je částečně schématické. Ovšem vidět tyto jejich myšlenkové kolapsy a zároveň nepo- ukázat u těchto umělců na notnou dávku ideové naivity, politické zma- tenosti a názorové pokleslosti, by bylo stejně neodpustitelnou chybou, jaké se dopouštějí oni. Stingovy texty (jako i ostatních) směřují stále znovu k matoucím pojmům pseudopokroku, pseudodemokracie a jiným. Levicová fasáda textů a výrazná angažovanost na politicky problematická témata jezde jakýmsi zaklínadlem pro většinu špičkových rockových hudebníků. Jako by právě intimní spojení levicových názorů a postojů s touto hudební tvorbou bylo tou ideální symbiózou pro zrod kvalitní rockové hudby. Každopádně tento zvláštní fenomén by bezpochyby stál za samostatnou úvahu. Ale vraťme se na pódium. Sting působí obdivuhodně sebevědomým dojmem. Na tváři má stále přítomný úsměv, nutno dodat, že naprosto přirozený. Jeho projev vypadá impozantně, zejména v kontrastu s unaveným Gabrielem. Sting je mimořádně vitální, v neustálém pohybu. Taneční prvky, kterými prokládá jednotlivé mezihry, jsou bezchybně sladěny s hudebním doprovodem. Působí elegantně a nenásilně. Sting vybírá z obou LP to nejlepší, co na nich je, a jednotlivé skladby převádí s bohatou in věnci do virtuózní improvizace. K ruce má prvotřídní muzikanty: Manu Katché bubny, Kenny Kirkland obstarává klávesové nástroje, Branford Marsalis saxofon. Jednotlivě nebo všichni dohromady znamenají absolutní světovou špičku. A Népstadiónem se rozléhá nejpůsobivější skladba z posledního LP The Dance Alone. Po ní ihned následuje Fragile, jemná až rozechvělá píseň, tvořená dominantním zvukem Stingovy španělky. A znovu hoří prskavky, zapalovače, někde též svíce. Sting hraje skvěle, s úžasnou lehkostí a jakoby pro vlastní zábavu a potěšení. Žádná nucenost a profesionální triky. V závěru svého vystoupení si sice svléká košili, nejsem však s to odhadnout, je-li toto gesto pouhá exhibice. Sting se totiž skutečně dostal do varu. A nikoli pouze on, jemu se podařilo především to hlavní: dostat do varu celý népstadiónský kotel. Jednu chvíli se dokonce přistihuji, že tančím, ruce zvedám nad hlavu, tleskám a zpívám společně s celým tím pohupujícím se kobercem lidských těl dole pod pódiem. 134 [pageend136]Sting stojí před vrcholem. Uzavírá písní Well be together a roztáčí improvizaci do závratných výšin. Vždy dalším opakováním refrénu mě znovu překvapuje novým nápadem. Cítím, že tahle nekončící hudební spirála je skutečným vyvrcholením budapeštškého koncertu. Za ní nemůže být už nic víc. Napětí z opojného rytmu, dotažené po samou hranici únosnosi, působí místy až nesnesitelně. A úlevnýzávěr, který by tento hudební přetlak uvolnil, však stále nepřichází. Konečně Sting spolu s dalšími muzikanty seskakuje po akordech se stupínků na pódiu, až skončí finálním tónem na samé podlaze. Scéna se zháší, a všichni mizí v zákulisí. Končí gejzír jazz- rockových variací, končí něco, co jsem dosud neviděl. A v kotli vře. * * * Je zhruba půl jedné po půlnoci a s kamarády odcházíme přemoženi vlastní únavou na tribunu, abychom odtud shlédli poslední rockovou hvězdu Bruce Springsteena. * * * Springsteen zahajuje po americku. V triku bez rukávů, aby vynikly jeho svalnaté ruce, a celý v černém. Uvedl se —jak jinak — písní Born in the U.S.A. Z trojice opravdu jediný klasický rocker. Jeho písně jsou dravé, vzdáleně říznuté americkou country music. V rychlém sledu nabízí Springsteen jednu tvrdou rockovou skladbu za druhou. Výjimku z téhle dlouhé řady tvoří snadjen starší hit River a My Hometown (na své poslední LP má Pa vel Bobek svou českou verzi a třeba dodat, že neméně zdařilou). Tady na tribuně, vzdálený pódiu dobrých 100 až 150 metrů, zjišťuji, že koncert viděný z této uctivé vzdálenosti je slabý odvar toho, co člověk prožívá tam dole. A tak zanedlouho unaveni decibely a vlastními těly, a koneckonců nevtaženi do Sprinsgteenova chlapáckého rocku, opouštíme Népstadión. * * * Je něco po půldruhé v noci a my startujeme škodovku. Z dálky k nám stále ještě doléhají tóny skupiny E Street Band a drsný hlas Bruce Springsteena. Rychle se prodíráme noční Budapeští, abychom byli co nejdříve na dálnici. Jeden z kamarádů musí být nejpozději v 8 hodin v Praze. A před námi je dobrých 500 kilometrů cesty. V autě se na hranicích shodujeme, že však tenhle zážitek stál třeba za tisíc (kilometrů). V rychlosti mezi máni koluje jediná propisovací tužka a my vyplňujeme celní prohlášení. Do rubriky „Prohlášenípři návratu“ vpisuji: nevšední a zcela mimořádný hudební zážitek. Pak připojuji podpis a už se zase vracíme, provázeni noční dálnicí, do Prahy, kde nás čekají všední dny a docela všední zážitky. Září 1988 135 [pageend137]Petr Pithart DĚJINY A POLITIKA Historické úvahy a eseje na politická témata Připravuje: PROSTOR 1990 U Prašné brány 3, Praha 1, 11000 [pageend138]ANKETA Anketa na téma STRACH 35 let, výtvarník, ženatý, bez dětí, neorganizován R: Prožíváš pocity strachu? O: Nevím, jak to myslíš. Samozřejmě určité pocity úzkosti v čistě osobní rovině prožívá čas od času pravděpodobně každý. Ale myslím, že se mě chceš zeptat asi na něco jiného. R: Mám na mysli spíš strach ze společenské atmosféry, která se zase odvíjí od polické situace. Strach z vlastních autentických projevů, které by mohly mít pro tvůj osobní život těžko odhadnutelné následky. O: Těžko říct. Víš, já mám zvláštní druh zaměstnání. V práci se objevuju zřídka a dosti nepravidelně. Vlastně jsem dosud nikdy nebyl vystaven žádnému morálnímu tlaku určité situace. Žiju v jakémsi závětří a společenské pohyby de facto vůbec neregistruji. Až s kamarády u vína probíráme, co se kde stalo. Ale znáš to, co vyřešíš od sklenice vína. Jsou to většinou prázdné a nic neřešící kecy. R: Tak doslova bych to zase neviděl. I tam si formuješ názor a do jisté míry i postoj pro případné situace, které mohou přijít. O: Víš, mám-li být upřímný, jsem strašně pohodlný člověk a představa nějakých slovních půtek na veřejnosti mě nejen neláká, ale přímo sejí děsím. Prostě na to nemám. R: Situace a nálady lidí se poslední dobou trochu mění. Obrovská účast zejména mladých lidí na demonstraci 21. srpna pohnula událostmi. Malinko 137 [pageend139]sice, ale přece. Šel bys do toho, kdyby tě někdo vybídl nebo se situace ještě výrazněji posunula? O: A do čeho jako? R: Každý máme svou oblast, kde se o něco pokoušíme. Prostě být aktivní, nezůstat jen pasivním pozorovatelem. O: Vůbec si nejsem jist tím, že by má účast na čemkoli byla ku prospěchu věci. Že by byla nutná. R: Jde mi o to, zda máš strach z takové aktivity. O: Strach — to nemám. Já totiž o takové variantě vůbec neuvažuji. Pojmenuj mě jak chceš, ale v tomto směru jsem asi příliš apatický. Mě to prostě nezajímá. Promiň. 40 let, úřednice, vdaná, 2 děti, členka ROH R: Míváš někdy strach? O: Jako z čeho? R: Tak obecně. O: Nevím, asi ne. Jedině když jdu ráno do práce a zpozdím se, pak mám strach. Můj šéf je sice jinak hrozně hodný a je to takový klasický trouba, děsný primitiv, ale jediné na čem rajtuje, jsou včasné příchody. Po nějaké době jsem přišla na to proč. Kdyby totiž jeho přepadl šéf, aby on měl ve svém oddělení naprostý pořádek. Pak už si můžeme dělat každá co chceme. Ale ráno tam musíme být na minutu přesně. Jinak se dokáže mstít. A to já nemám zapotřebí. Jako první opatření, které používá, jsou prémie dolů. R: A jiný strach neprožíváš? O: Myslíš třeba z nevěry? R: Já to nechám na tobě. Třeba. O: V tomhle směru jsem velice opatrná a řekla bych, že také velice chytrá. Manžel na nic nemůže přijít a já mu nikdy nic neřeknu. To bych byla sama proti sobě. 138 [pageend140]R: A co strach říci veřejně svůj názor? O: Natolik jsem kritická, abych věděla, jestli můj názor může někoho zajímat. Já nemám, co bych lidem pověděla. R: Ale může se stát, že někdo jiný své názory vy šloví a je třeba ho v té věci podpořit. O: Na tohle jsem asi příliš zbabělá. Navíc mám ráda pohodlný život, a tak se do ničeho nepletu. Já se vždycky držím stranou. Nikomu nechci ublížit, ale také ani sama sobě. 35 let, scenáristka, vzdělání vysokoškolské R: Čeho se bojíš nejvíc? O: Smrti svých dětí. R: A jinak? O: Co se týče mé osoby, tak už se nebojím. R: Jak to? O: Otloukla jsem se. R: Myslíš, že se dnes lidi bojí víc než dřív, za jiných režimů? O: Ne, jen se změnil druh strachu, dřív se lidi báli, protože museli podstoupit nějaký větší výkon, třeba na lovu, teďje to taková šeď, lidi se nebojí ani moc ani málo. Je to takové stokrát nic, co umořilo osla. Jsou lidi, kteří vyhledávají nebezpečí, aby cítili strach. On asi strach nějak souvisí se životem. R: Jak ho překonat? O: Myslím, že vírou v Boha, ale je to strašně individuální. R: A co režim? Bojí se lidi režimu? O: Někteří, ti ohrožení. Ale těch je málo. To přímé ohrožení, třeba vězení, se týká jen velice málo lidí. Většině nevadí, ti jsou spokojení, ti se nebojí. 139 [pageend141]R: Existuje ale také jiné ohrožení, třeba ekologické. O: Já si myslím, že si lidé na to zvykli. Celý národ ví, že játra jsou škodlivý, ale když je mají, tak jdou a sežerou je a řeknou si: Ale vždyť mléko je taky škodlivý... R: Je to dobře? O: Není. Je to velice špatné. 31 let, hlídač, základní vzdělání R: Co je to strach? O: Tvář malověrosti. R: A z čeho máš nejvíc strach? O: Z pýchy. R: Myslíš, že lidi mají velký strach z režimu? O: Rozčarujeme-li tohle „režim“, nenalezneme vůbec nikoho kromě sebe. Tušení téhle věci, to je to, tak strašně znepokojující. Proto opatrně s režimem! 26 let, kulturní pracovnice, svobodná matka, jedno dítě R: Bojíš se? O: Ty asi myslíš to shromažďování, ne? Teď už míň než poprvé. R: A kdy to bylo poprvé? O: Na 28. října. Byla jsem sama na Staromáku a stála u Husa a nevěděla jsem vůbec, co mám dělat, až mě tam zahlédl jeden známý, který tam byl ještě se svými přáteli a ten se mě skutečně džentlmensky ujal. „Ty seš tady sama?“ zeptal se, a když jsem kývla, řekl: „No neblbni.“ A držel se pak blízko mě a třeba najednou zakřičel: „Utíkej!“ Vzal mě za ruku a táhnul mě pryč. R: Jen tak z hecu? 140 [pageend142]O: Ne, to když začali náměstí vyklízet. Stála jsem dokonce chvíli v davu, do kterého pouštěli vodní dělo. Pak mě ten můj kamarád odtáhnul k filozofické fakultě, a když čistili náměstí, tak jsme utekli do Kaprovky. Tam se začala stavět barikáda. R: Ty jsi taky stavěla? O: Ne. Ten můj kamarád a ještě pár kluků začali křičet, aby se na to ostatní vykašlali, protože by to mohlo policajty vyprovokovat a dát jim záminku k brutalitě. Pak mi ukazoval, jak je potřeba zakrývat oči kapesníkem a dýchat zacpaným nosem, kdyby házeli slzný plyn, a říkal, že když studenti v Americe začali v tý jahodový proklamaci v 60. letech stávkovat, že mezi ně chodili Černí panteři a taky je učili co a jak, protože boje v demonstracích měli už v malíčku. Takže si myslím, že i tady, v Praze, za pár let v tom budou někteří lidé skoro profíci. R: To myslíš, že bude dobře? O: Když je nějaké neoficiální výročí, které má smysl, tak je potřeba na něj jít, protože sedět doma dokáže každý. Není potřeba vymýšlet nic velkého, jenom tam být a prostě jim to udělat svojí přítomností o trochu těžší, než by to měli normálně. R: Dobře. Ale nemyslí si to pořád ti sami lidé? R: Často teď pozoruju, že velká většina ostatních je tím plná, slovo demonstrace se jaksi ustálilo v pražském slovníku, lidé si na ni zvykli; když metro nestaví na Můstku ani u Muzea, třeba někdo s lyžemi řekne, ale tak zvláštně nabručeně: „To je zase nějaká demonstrace“, když je uzavřený Václavák, lidé chodí kolem, zevlujou, srocují se před štrůdlem těch kluků se štíty a v bílých hokejových přilbách, mají pořád chuť něco těm policajtům říct, házejí kolem sebe slovama jako: „Hanba“, „To nebylo ani za války!“,,,Nechte je, voni tomu nerozuměj, vždyťjim tehdy byly tři roky!“, hystericky se rozkřičí, že musí jít zrovna přes ten Václavák do práce, až nakonec řeknou, že stejně nepůjdou, ale že budou chtít neschopenku kvůli slznému plynu, a ještě odněkud z hloubi pasáže slyšíte: „Jsou posraný až za ušima. Tohle je jejich konec!“ a zaslechnete dusot kroků, které nikdo nepronásleduje. Je to komické, ale zároveň každé takovéhle dětské zlobení se stává krůčkem k překonávání toho letitého strachu, prostě k tomu, aby lidé v tu určitou hodinu přišli a zůstali uvnitř. Někdy se mi zdá, že ta slovní agrese proti policajtům je nejspíš taková snaha odčinit to, že uvnitř nejsem. Ale lidé budou za nějaký čas zkušenější. R: Tomu říkáš zkušenost? 141 [pageend143]O: No třeba ten můj kamarád šel už na 21. srpna, od kterého začala ta série, i svou holkou a na Národní třídě do nich vběhli policajti, utíkali, ale jeho holku přetáhli po zádech a on, aby ji chránil, vrazil tomu policajtovi jednu, až mu odlétla čepice. Takže to už je osobnější. R: Ty chodíš demonstrovat i přes to, že se ti něco podobného může stát? O: Prosté mě strašně vzala atmosféra, která se tam mezi lidmi vytvoří. Třeba na Staromáku, když předjelo vodní dělo, lidi začali zpívat hymnu, a obsluha na voze najednou nevěděla, jestli má pustit vodu do davu, který zpívá něco tak strašně povoleného. Nakonec samozřejmě pustila, ale i za tu chviličku se ti lidé změnili. R: Na Škroupově náměstí jsi byla? O: Tam jo. Ale třeba teď na výročí Jana Palacha jsem nešla, strašně jsem se bála, že uvidím něco hrozného, že se tam třeba zase bude chtít někdo upálit. Prostě tohle bych vidět nechtěla. 36 let, topič, ženatý, 2 děti, neorganizován R: Znám tě jako člověka, který nemá strach říci svůj názor nahlas i před celým fórem. Ale přeci jenom při tom něco prožíváš, třeba právě strach, ovšem jsi schopen ho překonat. Nebo jak je to? O: Strach samozřejmě mám. Přesněji jsem nervózní mluvit před tolika lidmi, zvláště když na takové situace člověk není zvyklý, což je můj případ. Bojím se, že budu špatně nebo nepřesně formulovat své myšlenky, že se zakoktám, prostě že nejsem profík, že zklamu. Až dodatečně mně dojde všechno, co jsem měl říct jinak, lépe, nebo co jsem neměl říkat vůbec. Zkrátka mám s tímhle stále problémy. R: Já jsem chtěl spíš slyšet o strachu, který prožíváš sám ve svém soukromí. Strach z případné represe atd. O: Podívej, v mé situaci je všechno docela jiné. Tyhle bezprostřední pocity jsou u mě trochu posunuté. Kam já ještě mohu společensky propadnout? Čili strach z nějaké konkrétní represe u mě nepřichází v úvahu. Mohou mě zavřít, to ano. Ale to bych musel udělat krok do onoho zakázaného pásma, respektive nebezpečného pásma. Takový krok však musím mít předem dobře promyšlený a samozřejmě zakalkulovat do případných následků i eventualitu vězení. 142 [pageend144]R: A ty jsi takový krok, jak říkáš do nebezpečného pásma, ještě nikdy neudělal? O: Pochopitelně jsem takový krok už mnohokrát udělal. Teď nevím, proč říkám pochopitelně. Neber to jako chloubu. Spíš jsem tím chtěl vyjádřit, že ta zóna je strašně blízko každého z nás a že opravdu stačí hrozně málo, abychom se octli uvnitř. Někdy to sami ani nestačíme zpozorovat. A pak se najednou člověk veze. A těžko se dělají kroky zpět. R: Takže krok jsi udělal. A co strach? O: Byl bych neupřímný, kdybych tvrdil, že jsem strach neměl. Ale člověk si vždycky říká, že jeho to nějakým, asi zázračným, způsobem mine. Že jemu se nic nestane. Že on tam prostě nezahučí. Ovšem strach jsem měl. R: A jaký je ten strach, jestli o něm můžeš něco povědět? O: Nevím. Jsou to jakési obavy z neznáma. Z neznámého prostředí, z cizích lidí, z těžko předvídatelných situací. Také, a ne nepodstatný strach sám ze sebe. Jak obstojím v téhle zkoušce. Jestli mé postoje nebyly pouhou hrou na siláka. Jak říkám, těžko, velmi těžko se pak dělají kroky nazpět. Proto já osobně jsem pro maximální opatrnost. A tedy i promyšlenost vlastních kroků. listopad 88 Pokračování ankety po listopadu 89 Restaurátorka, 24 let, svobodná R: Vím, že jsi byla politicky aktivní dávno před 17. listopadem. Měla jsi při tom někdy strach, třeba při demonstraci? O: Já jsem měla strach z neznámých věcí. Třeba jsem nevěděla, jestli dotyčný člověk je tajný nebo ne. V jednu dobu jsem už tajný viděla všude. Taky jsem zjistila, že mi odposlouchávají telefon, ale pak už jsem si na to zvykla. Na demonstracích jsem strach neměla, protože to bylo konkrétní nebezpečí a já jsem měla strach spíš z těch neviditelných. R: Neměla jsi strach ani z bezprostředního rizika ani z dlouhodobějších důsledků, třeba že tě vyhodí z práce nebo zavřou? O: Nepředpokládala jsem, že by to byl hned napoprvé kriminál. Kdyby mě vyhodili z práce, tak bych to nějak přežila. Kdybych nemohla studovat 143 [pageend145]nebo ztratila své přátele, tak to by mi opravdu vadilo. Hned na začátku byla úvaha, jestli a kolik bude člověk riskovat. Ale to bylo jenom na začátku, že jsem uvažovala, když jsem vstupovala do různých funkcí, něco podepisovala a někde figurovala, že se na to přijde, že se mnou není něco v pořádku. R: A co teď, po 17. listopadu? O: Teď se bojím, že to prošvihneme. Mám obavu, že nemáme profesionální politiky. Dřív se to dělalo diletantský, a nedalo se to dělat jinak, protože to byla situace, ve které profesionál neobstojí. Ti poradci nejsou profíci, aspoň polovička. R: Je to ale jiný strach než před 17. listopadem, který člověka svazoval. Ted spíš může člověka aktivizovat. O: Těžké dilema před revolucí bylo, jestli tady zůstat a něco dělat, nebo emigrovat. Rozhodla jsem se zůstat a něco dělat. A v případě, že bychom nevyhráli a člověk nakonec třeba odešel, tak to, že je odněkud a má svou vlast, kam se nemůže vrátit, je hrozně těžké integrovat do osobnosti. A já jsem se bála, že to bude nad moje síly. Viděla jsem v zahraničí spoustu lidí, kteří toto nedokázali. R: Myslíš, že lidé, kteří jsou politicky kurážní, nemají strach ani v jiných oblastech? O: Já nejsem asi ten člověk, který by chtěl politiku aktivně vytvářet, to že s tím asi nemám zkušenost. R: Já jsem to myslel takhle: Jestli ti lidé, kteří chodili demonstrovat, byli neohrožení po všech stránkách, anebo trpěli těmi obyčejnými strachy, či dokonce byli zakomplexovaní? O: Znám lidi, kteří o tom dokázali uvažovat a spočítat si důsledky. To byli lidé opravdu osobně stateční. A k těmhle se přidávají lidé, kteří mají nějaké komplexy, jsou sociálně nejistí a potřebují si dokázat, že k něčemu jsou. Ti se potřebují nějak realizovat. Aleje nebezpečné s nimi někdy spolupracovat, protože mají jinou motivaci. Oni ani nechtějí, aby se něco změnilo, ale chtějí na sebe upoutat pozornost. Většinou jsou psychicky labilní a u nich jsem sledovala náhlý strach až v podobě paniky. Zažila jsem po 28. říjnu loňského roku jednoho člověka, kterého pustili po 48 hodinách. Myslel si, že ho propustili jenom proto, aby ho na ulici přejelo auto. Přeběhl několik ulic, schoval se do průjezdu a tam čekal dvě hodiny, teprve potom se odvážil dál. 144 [pageend146]35 let, technoiožka, vdaná, 2 děti R: Co pro tebe znamená slovo strach? O: Je to něco, co si lidé snaží moc nepřipouštět. Pro mě je to především pocit, že prostě v něčem neobstojím, někoho zklamu nebo špatně vychovám děti a tak podobně. R: Máš tedy strach jen sama ze sebe? O: Tak se to úplně říct nedá. Čím je člověk starší, tak se víc bojí nemocí, nějakých nečekaných pohrom v rodině nebo v práci, který můžou změnit život. R: A co tlak ze strany společnosti? Myslím instituce, úřady, zaměstnavatele a podobně. O: Dneska se hodně mluví o StB, mafii a potlačovatelských aparátech, ale já se musím přiznat, že jsem o těchto orgánech moc nevěděla nebo šije spíš neuvědomovala. I když jsem samozřejmě cítila, že naše společnost není v pořádku, že v ní je prostě něco zkaženého. Myslím, že pro většinu lidí byl 17. listopad úlevou, i když dneska už jsou zase nespokojený. R: Máš v tomto smyslu i ty nějaké obavy z vývoje společnosti? O: Jaksi obavy nebo nejistotu mám. Tím nechci říct, že bych byla proti tomu, co se teď u nás děje. Ale žijou tu přece ti sami lidé, co tu žili předtím, a nezdá se mi, že by se mohli tak najednou všichni změnit. A když se teď začnou chovat jinak, protože v nových podmínkách budou muset, tak se zase prosadí ti, co mají tvrdé lokty a žádné zábrany. Možná, že se každý tak trochu bojí, jak v té konkureci obstojí... 27 let, student UK, svobodný R: Měl jsi někdy strach v souvislosti s jednáním, které pro tebe mohlo mít z politického hlediska represivní důsledky? O: Pokud mám mluvit o událostech po 17. listopadu, musím se přiznat, že na to vlastně nebyl čas. A jestli jsem něco takového prožíval, pak to nebyl nějaký pocit s negativním nábojem, který by mě ochromoval, nýbrž spíše pocit aktivační, který nutil člověka zpřesňovat svou činnost, domýšlet ji do důsledků. Pokud by se zde dalo mluvit o strachu, tak to byl strach z vlastního selhání a promarnění vlastních možností. 145 [pageend147]R: Nebyl strach také faktorem, který ovlivnil rozhodnutí studentů začít stávkovat? Myslím strach z dalších, po léta dávkovaných represí, z toho, že se budou muset zas jen bát a krčit páteř? O: To si nemyslím. Když by to dělali ze strachu, tak by se tam promítlo především jejich vlastní ego... To, že šli do stávky, znamenalo, že se vystavili ještě daleko většímu ohrožení — viz např. milice, které na ně měly přijet, atd. V okamžiku, kdy by milice skutečně přijely, by lidé také skutečně zaplatili. R: Tys mluvil v souvislosti se 17. listopadem o strachu z vlastního selhání. Mohl bys to srovnat s nějakou politicky riskantní situací, do které ses dostal před 17. listopadem? O: Podívej se, můj otec byl vyhozenej ze strany, z práce v sedmdesátým. Na vysokou školu jsem se dostal na šestý pokus. Takže jsem si prožil taky svoje, a už pro mě nebylo tak podstatný, jestli v tom riziku půjdu trochu dál nebo ne. R: Takže ses vlastně těmi životními zkušenostmi proti strachu obrnil? O: Tak nějak. Když otce vyhodili, tak mu potom telefonovali v noci cizí lidé, jako že byl ustaven tribunál čestných komunistů, kteří nad ním vynesli rozsudek, jenž bude vykonán v ranních hodinách. Anebo ho nutili, aby spolupracoval s StB, a pokud ne, tak vědí, kudy jeho děti chodí do školy a podobně. Když jsem se to po letech dověděl, ovlivnilo mě to velice silně. 25 let, studentka UK, svobodná R: Jsou situace, ve kterých bys prožívala strach? O: Já si představuji strach jako něco, co je spojené s davem, s velkým počtem lidí. R: S lidmi, kteří jsou pro tebe nějak nebezpeční? O: Jo. R: A čím je nebezpečný takový dav? O: Dav, to není jen souhrn jednotlivců, ale má jinou dimenzi. Když je někde moc lidí, vzniká davová psychóza, ti lidé už nejednají jenom sami za sebe, ale jednají nějak kolektivně, něco nad nimi vládne. 146 [pageend148]R: Jestli jsi byla na nějaké demonstraci po 17. listopadu, tak tam byl také velký dav. Jak to na tebe působilo? O: Nepůsobilo to na mě dobře. R: Měla jsi někdy strach z politických důsledků svého jednání? O: Po 17. listopadu ano, předtím jsem se o politiku nezajímala. 19 let, student UK, svobodný R: Vnímáš někdy strach? O: Mívám strach tehdy, když udělám něco, co způsobí, že se věci odvíjejí samy od sebe a já je nemám možnost ovlivnit. Strach většinou vzniká v situacích, kdy je nějak přítomná nejistota, když má člověk pocit, že věci nejsou v jeho rukou. Člověk by měl nějak tu jistotu nacházet v sobě, v tom, co dělá. R: Máš nějakou osobní zkušenost s tím, jak takový recept proti strachu použít? Třeba v situaci, kdy jsi byl vystaven nějakým politickým tlakům? O: Myslím si, že člověk nachází jistotu právě prostřednictvím toho, že je takovým tlakům vystaven, protože jinak by se o ní nemohl přesvědčit, nemohl by se jí dotknout. V tomhle smyslu mají politické tlaky, které přicházejí z vnějšku, pozitivní význam. Tlačí člověka k tomu, aby se vůči nim stal imunním. R: Ještě bych se tě zeptal na jinou věc. Vnějšímu pozorovateli se zdá, že studenti před 17. listopadem a po něm jsou úplně jiní lidé. Že se právě dokázali emancipovat od strachu, jsou sebevědomí a získali zájem o věci veřejné. Asi to ale nebude tak jednoduché a jednoznačné? O: Těsně po 17. to možná bylo dost jednoznačné. V dnešní době bude mnohem složitější nacházet jistotu vlastního konání, a tím pádem potlačit nejistotu a strach. Takže si myslím, že teď bude mít vlastně mnohem širší půdu. Aspoň pro mne. Protože strach už nemá konkrétní podobu. R: To je zvláštní názor. O: Myslím si, že změna, o které jsi mluvil, je jen optická. Proměny se týkají jen jednotlivců, kteří ovšem vytvářejí obraz studentského hnutí jako celku. 147 [pageend149]26 let, publicista, svobodný R: Ty jsi novinář. Dostáváš se možná do situací, které jsou pro tebe nějak nebezpečné. Musíš v nich překonávat pocit strachu? O: Práce v rozhlase za mikrofonem — to jsou někdy dost vypjaté chvíle. A v nich, samozřejmě, je přítomen strach, nebo spíš tréma. A potom, v dnešní konkurenci novinářů a sdělovacích prostředků je přirozený ja- -kýsi pud sebezáchovy, který tě nutí nebýt poslední a získat co nejhodnotnější informaci. R: A co po 17. listopadu, když v rozhlase hlídkovala StB? O: Bylo to trochu riskantní, ale spíš to byla taková napínavá zábava. Nemůžu říct, že by se u kohokoliv z mých kolegů projevil strach. Snad jenom taková zaváhání... To bylo ve čtvrtek, kdy byl velký průšvih z vysílání přímého přenosu. R: A před 17. listopadem ses dostal někdy do konfrontace s režimem a pociťoval hrozbu politické represe? O: V takový situaci jsem byl zákonitě několikrát, protože novinář, který se chtěl trochu otevřeně vyjadřovat a zajímal se o politiku, se s tím musel setkat. A autocenzura byla tak vypracovaná, že člověk přesně věděl, kdy ta situace nastane a jak daleko až může jít. Podle povahy si to jednou za čas risknul. Jsou lidi, kteří to zkoušeli velmi často, až na to třeba doplatili, a jsou lidi, kteří podlehli a na všechno se vykašlali, přičemž názorově mohli být velmi podobně založení. Řekl bych, že tady šlo o vlastní odvahu a někdy snad i exhibicionismus. březen 1990 Anketu připravili A. L., J. S. a M. D. . člověk závisí podstatnou měrou na obraze, jaký si o sobě vytváří; jakmile tento obraz ztratí na důstojnosti, začne okamžitě ztrácet na důstojnosti i člověk.“ (Gabriel Marcel) 148 [pageend150]KULTURA výročí Federico Fellini: Sedmdesát (20. 1. 1920) — Nutím se k optimismu. Jinak bych na nic už ani nesáhl. Jsem toho názoru, že v téhle barbarské době musí člověk zůstat věrný sám sobě a vydat svědectví o jejím úpadku, žít a pokoušet se říkat, co je možné říci v mezích svého vzdělání, své generace. Vlastně jsem optimista, protože ten velký mýtus o člověku, vyprávějícím druhým svůj příběh, hned tak nezanikne. Vždy se najde někdo, kdo zatouží vyprávět svému příteli o svých názorech nebo snech. — (1982) .. .nejsme povinni ukazovat lidem směr cesty; na nás je, abychom byli co nejupřímnější a snažili se přivádět lidi svým psaním a svými filmy k výchozímu bodu, obrazně řečeno, snažili seje přivádět na nádraží, kde si každý bude moci zvolit vlak a směr jízdy podle svého vlastního vývoje, svých vlastních potřeb, své vlastní slepoty, svých vlastních nadějí, svých vlastních úzkostí. — (1960) — Podle mého názoru je rozklad nezbytným předpokladem znovuzrození. Řekl jsem už, že mám rád podívanou na potápějící se loď. Proto jsem hrozně rád, že žiju v době, kdy všechno jde ke dnu. Je to pozoruhodná doba, protože spousta ideologií, pojmů a konvencí bere za své. Člověk přece už přistál na Měsíci, nebo snad ne? Je tedy úplně absurdní, když se pořád ještě mluví o rozdílných vlajkách, hranicích a měnách. To všechno se musí hodit přes palubu. — (1969) 149 [pageend151]...mladí jsou dnes bez tajemství. Mám dojem, že se zrodil nový druh člověka. Všechno je aseptické. Mladí dnes nemají z ničeho strach. Proto také nemají žádnou naději. Jsou často tak chladní — zajímalo by mě, jaké budou mít umění. Pro mě jsou pocit strachu, naděje a tajemství něčím nesmírně důležitým. Možná jsme vstoupili do doby, kdy z umění zbude už jen umění žít. (1965) (Z knihy Denken mit Fellini, Diogenes 1984, vybral a přeložil R. S.) divadlo Pokusit se o zobrazení údělu člověka (Rozhovor s dramaturgem Romanem Císařem) P: Když jsme se před časem sešli k rozhovoru pro „Prostor“, tehdy ještě „ilegálnímu“ a nepodepsanému, soustředili jsme se převážně na téma „divadlo v době totality“.,. Shodli jsme se na tom, že všeobecný mravní úpadek společnosti se nemohl nepromítnout do osudu českého praktického divadelnictví. — Co bys k tomu dodal nyní? C: Nic nedostaneme hned a hlavně zadarmo. Máme sice, co jsme chtěli, ale staré struktury ještě nezanikly a nové se jen obtížně rodí. Jak známo, realizovaná touha přestává být touhou... A v tom nyní vidím nebezpečí, neboť jsme sotva na začátku. Společenské klima se ze dne na den nepromění, závratně získaná svoboda nás zaskočila a staví nás před otázku, co si s ní počít? Umí být vůbec „východní člověk“ svobodný? Po tolika letech útlaku? Nedokázal být „svobodný“ pouze v nesvobodě? P: Doufám, že tomu nemám rozumět tak, že se ti stýská po starých časech? C: To rozhodně ne. Ale anekdoty na téma „jak nám bylo dobře“ se až nebezpečně množí. Věřím, že to v drtivé většině případů můžeme pokládat za nezdolný černý humor české letory... Češi se chtěli mít vždycky dobře, ale je nepřípustné mít se dobře za každou 150 [pageend152]cenu; kdo bude za tu umělou prosperitu řídící se heslem „Po nás potopa“ volán k odpovědnosti?... Nesmíme být bolestínští, ta odpovědnost za osud naší země musí být věcí každého z nás. P: Za jakou cenu? C: Za velkou. I za cenu osobních ztrát. Probouzející se vědomí svobody je nevyvažitelné materiálními statky. Ostatně altruismus a mecenášství již sílí. Lidé se přirozeně nebrání být štědří, vědí-li, že tak činí pro společné blaho. P: A teď rychlý střih: co by se podle tebe mělo hrát? Co se pro divadlo změnilo? C: Možná se mnou nebudeš souhlasit, ale pro dobré divadlo se nezměnilo nic. Hrát by se mělo to, co vychází z potřeby těch, kteří to hrají. Je známka slabosti a vlastně beznázorovosti podléhat panice. Dělit dramaturgii na „předrevoluční“ či „porevoluční“. Či kalkulovat s jakousi obecnou, konkrétně však často ničím neopodstatněnou (jak se nyní již stává) konjukturou české klasiky... Zpravidla si lépe vybírá ten, kdo ví, z čeho vybírá. Tedy ten, jehož výběr se zdá „omezen“. Vždyť nikdo nepřesáhne sebe sama, a ten, kdo zdánlivě může všechno, často nezíská nic. P: Zdá se, že právě tento způsob fungování byl nemocí kamenných repertoárových divadel, která bez známky jakéhokoliv osobního směřování hrála vše od Bacha po Vlacha. Jaké jsou jejich naděje teď? C: Přestat hrát vše od Bacha po Vlacha. Možná i v tom zrušit luxus tří dramaturgů v jednom divadle, kde docházelo k situacím, že každý ručil za vše, a zároveň za nic. Přitom nikdo divadlu nevtiskl osobitou tvář. Snad v tom byla i jistá strategie průměrnosti... P: Co si myslíš o perspektivách dramatu v konci 20. století? A co konkrétně naše drama? C: Když se před časem rozhodl F. Dürrenmatt skončit jako dramatik i režisér, vedla jej k tomuto kroku skepse nad možností zo- brazitelnosti dnešního komplikovaného světa. Jistou šanci dává pouze komedii, zatímco tragického hrdinu nelze podle švýcarského dramatika vytvořit, neboť z Hitlera či Stalina nemůžeme stále dělat mezníky. Obdobně skeptický pohled na perspektivy dramatu je například sledovatelný u H. Pintera a dalších významných osobností. Tato skepse, díváme-li se na cesty (moderního) dramatu diachronně, není ničím novým, ani ojedinělým. Jeden nový moment tu však přece jen je, a nejpregnantněji to opět formuloval F. Dürrenmatt: „Drama potřebuje viditelný svět. A moderní pohled je příliš nepřehledný, abstraktní. ...Nevypočitatelnost doby se odráží v nevypočitatelnosti každé divadelní inscenace.“ P: Ale pořád jsi mi ještě neodpověděl... C: Ano, to stále ještě není odpověď na otázku, kudy se bude ubírat 151 [pageend153](české) drama na sklonku tisíciletí. Ale kdo ví? Kdo zná odpověd? Mimoděk si vybavuji klasický výrok M. Regnaulta: „Z nedostatku tragičnosti v tragickém světě se rodí komika.“ Drama je vždycky jistým zvnějšněním, obávám se však rezignace na niternost, zaní- cenost. Doba bude jistě lákat k zúčtování se starým, ke slovu se hlásí primární politikum; vznikne jistě celá řada her na téma „převlékání kabátů“ apod., tj. her časových s omezeným ručením. Domnívám se ale, že postupně se prosadí dramatika osobního, občansky angažovaného a proboleného přístupu k problémům doby. Dlouhotrvající škleb, jenž nepřináší útěchu, bude přece jen posléze vystřídán návratem k pokusům o zobrazení údělu člověka, k dimenzím tragickým — a doufejme — ke katarzi. P: Mluvil jsi o Dürrenmattovi... Neodporuješ si? C: Nejde o protiřečení; Dürrenmatt podal výstižnou diagnózu a pro svoji osobu z ní vyvodil závěry. Aniž bych si troufal velkému dramatikovi oponovat, dovolím si vyjádřit své soukromé přesvědčení, odpustíte-li, opět s cizí pomocí. E. Ionesco napsal v doslovu k jedné hře R. Weingartena: „Největší a nejpřevratnější jsou básníci lásky. Zmíním několik současných: André Breton, Aragon, Philippe Soupault, Eluard, stejně jako Pasternak, Daniel, Brodskij.“ Jakkoli prostě a lapidárně to ve své obecnosti zní, domnívám se, že tudy vede cesta k resistuci společenské funkce divadla a k jeho skromným možnostem přispět k obnově morálního řádu... P: Přece jen jsi odpověděl trochu obecně. Co tedy teď hrát? C: Máš pravdu. Odpověď je složitá. Dříve byl svět přece jenom přehlednější. Zmatek přineslo 20. století, kdy například s pádem systémových filozofií spěl vývoj k posílení subjektu. Zrovna tak se přežily klasické formy dramatu, neexistuje žádný normativ, jak co dělat a svět dochází k jistému absurdnímu poznání: Čím více si dělám, co chci, nespoután konvencemi, tím méně jsem si jistý, co dělat mám. Každý nese svou kůži na trh. Mohou vznikat hry o pohybu cenných papírů na burze, ale jsou jistě hodnoty, které zůstávají. Tím se vlastně vracím k tomu, co jsem se pokusil říct. Omlouvám se, nedokáži-li odpovědět konkrétněji. Zcela otevřeně řečeno, mám-li si vybrat, raději budu hrát Tennessee Williamse než Pavla Landovského. (Není to nic proti Pavlu Landovskému, kterého si jako herce vážím.) P: Bude to někoho zajímat? Zatím vedou masmédia, o slovo se hlásí tisk, mnohé další možnosti vyžití... C: Poněkud cynická otázka. Umělec se nemá ptát, zda „to bude ještě někoho zajímat“, má tvořit ze svého vnitřního přesvědčení, bez ohledu na tzv. předem zaručenou poptávku. Především musí sám nabízet, nikoli se podbízet. Aprioristické kalkuly s nutností 152 [pageend154]komercionalizace divadla mohou vyděsit jen malověrné. Rizika otevřenosti doby zahrnují v sobě pochopitelně i riziko ztroskotání. Zrovna tak, jako bude např. narůstat remitenda neatraktivních novin a časopisů, budou zanikat soubory bez konkrétního životaschopného určení. P: Ale nikdo ztroskotat nechce. C: Je nutno zbavit se existenčního strachu, který se nutně dostavuje s náhlými změnami ve společnosti. Setrvávat kdesi za každou cenu, a přitom vědět, že se mnou nepočítají, anebo obráceně — prodlévat tam navzdory chabé možnosti seberealizace, pouze z důvodu zaměstnanosti, pokládám za umělé prodlužování stavu letité agónie tzv. „sociální spravedlnosti“ totalitní moci. Zhoubný tumor pohodlných stereotypů vytvořil nakonec zrádnou iluzi, že každý má „své jisté“, nivelizace průměrnosti utloukala zasuté možnosti ducha a vynášela jeho prázdnotu, narostl rozpor mezi „být někým“ a „zdát se někým“. P: Jak to ale mají nyní pochopit ti, kteří léta vystačili žít „ze zdání“? C: Těžko. Cesta k uvědomění si míry vlastních možností je základním klíčem společenského profilu i sociální spravedlnosti. Kdo se však na tuto cestu sebeuvědomování, sebereflexe a sebekritiky dokáže vydat? A přece je to jedna ze stěžejních otázek lidské velikosti. Jen člověk takto o sobě rozhodnutý je člověk svobodný. V tom, jak se orientuje sám v sobě, přesahuje do okolí. Ch. Chaplin řekl: „My osobně nejsme velcí; naše velikost záleží v našem vztahu k druhým.“ A znovu dodávám: znamená to mít jasno ve vztahu k sobě samému. P: Jak známo, divadelníci mají obrovskou zásluhu na pádu totalitní moci; vyprchala snad jejich aktivita, jejich nadšení? C: Ano, je pravda, že divadelníci se stali úctyhodnými protagonisty bouřlivých změn u nás; z úcty se však dlouho žít nedá, čas se nezastaví. Ti, kteří byli o několik temp vpředu, ztrácejí nyní rychlost, dostavila se únava z vítězství. Mnohdy není síla k činu, deziluze a pocity ohrožení vystřídaly jakýsi stav opojení. P: Hodně se teď mluví o nebezpečí hercokracie... C: Snad je to mimo jiné tím, že mnozí neunesli své — jistě obdivuhodné — revoluční zásluhy a mají nyní pocit, že jsou nedoceněni. Čas přirozeně autoritativních a tvůrčích osobností teprve přijde, zatím vládnou křiklouni. Soutěž „Kdo dál dokřičí“ zákonitě vystřídá soutěž „Kdo víc umí“. Ostatně většině křiklounů už dochází dech, protože se přesvědčili, že křičet dokáže kdekdo, zato tvorba bolí. Dočasná anarchie jako důsledek žitých změn pomine, navrátí se nutná hierarchie hodnot, pokora, řád. 153 [pageend155]P: Děje se tedy vůbec něco? C: Jistě, k pokusům o proměnu momentální nahodilosti ve skladbě souborů již dochází; doufejme, že konečně nastane doba, kdy divadlo budou spolu dělat lidé spříznění volbou. Konstrukce není možná bez přirozené radikání destrukce. Drobné kosmetické úpravy a krátkodechá záchranářská opatření jsou předem odsouzeny k nezdaru. P: Ale to všechno předpokládá chuťk práci. Nezdá se ti, že ta chuť právě nyní chybí? C: Chuť k práci se naordinovat nedá. Bude to asi tím, že žijeme v jakémsi rozkročení nohou mezi starým a novým. V divadle je situace o to složitější, že jde o kolektivní umění. Zatímco před takovými třemi čtyřmi měsíci se všichni cukrovali, dnes by si nejspíš každý založil divadlo jednoho herce. Najednou se ani dva lidé nedomluví. Není to nijak překvapivé: vždyť se nedomlouvali mnoho dlouhých let předtím. S jedním rozdílem — šlo o nedomluvu v apatii, lhostejnosti, nyní o nedomluvu z velikášství: každý ví, jak na to, a ještě jsme se nenaučili slyšet jeden druhého. P: Máš nějakou ideální představu, jak by se to mělo co nejrychleji změnit? C: Ideální představa? Kdyby to bylo možné, ihned rozpustit všechny soubory, dát nějaký čas divadelníkům na rozmyšlenou, co, jak a s kým chtějí dělat. Dílčí změny ve stylu „Škatule, škatule, hýbejte se“ nic nevyřeší. P: Otázka na závěr: co by sis teď nejvíc přál? C: Odpovím s klasikem: „Chceš realizovat své sny? — Probuď se!“ březen 90 rozhovor připravil Jan Vávra . reforma, na níž musí každý z nás spolupracovat, jakkoli omezený je okruh jeho působnosti, spočívá především v obnově hodnot: musíme se znovu naučit rozlišovat mezi pravdou a lží, dobrem a zlem, spravedlností a nespravedlností tak jako se ten, kdo po ochrnutí chce opět získat vládu nad svým tělem, musí znovu naučit chodit.“ (Gabriel Marcel) 154 [pageend156]Mladé divadlo a alternativní kultura Aldona Jawlowska Přetiskujeme staťAldony Jawlowské, uveřejněnou v Bulletinu č. 5, vydaného k druhému pracovnímu setkání mladých divadelníků v Hradci Králové (25.-27. 11. 1988), pořádaném ÚV SSM. Ne ve všech soudech se s autorkou ztotožňujeme, v mnoha závěrech s ní dokonce zásadně nesouhlasíme. Nicméně otevírání této problematiky a předkládání těchto kontroverzních otázek považujeme za důležité a veskrze inspirativní. Stať přetiskujeme bez souhlasu i vědomí redaktorů tohoto bulletinu. Mladé divadlo, podobně jako alternativní projekty a aktivity, vyrostlo ze širokého proudu kritiky současné kultury, který dosáhl zvláštní intenzity v šedesátých letech — v desetiletí protestních hnutí. Pokračováním těchto hnutí, a zároveň jejich výsledkem ve společnosti, je alternativní kultura. Stala se jedním z nejdůležitějších inspiračních pramenů divadla. Divadlo sice převzalo hlavní osnovu kritiky současné kutury, s ideologií alternativních pospolitostí se přesto zcela neshodlo. K té tíhly jenom některé ojedinělé soubory, které opouštěly divadlo ve prospěch činnosti z nedostatku lepšího názvu označované jako „parateatrální“ (její příklady uvádím v této kapitole). Abychom mohli analyzovat studentské a mladé divadlo sedmdesátých let, je nezbytné uvést hlavní zásady alternativní kultury (...). Teprve na jejich pozadí vynikne ideová spřízněnost, ale i rozdílnost tohoto divadla s pokusy o nápravu světa podnikanými různými, hlavně uměleckými, alternativními skupinami. 1. Od protestu k alternativní kultuře Pojmy „alternativní pospolitosti“, „alternativní kultura“ nebo „alternativní životní styl“ se objevily v době bouřlivého rozvoje kontrakultury. V ideologických manifestech mládeže šedesátých let téměř ve všech zemích bylo zakotveno vědomí nutnosti změny světa obnovením sebe samého a svého nejbližšího okolí. Právě tím se tato prohlášení lišila od manifestů jiných revolučních hnutí, 155 [pageend157]směřujících především k makrostrukturálním přeměnám, svržení tehdejších systémů moci apod. Hnutí „nové levice“ realizovalo heslo „změnit vlastní všední život už nyní, uvnitř kritizovaného systému“ dokonce v době největší politické konjunktury a víry v uskutečnitelnost hlubších reforem systému. Toto heslo nabývalo na popularitě úměrně s postupným poklesem významu tohoto hnutí, kdy bylo již zřejmé, že jako politické hnutí je poraženo. Právě v této době narůstala vlna „alternativních“ projektů. Přechod od kontrakultury k alternativní pospolitosti neznamenal změnu zásadních myšlenek a hlavních hodnot hnutí, ale přesun důrazu — od vyjadřování nesouhlasu a napadání protivníka provokativními vnějškovými manifestacemi k uskutečňování vlastních projektů, vlastního životního stylu už nyní, vedle stávajícího systému nebo i uvnitř něho. Tento přechod od destrukce k pozitivní činnosti byl výrazem naděje, že alternativní organizace, vtírající se do všech „skulin“ vládnoucího společenského života, způsobí rozklad celého tohoto systému. Změna nastane nikoliv revolucí nebo cestami reforem, nýbrž „dyssolucí“, vnitřním rozpadem, rozdrolením starých institucí vlivem mnoha déle trvajících, drobných činností. Ilustrací těchto názorů může být prohlášení N. Sunderse, zakladatele informačního střediska Alternativní společnosti v Anglii, činného od r. 1969 do konce sedmdesátých let: „Byl bych špatně pochopen, pokud by se někdo domníval, že bojuji o „alternativní životní styl“ nebo se pokouším přesvědčit „usedlé lidi“, aby se zřekli svých zvyků a místo nich přejali životní styl hippies. Náprava se vztahuje na mě a to mi dovoluje mluvit o mé vlastní životní filozofii. (...) Nevěřím však, že lidé mohou být přesvědčeni o změně sebe samých, změně, která by byla skutečně hluboká, aniž by byla zároveň přeměnou společnou, zahrnující i jiné, jim blízké lidi.“1 Podobné názory se objevovaly už dříve. Patří k nim prohlášení jednoho z představitelů protestu, G. D. Harrise: „Společenství je realizací političnosti ve vlastním životě. Vzrůst tohoto druhu poli- tičnosti působí celou řadu společenských procesů, které se s existencí společenství váží. Jakmile je společenství organizováno, dají se tyto procesy do pohybu a rozvoj společenství se stane alternativou pro stát.“2 Alternativní pospolitosti vznikající v sedmdesátých letech se vešly do určitého světonázorového rámce, natolik výrazně vymezeného, aby se jejich účastníci mohli navzájem rozeznat.3 Tento „rámec“ tvoří soubor následujících názorů: — Vědomí sounáležitosti s nadnárodním společenstvím, zakotvené v samotném faktu existence obyvatel jedné Země. Z toho vy- 156 [pageend158]plývá bezvýhradný pacifismus a jenom malý zájem o národnostní problematiku. — Pocit sounáležitosti se světem přírody, měnící se základní vztahy mezi lidmi a přírodou. Snaha o podřízení se přírodnímu rytmu vystřídala ovládání a zotročování přírody, pokládané dosud za triumf člověka nad hmotou. — Přehodnocení mimorozumového poznání, což neznamená, že rozum jako nástroj byl zcela zavržen. Intuice a mimosmyšlová zkušenost jsou však uznány za nástroje rovnocenné. V alternativních pospolitostech je výrazně přítomen sklon ke kontemplaci a mysticismu. — Otázka vlastnění majetku je chápána jako širší hodnota a jinak než jako postulát skoncování se soukromým vlastnictvím. Je to odpor proti reifikaci, omezování se věcmi, podřízení závazným konzumním standartům, proti sériovosti a anonymitě světa předmětů. Z toho plyne pokus o rekonstrukci nejbližšího okolí nebo často programová chudoba. Proti negovaným hodnotám vlastnění a konzumu věcí jsou postaveny existenciální hodnoty. Nejdůležitější z nich je rozvoj vlastních tvůrčích schopností. Tato kreativita se nemá týkat pouze kulturní sféry, ale všech životních oblastí. Prostorem pro kreativitu jsou i mezilidské vztahy. — Seberealizace je možná pouze v rámci postpolitosti. Proto je její základní podmínkou znovunavázání ztracených společenských vazeb. Ne vždy je však dosažení tohoto cíle dáno návratem k formám koexistence dříve uspokojujícím potřebu integrace nebo vylepšováním stávajících forem. Z toho pochází experimenty v oblasti životního stylu, otázky základních společenských rolí rodičů, dětí, manželů, ženy, muže. Jedním z nejdůležitějších prvků sebeuvědomění tohoto hnutí je porovnání vlastních zkušeností s jinými a hledání nových vzorů chování a expresí rozšiřujících pole kontaktu mezi lidmi. Uvedené světonázorové teze jsou vzájemně vázány v celek, v jehož mezích vznikaly umělecké i společenské programy alternativní kultury. Některé skupiny se v každodenní činnosti soustředily na umělecké kreace, jiné se věnovaly zemědělství a tak hledaly bezprostřední kontakt s přírodou, další se zase pokoušely najít nové rozměry skutečnosti v meditaci nebo pomocí narkotik. Přes tyto rozdíly ve způsobu života bylo jejich charakteristickým znakem to, že se ve svých praktických činnostech ani ve slovních prohlášeních nedostaly za rámec názorů a hodnot uvedných výše. Představuji zde zejména ty prvky alternativní kultury a ty druhy alternativních skupin, které do jisté míry ovlivnily názory představitelů mladého divadla. 157 [pageend159]2. Tvoření sebe a svého světa jako podmínka změny Vztahy mezi tvůrcem a společností zprostředkované kulturou se obvykle analyzují tak, že se za východisko pokládá „povinnost“ tvůrce vůči společnosti, národu, lidstvu; jeho „historické poslání“ chápané tak či jinak v závislosti na historické a politické situaci. Případně opačně — zkoumajíce vnější podmínky tvorby, rozhodujeme, co je společnost „povinna“ zajistit tvůrcům, aby se mohli plně rozvinout. V takových úvahách je zakotveno chápání tvořivosti jako výjimečné aktivity, vyhrazené vynikajícím lidem, nadaným speciálními schopnostmi umělce, vědce či vynálezce. Tento způsob chápání tvořivosti je nejčastější v běžném myšlení i ve výzkumech kultury. Koncepce a pokusy o jejich realizaci v alternativní kultuře přiznávají tvůrcům v životě společnosti a tvořivosti v životě jednotlivců zcela odlišnou roli. Alternativní kultura poskytuje mnoho příkladů tvořivého života. Nesouhlasí s podřizováním jednotlivce a s pravidly danými přijímáním zásad produktivity, efektivity a scestných půvabů konzumních hodnot. Alternativní koncepce, hlásané mládežnickými hnutími šedesátých let, nejsou přece ničím novým. V různých formulacích se stále vracejí ve filozofii člověka, ve společenských názorech 19. a 20. století, získávají celistvou podobu ve filozofii K. Marxe a jeho následovníků.4 Přesto má pojem „tvůrčího života“ a „tvořivosti“ uvnitř alternativní kultury poněkud odlišný, širší význam. Kontrakultura zpochybnila hodnoty a vzory všech oborů lidské aktivity a otevřela prostor pro změnu i v těch životních sférách, v nichž se zdál stávající pořádek neochvějný a samozřejmý. Podle všeho může být vše, co nás obklopuje, jiné. Rovněž skutečnost nepodléhá žádným z vnějšku nařízeným zákonitostem; je látkou, kterou lze přetvářet podle svých potřeb a představ. Ohromně se tak rozšiřuje pole tvořivosti. Zahrnuje v sobě celou každodennost, která dosud do značné míry podléhala rutině, ustáleným, podvědomě opakovaným schématům jednání. Změnit sebe a své okolí, svoji každodennost, neznamená však zformovat je do shora přijatého vzoru, do modelu, případně přetvářet podle obecné představy společenského řádu, jehož prvkem je i přetvoření jednotlivce. Taková přeměna by se v podstatě nelišila od nej různějších forem sebezdokonalování nebo práce na sobě, kterou doporučují autoritativní výchovné směry i společenské a politické síly s dlouhou a bohatou tradicí. Měnit znamená tvořit, a tudíž předpokládat ne- předvídatelnost výsledků změny. Akt činnosti předchází obecným předpokladům, jimž má být činnost podřízena. Změna se ztotožňuje s tvořivostí, a proto nemůže být ukončena 158 [pageend160]v okamžiku dosažení nějakého předpokládaného posledního cíle. Alternativní společenství předpokládá nekonečné množství forem seberealizace, vytváření světa, který je dosažitelný, který vytváří rámec, v němž se odehrává naše každodenní existence. „Nic se nemění na podstatě věci, protože se nemění naše každodennost. Alternativní společenství už nyní umožňuje jiný život. Život nemá být zasvěcen vysněné společenské změně; ta má být realizována životem samým, pokud vidíme, jaké možnosti skýtá to, co nás obklopuje,“ píše Keith Paton, představitel jedné alternativní skupiny v Birminghamu.5 Měli bychom se pokusit odpovědět na otázku, na jaký rozměr skutečnosti v naší každodennosti se vztahuje kreativní postoj. Směřování alternativních skupin ukazuje, že tvůrčí aktivita se týká (a nutně se týkat musí) sebe samého, kontaktů s ostatními lidmi, světa idejí či spíše obecných pojmů nezbytných k popisu a pochopení okolní skutečnosti a světa věcí. Ať bychom hodnotili výsledky jakkoliv, alternativní pospolitosti začaly ralizovat koncepci tvůrčího života ve všech následujících oblastech. A) „Já sám“ — jako tvůrčí podmět a součaně i předmět vlastní kreace. Počátkem změny vztahu k sobě samému je zpochybnění obrazu vlastní osobnosti, vytvořeného v procesu socializace rodinou, školou, pracovištěm a dalšími společenskými i politickými institucemi, s nimiž se mladý člověk dostává do kontaktu. Předpokládá se, že to, čím jsem, se nevyčerpá v plnění rolí a funkcí, a to, čím být mohu, se nevejde do způsobů rozvíjení vlastní osobnosti nabízených oficiální kulturou. Alternativní skupiny nebo jednotlivci experimentují ve třech oblastech: rozšiřování vědomí nebo tvoření nového vědomí mimo lineárně chápaný čas pomocí praktik vypůjčených z východních náboženství (jóga, zen, transcendentální meditace). K těmto hledáním se užívá i halucinogenů, např. LSD, kontrolované podávaných po předchozí psychické přípravě na experiment; rozlišování sféry emoce, intuice, smyslové citlivosti, v západní civilizaci podmaněné intelektem a racionalitou; uvolňování různých utajených možností činnosti, exprese, podmiňujících změnu dosavadního způsobu života, okolí a zájmů. Zjišťují se vlastní možnosti v mnoha životních oblastech a aktivity, které nemusí nutně vést ke hromadění faktů nazývaných „životní zisk“, „úspěch“ apod. Rozmanitost takových pokusů, umožňující začít kdykoliv vše znovu, je kladena jako protiváha chápání vlastního života jako cesty k jednomu cíli, jemuž je třeba vše podřídit. 159 [pageend161]B) Kontakty s ostatními lidmi jako prostor tvořivosti a seberealizace. Jsou zpochybňovány nejobecnější zásady mezilidských kontaktů přijaté v západní společnosti — zásady spolupráce, nadřízenosti a podřízenosti. Alternativní pospolitosti podnikají společenské experimenty nebo se pokoušejí o teoretické úvahy a snaží se stanovit základy nových vzorů chování k ostatním lidem či spíše „bytí s jinými lidmi“. Alternativní pospolitosti se ve své kritice kultury obracejí proti rutině a konvenci, devalvující mezilidské vztahy. Odvržení těchto konvencí otevírá možnosti svébytné tvořivosti ve vzájemných vztazích rodičů a dětí, sexuálních partnerů, mezi přáteli, mezi lidmi, kteří se setkávají náhodně, i mezi členy skupiny, kde takové vztahy utvrzují její jednotu a přitom poskytují plnou autonomii a svobodu jednotlivým osobám. Tyto otázky by se mohly dále rozšiřovat. Kreativní postoj v kontaktech s jinými lidmi znamená vytvářet stále nové situace v těchto kontaktech, ve hledání osobitých prostředků exprese vedoucích ke skutečné výměně myšlenek a citů. Je to pokus o překročení hranic verbální komunikace a všech dalších druhů „prostřednictví“ (používání jakéhokoliv jazyka, znaku) a jejich nahrazení bezprostřední komunikací. C) Pokusy o vytváření vlastní filozofie člověka a kategorie popisu společenské skutečnosti. Tvůrčí postoj ke sféře nejobecnějších myšlenek a představ vymezujících místo člověka ve světa a smysl jeho existence, je podobně jako u výše uvedeného vztahu ke skutečnostem možný za předpokladu, že dosavadní představy a víra jsou zavrženy. Programové antidoktrinářství alternativních skupin, jejichž otevřenost vůči různým názorům a schopnost přijmout současně několik třeba i protichůdných koncepcí má za následek, že je vyloučena fascinace Jedinou vírou“ a směřování k souvislé a vševysvětlující filozofii člověka. Spíše jde o stále obnovovaný pokus vytvářet individuální výklady pro vlastní potřebu. Základem se stává exis- tenciální prereflexní zkušenost a ne rozumové či smyslové poznání. Hledají se jiné vztahy mezi člověkem a přírodou, než jsou ty, které vytvářejí jeden ze základních předpokladů tradice západní civilizace. Podle nich je člověk výjimečným tvorem, „králem přírody“ a současně jejím nejdokonalejším dílem. Hlavním úkolem lidstva bylo odedávna ovládnutí přírody a udržení této nadvlády. O změnu takového chápání usilují představitelé mnohých ekologických hnutí. Člověk je součástí přírody a musí s ní umět koexistovat. Východiskem pro rozvoj vědomí blízkého kulturní tradici Dálného východu je chápání sebe jako součásti světa. Stanovení vlastního místa ve světě je tu skutečně výsledkem vlastních tvůr160 [pageend162]čích hledání spojených odmítnutím veškerých doktrín, které by toto hledání omezovaly kladením jakýchkoliv omezení. Filozofie člověka, které vznikají z těchto předpokladů, vytvářejí kosmické vědomí a hledají cesty k získání ztracené harmonie člověka a vesmíru. Usilují o planetární vědomí, jehož protikladem je uzavření se do harmonie vymezené společenskými útvary, jako jsou národ, stát, politická organizace nebo náboženství. Alternativní pospolitosti pokračují v kritice společenských věd, která se objevila v době studentského protestu v šedesátých letech. Podrobně si všímají jazyka, pojmových kategorií, které jednostranným vysvětlováním eliminují jisté problémy a oblasti skutečnosti, vyčleněné mimo hranice pojmu. Verifikace vědeckého jazyka a jeho obohacení jsou uskutečnitelné jen tehdy, vrátí- me-li se k základním zkušenostem a pokusíme-li se znovu stanovit relace mezi skutečností a znaky, které ji popisují. „Zkusit si, bezprostředně se dotknout, a nejenom zahrnovat myšlenkami...“ tak zní doporučení, jak hledat základy nového jazyka, které se opakuje v mnoha textech z posledních let. „Musíme vidět vesmír jako celistvost duchovních statků roztroušených v každém z nás, v každé kultuře, na celém světě...“6 D) Svět předmětů — vytváření prostředí podle vlastních potřeb. Jak jsme připomněli již dříve, změna každodennosti je nejdůležitějším prvkem celkové změny. Uspořádání vlastního okolí v jeho nejelementárnějších rysech se může stát tvorbou. Oblékání, stolování, bydlení, obyčejné nástroje, to vše se musí přizpůsobit individuálním zálibám a potřebám. Nesmí to být tudíž sériové, tovární, všude stejné. Tyto postuláty však nejsou naváděním k návratu k samostatnému hospodaření v rámci rodiny, k zaostávání, které už je neproveditelné, k zavržení všeho, co nabízí velkoprů- myslová civilizace. Zvítězit nad procesem unifikace kultury lze jiným než dosud obvyklým využitím výsledků techniky a ekonomického potencionálu, jimiž disponují západní země. Cílem hnutí alternativní technologie je probudit fantazii v této oblasti, inspirovat tvořivost novými, často fantastickými projekty změny kulturního prostředí. Vedle ekologického hnutí je to asi nejsilnější směřování v rámci „alternativní kultury“. Nejobecněji řečeno, zde jde o znovuvytvoření narušené ekologické rovnováhy, obrácení techniky k přírodě, z níž původně technika čerpala své vzory, a o využití přirozených produktů látkové přeměny k technickým účelům. Alternativní technologie zkoumá možnosti využití sluneční energie, síly větru, vody, všeho, co by mohlo lidstvo osvobodit od hrozby energetické krize a zároveň od hrozby zániku zneužitím jaderné energie. Podle představitelů alternativních 161 [pageend163]technologií by bylo snížení energetického potencionálu snížením rizika nehody. Toto hnutí úzce spojuje technické změny se společenskými proměnami. Alternativní technologie vyžaduje celkovou změnu životního stylu, organizace společnosti, obhospodaření zemského povrchu apod., proto musí k technickým i společenským změnám dojít současně. Je třeba hluboce změnit základní hodnoty, zásady funkce institucí, představy o budoucnosti a společenském pokroku. Jako příklad uvedu protiklad tradiční „tvrdé“ a alternativní — „měkké“ technologie, uváděné jako ilustrace základních názorů tohoto hnutí:7 Silné energie slabé energie. Člověk je nejmoudřejší — příroda je nejmoudřejší. Ekonomický růst — stabilizace růstu na optimální úrovni. Rychlá doprava — svobodná doprava. Nejlepší je velké a rychlé konec s Faustovou ideou! Intenzívně využívané přírodní zdroje — extenzívní hospodaření se zdroji. Centralizace — decentralizace. Dualismus: práce a volno — kontinuita kulturní aktivity. Slabá informace — vysoký stupen informovanosti. Konkurence, velký stress — spolupráce, malý stress. Město, urbanizace — menší vesnické pospolitosti. Uzavřená rodina — široká rodina. Tyto protiklady ukazují, že alternativní technologie je součástí společenské a politické aktivity a obsahuje určitou koncepci společenské organizace. Je to koncepce anarchistického typu, malých pospolitostí, soběstačných ekonomicky i kulturně, fungujících bez řídícího centra a vzájemně spolupracujících. Zajímavý je ještě jeden aspekt alternativní technologie. Kritizuje tradiční technologii za to, že směřuje k „osvobození člověka od manuální práce“ a tím ho zbavuje bezprostřední účasti na procesu produkce tvorby, a tudíž ho odcizuje. Člověk je tvor, který musí užívat rukou i rozumu, a přitom je zbaven kontaktu s materiálem a rozmělněn na zdánlivé a prostřednické úkony.8 Alternativní technologie usiluje o tvorbu okolí, které odpovídá lidským měřítkům, aktivizuje fantazii k vytváření různých forem každodenního života, z nichž část se realizuje již nyní (nejen v rámci experimentů alternativních pospolitostí, ale i v širším měřítku se mění vztah k předmětům nejbližšího okolí, mnoho lidí mění životní styl a bydliště kvůli psychické únavě z přeurbanizo- vaného prostoru a monotónnosti výrobků masové produkce). Výše uvedené názory na vytváření nové skutečnosti ve stávajících společenských podmínkách umožňují načrtnout obrysy utopie budované alternativní kulturou. Nejde nám však o hodnocení 162 [pageend164]účinnosti těchto návrhů při možné společenské a kulturní proměně. Víra v možné rozrušení existujícího systému „skulinami“, kterými do něj pronikají alternativní skupiny, se zdá samozřejmě naivní. Je však jisté, že alternativní skupiny představují rozšíření tvořivosti proti stále opakovanému krédu rozšíření kultury, vztahujícímu se pouze na kulturní spotřebu. Objevují velmi důležité aspekty kulturních procesů v dnešním světě. To, co je v malých skupinách zveličeno až ke karikatuře či fantazii se buď realizuje v menší míře, nebo se alespoň začíná uskutečňovat. Tyto skupiny nalézají asi správný směr kulturních přeměn, ukazují dilemata současné kultury, signalizují růst potřeby seberealizace, a zároveň upozorňují na potíže s uspokojováním této potřeby. Předvádějí, že tvorba je vlastnost lidem daná, zahrnujcí všechny životní sféry, a snaží se o úskutečnění věčné utopie, v níž jsou všichni lidé tvůrci. Usilují o její realizaci už dnes. 3. Umění a umělci v rámci alternativní kultury Heslo naprostého zničení umění jako činnosti vyhrazené odborníkům a předurčené k realizaci trvalých výtvorů se objevilo současně s heslem rozšíření tvořivosti. Pojem „umělecká díla“ podlehl devalvaci a postavení umělce v rámci koncepce alternativní kultury bylo degradováno. Umění a umělecká činnost jako podstatná část zpochybněné kultury muselo být rovněž zpochybněno. Destrukce se projevila výrazně dokonce i uvnitř samotného umění. Tyto tendence charakterizuje Stefan Morawski v práci o Dubuffetovi: „vnesl do tradice anarchistického myšlení nový pohled místo rozrušování umění v budoucnosti navrhuje zničit je zcela už dnes, protože jeho protiodcizující charakter je jen zdánlivý.“9 Radikální změna kultury vyžaduje „odložení“ jejího jazyka, celé hierarchie hodnot, příkladů jednání, ale i odmítnutí umění, které se obvykle stává popřením světa stereotypů, donucení a zdánlivosti. „Poslední návrhy jdou v duchu bezvýhradného, ne- dialektického vyloučení kultury jako pouhého souhrnu institucí a stereotypů. Intelektuálové-revolucionáři se musí zřeknout svého dosavadního statutu, projít tréninkem dekulturace a „odmag- netizovat“ mozky.“10 V koncepcích společenských změn formulovaných alternativními pospolitostmi se věnuje pozornost nutnému návratu k prvotnímu významu umění a jeho místě v životě. Umění, kreativnost je formou existence člověka ve světě, prvkem každodennosti, jedním z aspektů aktivity směrované na vnějšek a zahrnující růz163 [pageend165]né oblasti skutečnosti, a ne druhem zvláštní, sváteční činnosti, bez níž bychom se vlastně mohli dokonale obejít. Toto začlenění umělecké tvorby do všedního života stírá rozdíl mezi tvůrci a konzumenty, vyvrací hodnotu profesionalizace umělecké činnosti a míří proti zpředmétnění a komercionalizaci umění. „Umění není činností jednotlivce pro celek, ale společnou spontánní činností,“ píše J. Cage. 1 11 1 Alternative England an Wales, London 1975, s. 367. 2 G. D. Harris, Goliath, New York 1970, s. 151. 3 Existuje již rozsáhlá literatura, která se zabývá touto problematikou.Vyjmenuji proto pouze několik nejvýznamnějších osobností: Roszak, Fromm, Reich, Goodman, Melvill, Hain. Viz též V souladu s tímto pohledem je zpochybňováno i rozdělení, či spíše oddělení práce a tvorby, produktivnosti a umění. Toto rozdělení je umělé, způsobené odcizením práce a zpředmětněním umění, ale nepramení z podstaty těchto dvou druhů lidské aktivity. Toto rozdělení je spjato s dalším, pro kulturu i osobnost stejně nebezpečným rozdělováním na pracovní dobu, ztotožňovanou se sférou nutnosti a donucení, a na volný čas. „V době, kdy jsou základní životní potřeby uspokojovány uměle vyrobeným strojem komerční produkce, je kultura chápána jako produkt a aktivita volného času. Výsledkem je samozřejmé ochuzení a neautentič- nost, licoměrnost kultury a oslabení umění (...). Kultura, má-li být opravdová, musí být výsledkem toho, co právě děláme, abychom žili, ne něčím přidávaným k životu jako kostka cukru.“12 Tento názor se shoduje s jinak formulovanou výpovědí E. Gilla: „Umělec není zvláštním druhem člověka, ale každý člověk je zvláštním druhem umělce.“13 Úvahy o situaci umění vyjadřované z ideových pozic alternativních pospolitostí vedou k závěru, že autentická tvorba je možná jedině v podmínkách změny kultury jako celku, a ne pouhým zpochybněním některých jejích prvků. Symboly, ideje, obrazy světa, prostě celý soubor představ, které fungují v této kultuře, totiž neodpovídá na otázky pro člověka nejdůležitější, ale dává hned na všechno hotovou, zdánlivou odpověď. Umění je pohlcováno, vtahováno do mechanismu výstavby a zachování světa zdání. Je tudíž nezbytné obrátit se od umění k tvorbě nástrojů umožňujících vyčíst nejjednodušší pravdy, ukryté za závoji falešných jazyků. A v těchto pravdách najít ztracený smysl, základ tvůrčího života, realizujícího plně lidské možnosti. Poznámky 164 [pageend166]Alternatives in Prints: Catalogue of Social Change Publications. Naposledy o těchto problémech psala J. Brach-Czainová v knížce Etos nowej sztuki (Etos nového umění), Warszawa 1984. 4 Kreativní postoj jako autotelická hodnota se objevuje i v téměř všech současných pedagogických směrech, v humanistické psychiatrii a psychologii osobnosti. 5 K. Paton, Diversity as the path to more planetary conciussness, in: Alternative socialism, Birmingham 1976. 6 Tamtéž. 7 A. Mac Killop, Why Soft Technology? Alternative solutions to the energy crisis, London 1975. Vysvětlení alternativní technologie je i v knize E. F. Schumachera, Male jest piekne (Malé je krásné), překl. J. Strzelecki, Warszawa 1981. 8 E. F. Schumacher, Humane Technology, People’s Habitat Handbook. A festival of alternative living 29 may 6 june 1976, London. 9 S. Morawski, „Sztuka i anarchizm“ (Umění a anarchismus), s. 212 (rukopis). 10 Tamtéž, s. 208. 11 Tamtéž. 12 E. Gill, Essays, s. 170, cit. z: D. Meakin, Man and Work Literature and Culture in Industrial Society, London, Cambridge 1976. 13 Tamtéž, s. 141. Aldona Jawlowska: Více než divadlo. PIW, Warszawa 1988. Přeložila Radka Hájková. OBSLUHOVALI BOHUMILA HRABALA „Takovým místům se na divadle říká takzvaná hluchá místa. Herci hrají, ničeho si nevšímají a režisér — šílí,“ říká Boleslav Polívka na začátku svého představení Šašek a královna. Pak dodává, že „existují představení, která jsou výhradně z takových hluchých míst“. Nechci naznačit, že tato dnes už klasická slova by se měla vztahovat na poslední premiéru Činoherního klubu, ambiciózní přepis známého (v Čechách zatím oficiálně nevydaného) románu Bohumila Hrabala Obsluhoval jsem anglického krále. Přesto dochází 165 [pageend167]k podobně paradoxní situaci, kdy „herci hrají, ničeho si nevšímají“ (až na malé výjimky velmi dobře nebo dobře) text, který zachovává maximum Hrabalova bezesporu vynikajícího románu (autoři Ivo Krobot, Petr Oslzlý), přesto — byť režisér (Ivo Krobot) pravděpodobně nešílí cítíme, že někde nastala chyba. To, co se odehrává na jevišti, nás totiž ani zdaleka nezasahuje tak, jako se naší představivosti zmocňuje při četbě Hrabalův text. Čím to může být? Přitom herci skutečně věrně předvádějí to, co autor v knize popisuje, najdeme zde téměř všechny stěžejní momenty, celý oblouk osudu hlavní postavy, dokonce co nejvíc přímo převzatých replik, a ještě se to, co se nestačí na jevišti odehrát, slovy autora dovypráví, ale přesto se něco podstatného ztratilo. Není samozřejmě obtížné určit, co to je. Ztratila se Hrabalova poesie. Věrné zachycení příběhu, jednotlivých epizod, zachování maxima původního textuje možná důležité, ale samo o sobě ještě nic neřeší. Poesie je v každém dramatickém útvaru především „to ostatní“. Veškeré Hrabalovo zahlcení a úžas nad životem, jeho vůněmi, zvláštnostmi, zdánlivě nepodstatnými detaily, jedinečný pohled na každý okamžik lidské existence a schopnost zobrazit výjimečnost postav a jejich podivného jednání — to vše zůstalo umně skryto na stránkách Hrabalovy knihy, bez šance aspoň sporadicky proniknout na jeviště Činoherního klubu. Jako by se okřídlená věta z překladové literatury dala vztáhnout i na divadlo: poesie je to, co se dramatizací ztrácí. Divadelní poesie, na rozdíl od poesie na divadle (tyto pojmy se často pletou a za divadelní poesii se pak vydává třeba činnost v pražské Viole, což je naopak učebnicová ukázka poesie na divadle), spočívá přirozeně v použití jiných prostředků, než jakými evokuje čtenářský zážitek literatura. Nálady, jednání, situace, které se v knize jen naznačí a zůstanou zahaleny rouškou tajemství, jež právě provokuje naší fantazii, musí divadelní představení zviditelnit, animovat. Těžko lze samozřejmě na jevišti Činoherního klubu zhmotnit vůni z „rozříznutého velblouda, ve kterém je antilopa a v té antilopě krocan a v tom krocanu ryby a nádivka a spečené věnce vařených vajec...“. Ale pořád tu ještě zůstává prostor pro to hlavní, co může divadlo nabídnout — ztělesnění děje románu rozžitím jedinečných, bizardních figur a figurek, jejichž zvláštní, stejně podivuhodné jednání vytváří tu těžko popsatelnou atmosféru nadšení a smutku, tak příznačnou pro Hrabala. Proč místo všech popisů nemůžeme být jako diváci svědky toho, „co se ještě nám a mně, a snad ani panu vrchnímu Skřivánkovi nestalo, nejdřív nějaký vládní rada, známý labužník, tak byl nadšen tím jídlem, tím velbloudem, že vstal a začal křičet, tak křičel a v obličeji vyjadřoval nejvyšší nadšení, ale jak mu to chutnalo, tak i to mu 166 [pageend168]bylo málo, tak grimasa, začal jakoby cvičit, jako o sletě a pak se bil v prsa, a zase si vzal kousek omočený v omáčce, a teď to jídlo na něj působilo tak, že (...) ten vládní rada se neudržel a vyběhl a křičel na chodbě a zase přiběhl a vzal si ještě jednou na vidličku a to byl vrchol protože utíkal a křičel, utíkal až před hotel a tam volal a tančil a jásal a v jeho hlase byl zpěv a v jeho nohách tanec díkůvzdání za tak dobře upraveného nadívaného velblouda...“? Proč nevidíme, jak „druhý jedlík, nějaký generál na penzi, ten zase se díval jen na strop a vydával dlouhý tesklivý tón, takové dlouhé slastné kvičení, které v kadencích stoupalo, jak si vzal další sousto tak žvýkal a kvičel a kníkal a kousal masíčko, a když si dal hlt žer- noseckého ryzlinku, tak se vztyčil a kňučel tak, že i černí kuchaři to pochopili a radostně volali, jes,jes, samba, jes“? Místo toho se nám tato scéna, která tak volá po tom, aby se jí zmocnila režijní a herecká fantazie, jen zdrženlivě naznačí velice střídmě a střízlivě zahranou ukázkou, ve které se herci potýkají s imaginárními skleničkami imaginárního koňaku, což působí spíš jako východisko z nouze nebo etuda z přijímacích zkoušek na DÁMU a zbytek se prostě dovypráví, což už působí jen jako bezradnost. Zdá se, že prvé úskalí skrývá už samotný text. Tím, jak autoři pospíchají kupředu, aby během necelých tří hodin stihli odvyprá- vět celý děj románu, přerušují většinu situací dřív, než vůbec mohly na jevišti vzniknout. To způsobuje, že místo divadelního příběhu máme daleko víc do činění s informativním večerem s ukázkami ze známého románu. Snaha autorů o co nejrychlejší pohyb kupředu a z ní vyplývající zkratkovitost scénáře se nakonec obrací proti nim. Jak situacím schází přesné ohraničení, přelévají se jednotlivé sekvence jedna do druhé, představení nemá rytmus a epický tok děje působí značně nedramaticky. Představení je pak samozřejmě přes vcelku standartní délku neúnosně dlouhé. Náznakovitost textu zřejmě ovlivnila samotnou realizaci, ve které spatřuji daleko větší problém. Na téměř od všeho oproštěné scéně (Dušan Ždímal j.h.), která jako by se programově hlásila k „chudému divadlu“, za pomoci minima tu skutečných tu imaginárních rekvizit, je již sám o sobě nedramatický text rozehrán způsobem, jako by šlo o severské symbolisticko-psychologické drama a ne o texty „psané v prudkém letním slunci, které rozpalovalo psací stroj tak, až se několikrát za minutu zakusoval a koktal“. Kam se ztratila ta záplava imaginativních, emocemi nabitých obrazů, jimiž román překypuje? Místo příběhu o tom, „jak se neuvěřitelné stalo skutkem“, vidíme jen suchopárně a střízlivě zahrané scénky, které — v lepším případě — jen více 167 [pageend169]méně realisticky naznačují, jak se události ve skutečnosti snad mohly seběhnout, dříve než se jich zmocnila básníkova fantazie. Pro režiséra není bohužel nejlepším vysvědčením, že nejkouzelnější a nejvíce fascinující místa v celé inscenaci jsou ta, kdy z reproduktoru zní samotný Hrabalův text. Ačkoliv se herečky zdatně svlékají, působí bordelové scény naprosto neeroticky. Rovněž nás nevyvede z klidu ani tolik opěvovaná domácká vůně prvorepublikové maloměstské kuchyně, ani mrazivě chladná atmosféra nacismu, ani špinavá prázdnota socialistického pohraničí. Znovu pokolikáté už — se potvrdilo, že divadelní představení nevystačí s ilustrací textu, že musí svou umělou skutečností vytvořit vlastní svět. Je s podivem, že se inscenace v protikladu k úsilí malých, „nekamenných“ divadel, jejichž výraznou oporou je jeden ze scenáristů a která (aspoň podle mínění většiny kritiků) „ze skepse k současným sdělovacím možnostem jazyka“ staví především na neverbálních složkách jevištního projevu, opírá pouze a jenom o slovo. Všechno „to ostatní“, pro Hrabala i pro divadlo tak důležité, je pryč. Není divu, že pak nedochází k ztělesnění básníkova slova hrou herců, nýbrž účinek představení spočívá v tom, že nám pouze připomíná postavy a situace z Hrabalova románu, čímž nám evokuje zážitek z jeho četby, aniž by ho ovšem nahradilo nějakou vlastní, ryze divadelní kvalitou. Zde nelze nevzpomenout Evalda Schorma, který měl takový cit pro Hrabalovy bizardní figurky a dovedl je na jevišti tak neodolatelně rozžít. Bez jevištní fantazie se prostě do tak jedinečného světa, kterým nás Hrabal fascinuje, pouštět nedá. Lze se pouze s větší nebo menší úslužností přiživit na jeho věhlasu. Je možné samozřejmě namítnout, že tak imaginativního spisovatele se lze zmocnit různě a že neexistuje nic, co by se dalo nazvat „ten pravý pohled“. Tím by se samozřejmě dalo vysvětlit nebo omluvit mnohé, ovšem pouze za předpokladu, že takový pohled přinese nový rozměr, nápad, myšlenku. Položíme-li si ale po shlédnutí inscenace v Činoherním klubu otázku, o čem že vlastně je, musíme velice rozpačitě odpovědět, že jediné téma, které z té beztvarosti trochu vystupuje (byť převážně ve verbální rovině), je nostalgický povzdech, že dřív, před válkou, bylo vše hezčí, barevnější, veselejší, lepší... Což, jak všichni víme, je asi pravda, ale na téměř tříhodinové představení je to trochu málo... Nabízí se srovnání s inscenací Divadla na provázku, která vycházela ze stejného textu a byla dokonce dílem stejného režiséra. Ačkoliv si vše bylo velice podobné, přinášela inscenace Divadla na provázku vlastní kvalitu tím, že jaksi zpřítomňovala proces tvorby. Nebylo to ani tak zásluhou scénáře, možná ani ne režie, spíš je to trvalá součást poetiky souboru. Nedramatičnost textu zde byla překlenuta stá168 [pageend170]lým napětím daným otázkou: jak to zase udělají? Byla to hra o tom, jak se dá (nebo může) literatura na divadle zobrazit. Téma, které bylo sice navíc, ale mnohé zachraňovalo. V Činoherním klubu je vše už předem připraveno. Netýká se to samozřejmě kvality hereckých výkonů, které jsou (až na evidentní omyly typu Rudolf Hrušínský nej mladší) většinou na vyšší profesionální úrovni. Ale možná právě tím, že se nehotový scénář vydává za velké „normální“ divadlo, postrádá představení ten moment autenticity a spoluhry s divákem, který zaručoval úspěch provázkové inscenace. Úspěch, který chtělo zřejmě vedení Činoherního klubu zopakovat. Ale i zde platí, že nelze dvakrát vstoupit do stejné řeky. Hrabal je skutečně jedinečný, a je nutné se ho i jedinečně zmocnit. Zbývá jen doufat, že nový umělecký vedoucí Činoherního klubu Jiří Menzel bude k práci v divadle přistupovat méně spekulativně a bude hledat spíš zdroje skutečné tvorby, než sázet na předem zaručený úspěch. Září 7989 Jan Vávra Film Nesnesitelná lehkost bytí po italsku (G. Bertolucci: Utajená tajemství) Italský film Utajená tajemství režiséra Giuseppe Bertolucciho, který jsme měli možnost zhlédnout nedávno v televizi, patří do kategorie „utajovaných filmů“ pražské filmové distribuce. Časopis Kino o něm sice přinesl koncem roku 1987 referát, ale běžné i klubové distribuci se podařilo film utajit tak úspěšně, že nebyl téměř k spatření. Posledním dějstvím této utajovači akce bylo zařazení filmu do šedivého proudu každodenního televizního braku, aby tak nenápadně zmizel v propadlišti masového diváckého konzumu. Zatímco Giuseppův starší bratr Bernard slaví se svým Čínským císařem velké úspěchy u diváků i filmové kritiky na celém světě, filmová tvorba Giuseppe Bertolucciho zůstává téměř neznámá. Soudě podle Utajených tajemství, zcela neprávem. Protože pokud se nám poštěstí uvidět čas od času film, který nás vždy znovu přesvědčí, že i film může být uměním, pak je to případ právě tohoto 169 [pageend171]díla. Ve zřejmém protikladu k velkolepé a nákladné podívané Bernardova Čínského císaře, okořeněného pro něj již typickými dráždivostmi, čerpanými ze zpozdilého, ale jak se zdá stále působivého výkladu všudypřítomného freudistického libida (viz jeho Dvacáté století), soustředil se Giuseppe ve svém filmu na komorně laděný, dějově nijak zvlášť nápadný příběh, který však způsobem svého zpracování dosahuje mimořádně působivého uměleckého účinku. Je to film v nejlepším smyslu moderní a současný, což je spojení, které se může zdát samozřejmé, ale ve skutečnosti je velmi vzácné. A to při vysoké míře stylizace, která přispívá k umocnění toho, co film chce vyjádřit, aniž by to bylo jakkoli na újmu životnosti příběhu. Pozoruhodná je již dějová linie filmového příběhu, který se nerozvíjí v jednoduché časové následnosti, ale jako by neustále kroužil kolem hlavní události, jež tím nabývá charakteru trvalé přítomnosti a klade tak stále znovu tutéž naléhavou otázku: Jak je možné, že se z Laury (L. Sastriová), hlavní hrdinky filmu, mladé, bohaté, a jak se zdá, i dobře vychované dívky mohla stát chladně vraždící teroristka? Kde je třeba hledat kořeny tohoto zrůdného jevu současné svobodné, prosperující a životem kypící Itálie? Režisér G. Bertolucci, který je spolu s Vincenzem Ceramim i autorem scénáře, dává na tuto otázku svým filmem ucelenou a vnitřně dokonale skloubenou odpověď: Tajemství terorismu nejsou „utajená tajemství“ v goethovském smyslu, jež lze odhalit při pozornějším zahledění na to, co tvoří vnější tvářnost běžného lidského života. Destruktivní síly terorismu, ohrožujícího samy základy právního státu a civilizace, vyvěrají z těch nejobyčejnějších, na první pohled zcela nenápadných až banálních lidských vlastností a sklonů, které bychom při vážné analýze tohoto sociálního jevu nebrali patrně vůbec na vědomí. Jsou to často ta nejběžnější zklamání, jež přináší život, který jinak plyne hladce, snad až příliš hladce, a na tomto pozadí „lehkosti bytí“ nabývají drtivě na váze. V závěru filmu soudkyně, jedna z protagonistek příběhu (M. Melatová), které se všechny, aniž to mnohdy tuší, podílejí svou měrou na vzniku tohoto fenoménu moderního světa, vyslýchá dopadenou Lauru a přitom bezděčně drtí v rukou kelímek od vypité kávy, protože se těsně předtím dozvěděla o nevěře svého manžela. V klíčové scéně v nemocnici, kam Laura přichází navštívit svou přítelkyni, která se pokusila o sebevraždu, nabývá banalita povrchních ženských citečků a rozmarů zcela nenuceně a nenápadně tragických rozměrů. Povrchní a rozmazlená Renata (S. Sandrelliová v nezvykle špatném českém přetlumočení) tu své přítelkyni Lauře předvede, a to s de- monstrativní otevřeností, hned celou škálu typicky ženské se- 170 [pageend172]bělásky, narcistického zahledění do sebe a zahrávání se smrtí, jež nakonec vyústí v neúspěšný pokus o sebevraždu. Banalita „lehkosti bytí“ a smrt jako by patřily nerozlučně k sobě. Jedna jako by měla svou tragickou tíhou vyvážit nesnesitelnou nudu druhé. V průběhu rozhovoru Renata v náhlém rozmaru zatouží vyzkoušet si Lauřiny nové šaty a dívky si tak vymění nejen kostým, ale i role: Laura teď leží na nemocničním lůžku namísto Renaty a Renata si sedá na místo, kde předtím seděla Laura. Jsou to sice rozdílné role, ale hra, kterou obě hrají, je táž: je to hra na banalitu a smrt. Když se Laura nakonec ocitne před vyšetřující soudkyní, zopakuje nám tato, jak se dosud zdálo, chladná a střízlivá žena tentýž výstup triumfující infantilní samolibosti, jakou jí samé předtím předvedla Renata v nemocničním pokoji. Způsob, jak vypovídá a udává jednoho po druhém své společníky, musí soudkyni nutně připomínat způsob, jakým její malá dcerka krátce předtím sehrála, téměř již s dokonalou ženskou zlomyslností, svou roli udavačky. Banalita života, a tím spíš blahobytného života, jako by vytvářela jakýsi „horror vacui“, a lidé jsou neodolatelně nutkáni vyplnit ho něčím, co by jim umožnilo zakusit alespoň na chvíli něco, z čeho v nich bolestně zatrne, a co jim dá proto pocítit tíhu, a tím i opravdovost lidského bytí. Na málokterém současném filmu je tak patrné, k jak zásadní proměně došlo během posledních desetiletích v duchovním klimatu doby. Když Felliniho Steiner ve Sladkém životě zabije své dvě děti a sám spáchá sebevraždu, je zřejmé, že ho k tomu vedly nejhlubší existenciální důvody. Téměř všichni hrdinové Berg- mannových filmů trpí existenciálním zoufalstvím. Totéž lze v podstatě říci i o mnoha dalších filmech tohoto, jak je dnes možné oprávněně tvrdit, existenciálního umění doby po 2. světové válce. Toto vypjaté existenciální cítění, jež udávalo ráz době, se postupně vytrácelo, až zmizelo docela. Když dnes sledujeme v poloprázdném Ponrepu Bergmannovy starší filmy, je tato změna dobového cítění až zarážející. Přitom mi všichni ti, kdo generačně dospívali v 60. letech, jistě dají za pravdu, že právě léta, kdy poválečná existenciální vlna vrcholila, byla v našich podmínkách nesena přece jen jistými nadějemi, pokud jde o budoucí vývoj, kdežto pro nás nejtíživější „existenciální“ léta sedmdesátá a osmdesátá, kdy tak mnozí museli „zanechat vší naděje“, přinesla naopak radikální odklon od vší závažnější existenciální problematiky. Že by se banalita, do níž život vplynul, stala obranným štítem proti prohlubujícím se tíživým problémům dnešního moderního člověka, na něž si dnes prostě už netroufá? Smrt, jíž se bergmannovští hrdinové ještě dokázali dívat do tváře, si tak nakonec bude moci vybírat svůj tribut ještě krutěji a nesmyslněji, než tomu bylo předtím. Ne- 171 [pageend173]smyslná je smrt zavražděného soudce, nesmyslná je smrt Pietra, Lauřina komplice, a stejně tak nesmyslná je smrt Lauřiny matky, jejíž poklidný a lehce rozmarný život neunese otřes z náhle poznané pravdy. K dokonalému vyznění tohoto pozoruhodného díla přispěla značnou měrou i hudba (nestačil jsem bohužel z titulků postřehnout jméno skladatele). Nejenže tvořila výraznou, samostatně hodnotnou složku filmu, ale bylo tomu tak zřejmě proto, že nepředstavovala jenom pouhý dokreslující doprovod, nýbrž dokázala věrně tlumočit vnitřní naladěnost díla. U současného filmuje to něčím vzácným, s čím se setkáme opravdu jen zřídka (nabízí se srovnání snad jen s geniálním Ninem Rottou z Felliniho filmů nebo v poslední době s hudbou Alfreda Šnitkeho k filmu Komisařka). Ve světě, jak nám ho předvádí G. Bertolucci ve svém filmu, není nijak snadné žít, a to paradoxně právě proto, že jeho výstižným sloganem se stala „nesnesitelná lehkost bytí“. Je symbolické, že jedinou postavou, která dá jasně najevo svůj nesouhlas s tímto světem, je Lauřina chůva, v aristokraticky důstojném ztvárnění Alidy Valliové, někdejší hrdinky Viscontiho Vášně a Antonioniho Výkřiku. Ale i ona si možná ve chvíli rodícího se protestu uvědomila, že pohádka, kterou své svěřence vyprávěla v době jejího dětství a kterou si od ní Laura nechá znovu vyprávět po spáchání svého zločinu, nebyla patrně tou nejlepší citovou výchovou, jaké se děvčeti mohlo dostat. Byla to totiž pohádka o malé holčičce, která si neustále okusovala nehty, a proto ji za trest zahrabali do země, a když z ní vystrčila ruku, aby si znovu začala okusovat nehty, tak jí tu ruku usekli. 1989 R. Starý „Naším jediným útočištěm je transcendentno. Co to však znamená? Transcendentno je slovo, jehož se po léta udivujícím způsobem zneužívalo. Chci in concreto říci, že naší jedinou šancí je obrátit se ne snad na moc, ale spíše na řád ducha, jenž je i řádem milosti, a — pokud ještě zbývá čas, tj. dokud ještě nedošlo k obávanému odcizení — prohlásit, že předem odmítáme skutky nebo slova, které by na nás byly násilím vynuceny.“ (Gabriel Marcel) 172 [pageend174]Výtvarné umění Portrét umělce v jinošských letech Jesse Kornbluth Na jaře roku 1987, tedy před dvěma lety, zemřel Andy Warhol, potomek českých emigrantů z doby po první světové válce. Teprve po jeho smrti jsme se dozvěděli, že on, který se vždy staral o to, aby vypadal jako „bezcitný automat“, byl věřící katolík, který o nedělích pracoval v kuchyni pro chudé. A také jsme odhalili skutečnost, že tento domnělý bohém, pohybující se vždy kolem nás v modrých džínsách a pulovru, si žil ve vile na East Side v New Yorku jako kníže. Přesto však byla část Warholova života, která možná skrývá nejvzrušivější odhalení — totiž doba, kdy právě opustil školu a dnem i nocí pracoval, aby si v New Yorku vytvořil jméno jako ilustrátor a grafik, — doposud zcela opomíjena. Zčásti jistě proto, že ta fáze v kariéře umělce, v níž není ničím jiným než placeným řemeslníkem, se obecně považuje trochu za podřadnou, neboť vše slouží jen tomu, aby se mohla zaplatit činže, zatímco malíř se snaží prosadit ve světě krásného umění. Warholovo desetiletí v roli grafika došlo však zejména proto tak malého uznání, že si dnes nikdo neumí představit Andy Warhola jinak než stárnoucí pop-hvězdu a mutanta sdělovacích prostředků. Warholovi samotnému se toto zahalení osobních a uměleckých kořenů hodilo, bylo přece od saméno začátku jeho úmyslem. V umělecko-historických kruzích platila po léta nepsaná pravda, že Warholova pop-fáze představovala ve srovnání s tím, co dělal před ní, něco radikálně nového. V pozdějších létech si možná vezmou kunsthistorici jeho rané dílo ještě jednou pod lupu a zjistí, že bylo minimálně stejně tak originální jako nápadné a odvážné hedvábné paravany, jež založily jeho slávu. Zde se totiž setkáváme s Andy Warholem člověkem a umělcem — který se ještě nenaučil využívat médií, aby proměnil svůj život jako celek v jedno koncepční umělecké dílo. Odhalíme Warholovo vášnivé odevzdání se kariéře. Můžeme sledovat, jak mladý Warhol — zázračné dítě, outsider, zubožený přivandrovalec z Pittsburghu se za jedno necelé desetiletí stane nejúspěšnějším uměleckým grafikem své doby. A postupně také poznáváme spojení mezi touto ranou fází a polévkovými plechovkami a filmovými ikonami, které momentálně platí za Warholův nejdůležitější odkaz. 173 [pageend175]Již od dětství byl albín Andrew Warhola, druhý syn z českého manželství, které žilo ve velice prostých poměrech, znám pod jmenem „Spot“, tj. Skvrna. Když mu bylo dvanáct let, zemřel mu otec. Aby podpořil rodinu, prodával Andy ovoce na nákladačku jistého zelináře. Přesto se mu nějak podařilo dokončit v patnácti letech střední školu v Pittsburghu a zapsat se v roce 1945 na Technický institut v Carnegie, kde začal se studiem malířství a grafiky. Philip Pearlstein, kolega ze studií, vzpomíná na to, že Andy Warhola —jméno si zkrátil teprve v roce 1949 byl „velmi naivní a otevřený, zpočátku působil skoro jako andělíček“. Tichý, vyspělý Warhol však v žádném případě nebyl v Carnegie outsiderem. „Všichni jsme byli velice nesmělí,“ vzpomíná spolužák Arthur Elias, „a již z toho důvodu mezi nás dobře zapadl.“ 1949 po závěrečných zkouškách, lákal New York. Během letních prázdnin pracoval Warhol ještě v obchodním domě. Při své práci měl také zdobit výkladní skříně a kvůli nápadům se probíral i časopisy VOGUE a HARPER’S BAZAAR. „Zprostředkovaly mu,“ vzpomíná Pearlstein, „určitý cit pro styl a ukázaly mu i různé možnosti kariéry. A tak jsem ho přemluvil, abychom to léto odešli do NY.“ Warhol si udělal z Pearlsteinova bytu operační základnu a začal se poohlížet po nějakém grafickém uplatnění. Ukázky své práce se sebou měl v papírovém sáčku, na sobě nosil pomačkané kalhoty, nežehlenou košili a tenisky oblečení, jež ještě podtrhovalo jeho zneklidňující bledost pleti a bachratý nos. Krátce řečeno, vydával se za pokračovatele Chaplinova tuláka: „Andy, hadrový panáček“, nebo také „Andy z papírového sáčku“, tak se mu mohlo říkat. Co však mladého muže udělalo nezapomenutelným, bylo jeho umění, které nemělo obdoby. „Vždycky jsem chtěl vědět, jak budou moje práce působit, když je vytisknu,“ vykládal jednou Warhol příteli. Nejprve provedl kresbu tužkou, rychlými a jistými tahy. Obrazy působily velmi silným, často až příliš mocným dojmem. Nato položil na takovou skicu list vodotěsného papíru a rychle jej planograficky tuší okopíroval. V tomto stadiu byly obrazy ještě výraznější. Nyní se připravil k poslední, kritické fázi své práce: otiskl ještě vlhkou tušovou kopii na levný akvarelový papír. Tato třetí generace originálu vypadala skutečně jako otištěná reprodukce perokresby— ale zároveň byla i jiná. Několik čar bylo silnějších, rozmazaných kaňkami, jiné byly tenké, přerušované, jakoby potrhané. Ať už ale konečný výsledek vypadal jakkoli, byl vždy mnohem zajímavější než původní kresba tužkou. Obě kresby byly technicky dokončeny, obě obsahovaly lehce nevyrovnanou perspektivu, 174 [pageend176]tak charakteristickou pro všechny Warholovy kresby i když třeba kreslil jen pár bot. Osm měsíců po svém příchodu do New Yorku si byl Warhol již natolik jistý svými schopnostmi opatřit si dostatek práce, že opustil Pearlsteinův byt a spolu se sedmi dalšími mladými začínajícími umělci se přestěhoval na křižovatku Manhattanské třídy a 103. ulice. Posléze opustil i uměleckou komunu a pronajal si byt s tekoucí studenou vodou v East Seventies. Když mu bylo dvacet let, vynořila se v NY jeho matka a stala se jeho první chráněnkyní. Byla to srdečná žena v zástěře a domácích šatech, s vlastní verzí angličtiny a nedostatkem schopnosti podivovat se nad tím, že Andy si nechtěl byt zařídit nábytkem. Uprostřed 50. let se Warho- lovi přestěhovali na roh Lexingtonovy třídy a 87. ulice do apartmá, které nepostrádalo patřičnou dávku elegance. Jedinou možností pro grafika, jak razantně vylepšit svoji finanční situaci, bylo přijímat daleko více zakázek, než může jeden člověk rozumně zvládnout sám, a nakonec najmout asistenty, kteří by za něj zakázky vyřizovali. Dnes je tato metoda běžná, v 50. letech však znamenala malou palácovou revoluci. Prvním Warholovým asistentem byl Vito Giallo. Ráno mu Andy ukázal kresby, které nakreslil noc předtím, Giallovým úkolem bylo okopírovat je na pauzírovací papír tuší a nakonec udělat obtisk. „Aťuž z toho vylezlo cokoli, bylo to OK,“ říká Giallo. „Já jsem to dokončil a Andy na to dal svoje iniciály — bylo to snad až příliš jednoduché.“ Po obědě Warhol udělal obchůzku po uměleckých ředitelích a reklamních agenturách. Potom začala jeho pozdní směna, protože již tehdy nesnesl samotu. „V noci jsme chodili do biáku a na mejdany často jsme bývali spolu,“ vzpomíná Giallo. „O sobě nikdy nemluvil, jen jednou se zmínil, že má bratra.“ Když Giallo opustil studio, nastoupil na jeho místo Nathan Gluck. „Andy se vrátil z obchodní schůzky z NEW YORK TIMES nebo odněkud odjinud a byl až po uši zavalen botami, šperky, parfémy, jemnými punčochami a různými jinými prkotinami,“ vzpomíná Gluck. „Mým úkolem bylo tyhle všechny věci přesně ob- kreslit a někdy i provést layout. Andy pak kompozici měnil podle svého, vylepšil třeba kresby.“ Jestli snad Andy Warhol někdy nějakou zakázku odmítl, nepřihlásil se doposud nikdo, kdo by tuto historickou událost vynesl na světlo boží. Zjevně se nikdy nestalo, aby Warhol začal nějakému uměleckému řediteli vykládat, že tahle zakázka ho nezajímá nebo že nějak neví, co si s ní počít. Výsledkem bylo, že kreslil všechno a všechny s neměnnou lehkostí tužky. Paleta jeho možností byla široká. Pro Bergdorfa navrhl vánoční pohlednice a dopisní papír, pro New Directions obálky knih. Přesvědčen, že Amy Van- 175 [pageend177]derbiltová je přímá potomkyně komodorů, ujal se ilustrací jejího Úplného vydání společenských způsobů. Práce to však byla tak únavná, že nakonec přenechal zakázku i celý honorář jednomu svému příteli s tím, že si vyhradil pouze právo na autorství obrázku. A u Bonwit Teller Tiffanyho navrhl výkladní skříně pro legendárního šéfdekoratéra Gene Moorea. Poprvé se mu podařilo prorazit ve velkém v roce 1955, když se stal výlučným ilustrátorem obuvní reklamy uveřejňované I. Mil- lerem v NEW YORK TIMES. Díky této kampani se Warholův styl plný roztodivností a rafinovaností stal v grafickém umění pojmem. Přes obchodní úspěch však Warhol nikdy nezanedbával své soukromé práce — ani touhu seznamovat se se slavnými lidmi. Roku 1952 uspořádal první výstavu s kresbami k historkám od Trumana Capota. Ne snad proto, že by obdivoval jeho literární styl nabízí se dokonce otázka, zda někdy vůbec dočetl nějakou jeho knihu do konce — ale prostě proto, že se do něho zamiloval až po uši. O několik let později, když už měl jiné idoly, dokázal ulovit pozvánku na piknik s Gretou Garbo. Byl příliš nesmělý, neodvážil se ji oslovit, ale podal jí motýlka, kterého nakreslil. „Okouzleně se na něj podívala,“ vzpomíná jeden z přátel, „k večeru jej však z roztržitosti zmuchlala a nechala ležet. Andy řekl matce, aby na něj napsala: »Motýlek zmuchlaný Gretou Garbo/“ Patřilo tehdy k obchodnímu podnikání grafiků připomenout se alespoň jednou za měsíc uměleckým šéfům a o vánocích jim poslat dárek. Reklamní dopisy se obvykle skládaly z reprodukcí grafické práce umělce, vánočním dárkem bývala kořalka nebo pralinky. Na tomto poli byl Warhol neporazitelný — k vánocům posílal fili- gránskou růži od Tiffanyho a každý měsíc poslal ředitelům uměleckých agentur vlastní rukou vytvořený objekt, mnohými považovaný za originální umělecké dílo samo o sobě. Tak zaslal například malé tisky s ručně kolorovanými motýly nebo balíček s ptačím zobem a návodem, aby podarovaný semena zasadil a sledoval, jak ptáci rostou. Po roce 1953 byly jeho dárky ještě roztodivnější. Warhol začal zkoušet své schopnosti na řadě soukromě tištěných knih. (Tak se mu líbil výrazný, rozmáchlý rukopis jeho matky, že ji nechal podepisovat veškeré texty svých reklamních zakázek a knih.) Všechny takové knihy se objevovaly v omezeném nákladu 100 až 200 výtisků. Výrobní metoda byla vždy stejná. Warhol, který téměř neúnavně kreslil krásné muže a cherubíny a motýlky, vzal sérii kreseb a nechal je vytisknout. Potom kolem sebe shromáždil zástup asi dvaceti přátel — mezi nimi mnoho strhujících mladých mužů, kteří byli toho názoru, že se nosí poletovat kolem Andy Warhola a uspořádal kolorovací večírek. Barvy se ne vždy 176 [pageend178]k sobě hodily, kresby byly plné kaněk. O to se ale Warhol nestaral. Každý takový večírek v sobě skrýval to, co bylo Warholovým největším potěšením — umění, mužská přátelství, společenský a profesionální vzestup. V roce 1954 se stal Andy Warhol stálým hostem kavárny Serendipity. Ta začínala být právě oblíbeným lokálem vydavatelů časopisů, uměleckých šéfů a divadelních hvězd. A Warhol—jak pro něj bylo typické — zde objevil ohnisko zájmu právě včas, než opadla první velká vlna popularity. Chodíval do kavárny v pozdním odpoledni, když majitelé prostírali na večer. A protože u sebe měl vždy desky, ukázal jim některé své práce. „To jste si ale vybral špatně,“ říkal někdy a vytáhl některou z kreseb odmítnutých I. Millerem pro obuvní kampaň. „Tenhleten — to je můj oblíbený obraz.“ Jednoho odpoledne navrhl Stephen Bruce, že by se možná odmítnuté kresby docela dobře vyjímaly na stěnách kavárny. Warhol jich tedy nechal deset zarámovat. Do týdne se po nich jen zaprášilo. Warhol udělal dalších deset a prodaly se také. Potom Bruce přišel s dalším nápadem, že by kresby mohl Warhol osobně kolorovat a nechat podepsat od hvězd. Udělal to — a jeho úsillí odměnil fotoreportáží časopis LIFE. V roce 1959 však Warholovu talentu a ctižádostem takovéto malé reklamní projekty již nestačily. „Chtěl bych být Matissem,“ svěřil se příteli Charlesovi Lisanbymu. Jeho úmysl byl zřejmý chtěl dosáhnout uznání, kterého se dostane umělci pouze tehdy, když se mu podaří změnit perspektivy, s nimiž my ostatní pozorujeme svět. V 60. letech si Warhol —jehož smysl pro timing byl jedinečný pomyslel, že přišel okamžik, aby si toto uznání vysloužil. Tehdy mu známý umělecký kuplíř Emile de Antonio představil řadu ředitelů galerií a kunsthistorik Henry Geldzahler jej pobídl, aby se nebál pustit se do vlastních pop-obrazů. Warhol začal s tím, že omezil komerční zakázky. Když prodal svůj první pop-obraz, bylo reklamní fázi již odzvoněno. Začala však nová fáze, a tentokrát věděl Warhol zcela přesně, jak přesvědčit umělecký svět o tom, že přichází právě s věcí, na které záleží. Když byla 60. léta v plném proudu a Warholovy mrazivé ikony amerického způsobu života razily novou éru, stal se právě tou superhvězdou všech médií, kterou chtěl vždy být. Ovšem sláva s sebou přinesla i pocity osamění: na počátku 70. let měl Warhol hlubší vztah pouze k několika málo lidem. Ale pod stříbrnou parukou, za osobností, kterou sám pohřbil svými metalickými podobiznami, byl stále ještě nesmělý, nezná177 [pageend179]mý umělec, který měřil svůj úspěch podle počtu prodaných obrazů za rok a byl upřímně překvapen, když jej někdo náhodou pochválil. Pro takového už neměl včerejšek váhu — nemohl mu dnes pomoci při malování. Warholovo neúnavné a nepřetržité hledání nových podnětů zatlačovalo jeho rané dílo stále víc a více do pozadí a prokázalo tak vlastně jeho pre-pop-umění medvědí službu. Neboť mocně působící obrazy z tohoto období jsou nejen samy o sobě krásné, ale bezpochyby jsou i výtvorem jemného muže a nadaného umělce, který dokázal jedinečně pohledět na kořen krásy. A právě to je rozčilující, neboť Andy Warhol se stal po celém světě znám tím, že více než kterýkoli jiný pop-umělec 60. let zbavil umění pocitů a lidskosti. (Převzato z časopisu Wiener č. 1/1989) literatura Literární plebiscit? (Co nového v oficiální literature) Kmen uveřejnil koncem listopadu roku 1988 v dvoudílné sérii příspěvky přednesené 25. října na dobříšské konferenci spisovatelů k 70. výročí vzniku ČSR. Některé jsou zajímavé, někdy radikálními požadavky na změny v dosavadní nakladatelské nebo publicistické činnosti, jindy reflexí, donedávna nemožnou, a v neposlední řadě konfliktem, který tímto vývojem vzniká mezi konzervativci a — nazvěme je třeba — reformátory. V článku „Strach“ jsem se zmínil o projevech Romana Ráže a Roberta Kvačáka, z nichž poslední připomněl zajímavou, i když stoletým vousem obrostlou myšlenku, že národ je každodenní plebiscit. Budiž ta myšlenka motem tohoto článku. V druhé části série nazvané „Každodenní plebiscit“ se objevilo leccos zaznamenáníhodného, i když pronesené myšlenky, pokud nějaké byly, nezářily novostí. Z pěti řečí představují Rzounkovo a Sýsovo stanovisko konzervativní, snažící se obhájit dosavadní status quo literatury; Petr Bílek zaujal a vyvolal ostrou reakci již správným článkem ve Kmeni 178 [pageend180]„První pomoc“, kde se dožadoval integrování tvůrčích sil a zmenšování stalinismu v literatuře, a reformátorskou roli enfant terrible si podržel i na Dobříši. Maďar Grendel pohovořil sice o faktech známých, ale s úderností vyvolanou především nezvykle skeptickou a pochmurnou sumarizací dosavadního literárního vývoje v Československu. Od svého článku „Kritika kritiky kritiky“ (Prostor, č. 10/1987) jsem vyčkával s hodnocením probíhajících změn v oficiálním literárním životě, protože v nich mnoho života nebylo. Jenomže koncem roku se začala hýbat i literární zimní královna. Rigidní Rafaj má odejít z Literárního měsíčníku a ještě větší jásot zasvěcených vyvolal odchod jistého Můllera alias Miroslava Kapka. Mlčící nalézají řeč, byrokrati koncipují obhajoby, reformátoři mají včera nevídané požadavky. Nebude na škodu zasadit oficiální literární dění do kontextu společenského i mezinárodního. Od ledna 1988 vycházejí v Praze Lidové noviny a žádají, což je novum, o registraci. Od začátku mají vysokou úroveň a prestiž. Během roku zveřejnil oficiální tisk několik článků, v nichž se po dlouhé době připomněla existence zakázaných spisovatelů. Způsob, kterým tak učinili nejprve Čejka v Tvorbě, potom Sýs ve Kmeni, neměl ovšem s objektivní kritikou nic společného. Motivací byla zjevně snaha neoficiální literaturu diskreditovat všemi vhodnými prostředky. Méně zaujatě působily články Přibského a Mastlové. Do SČS byl urychleně přijat Bohumil Hrabal (což se neobešlo bez zdůraznění poddanské supliky autora dnes evropského formátu) a několik dalších, dosud režimu nevhodných spisovatelů (mj. Miroslav Holub a Jana Štroblová). Hrabal byl přijat vzdor tomu, že už kolovala v opisech jeho autobiografická trilogie. Mezitím Milan Kundera dobývá svět i filmově. Český spisovatelský svaz je nadále sevřen pohádkovými železnými obručemi. Volněji se projevují malá divadla (HA- -divadlo, Provázek), časopis Scéna, jakási obleva začíná probíhat i na Barrandově (Proč, Dům pro dva). Státníci hovoří o přestavbě s vřelostí, která má zakrýt, že je to dítě vnucené, v říjnu se rozjíždějí mohutné policejní akce, připomínající vznik Charty, namířené proti Hnutí za občanskou svobodu, demonstracím, historickému sympoziu. Desítky bytových prohlídek, stovky zatčených, tvrdé potlačování nezávislých aktivit, jako Mírové hnutí, Demokratická iniciativa, to všechno je studená sprcha na příliš optimistické hlavy. V téže době ještě nedávno veřejný nepřítel č. 1 Andrej Sa- charov — již jako člen prezídia sovětské akademie věd vyjel do USA. Alexandr Dubček analogicky do Itálie. V Maďarsku vznikají dvě nekomunistické strany. V Polsku vystoupil v televizní diskusi 179 [pageend181]Walesa proti předsedovi státních odborů a označil Polsko za žebráka Evropy. V pobaltských republikách to vře až k legitimnímu pokusu Estonců posílit republikovou suverenitu, zatímco na jihu SSSR probíhají masakry národních nesvárů. V takové atmosféře pronáší nový předseda SČS Černík dokonale normalizační projevy. Sledovat výběr řečí z Dobříše znamená sledovat pohyb v zákulisí režimní literatury. Když pominu proslov o strachu, absurditě, profesní perzekuci (Ráž), Kvačekovo připomenutí historických předpokladů fungování normální vědy a společnosti, zbývají kontraverzní a příznačné články Rzounka, Bílka a Sýse. Myslím, že stojí za tezovité zaznamenání. Bílek: Potřeba „integrovat literární tvůrčí síly se dostává do stadia reálných úvah“. Roztrojení literatury je trauma. Nedostatek slovníků, příruček se nedostatečně odstranil počátkem 80. let, chybí v nich stále emigranti a domácí neoficiální autoři. Literární věda svým mlčením ztratila vážnost a i tzv. oficiální autoři pochopili, že by měli jít do soutěže s neoficiálními. Literatura jako by byla v 70. letech „v trestu“. Značná část uměleckých děl ztratila v té době konkurenceschopnost, byla to doba izolacionismu a snižování nároků. Nové myšlení v literatuře by mělo být (i pro marxistu) myšlením, „které by bylo s to působit projektivně na společenskou realitu“. Sýs: Spisovatelé mluví odvážně, ale ne tak odvážně, jak „žádá doba“. Naše národní vlastnosti: ode zdi ke zdi, zatracení nebo adorace. Integrace ano, „ale musíme si to pořádně rozmyslet“. Např. Emanuela Moravce nemusíme integrovat do naší kultury, i když to byl mazaný spisovatel. Integrujme, nebojme se. On nám nikdo nepovolí někoho do literatury integrovat. Nakladatel Václav Falada vrátil do literatury např. Skácela, Mikuláška, Holuba a poslali ho za to jen do Světové literatury. Učebnice máme takové, jaké jsme si ve své době zasloužili. Prof. Rzounek za to nemůže. V jisté době skutečně může být politicky správné nehovořit o Seifertovi. To, co dnes chyba není, jistě nedávno chyba být mohla a naopak, to je abeceda politického myšlení. Je třeba vidět politicky a neodsuzovat lidi jen za názory, které měli v době, která je dnes hněte. Éry se střídají, ale lid žije a lid kupříkladu se nemá k dílu. Myslit si, že za uplynulou éru může jeden člověk, je jednoduché, uklidňující, ale nám to nepomůže. Grendel: Ten, kdo cestuje, nemůže pochybovat o tom, že stalinský model socialismu je neudržitelný. Gorbačovská politika se ani v SSSR nesetkává jenom s nadšením. Uráží zájmy skupin. V centru událostí stojí bezradně i naše spisovatelská společnost, „ačkoliv její rozhodná část je zjevně na straně radikálních reforem“. Jsme skeptická generace. Namísto toho, aby byla skepse motorem naše180 [pageend182]ho života, odzbrojuje nás a umlčí i hlas srdce. U nás se i nadále považují 50. léta za tabu. Naše publicistika bděle dohlíží na to, aby zachovala dojem homogenity naší společnosti, ačkoliv všichni víme, že společnost je v každém ohledu rozvrstvená a nejsou v ní jen zájmové skupiny, ale i zájmové střety. Chybí přesné a fundované poznání společnosti, zejména historické. Proces demokratizace nás teprve čeká. Pojem socialistický pluralismus je třeba naplnit obsahem a literatura k tomu má být vedle publicistiky prvním pokusným územím. Rzounek: Třeba by bylo dobré, aby byly uveřejněny lektorské posudky psané lidmi, kteří říkají, že se dálo něco, co se dít nemělo, a dozvědět se, jak v těchto letech bojovali za rozvoj literatury. Nelze mluvit jen o literatuře, ale je nutno mluvit v této souvislosti o politice. Protože existuje nějaký historický vývoj, nějaké historické podmínky. A buď tyto podmínky podrobíme skutečně generální a věcné revizi, nebo musíme uznat, že za určitých okolností tyto podmínky platí. Naše oficiální literatura udělala v 70. a 80. letech kus dobré práce, kterou je třeba propagovat na Západě, protože ji tam nikdo nezná. Přiznám se, že Rzounkovi ne zcela rozumím. Po intervenci nastaly jisté podmínky. Byl nastolen systém, který nutil lidi, aby se buď zřekli svého přesvědčení, a tím pádem deformovali svůj charakter, a tak si udrželi zaměstnání a funkce, nebo aby odešli. Když pokračovali v činnosti, kterou systém zakázal a prohlásil za nezákonnou, bylo s nimi zacházeno jako se zločinci. Tyto podmínky platily pro toho, kdo je přijal, anebo šije nechal vnutit, ale v jistém smyslu neplatily pro ty, kdo si udrželi takovou mravní integritu, že byli vnitřně svobodní. Kdo tyto podmínky neakceptoval, nemá na nich co revidovat. Prof. Rzounek mluvil o tom, že oficiální literaturu 70. a 80. let na Západě nikdo nezná, ale že ztratila kredit i u českých čtenářů, o tom se nezmínil, snad o tom ani neví. Mám dojem, že naše oficiální literatura je ve své horší části podobna Karlu Sýsovi: inteligentní sice, ale pokrytecká, opatrnická, oportunistická, v podstatě nemravná, bez hodnot, a proto postradatelná. Nevím, zda si takovou litaraturu zasloužím, ale nepotřebuju ji. Řekl bych, že nejde o to, zda Sýsové Rzounkové chtějí integrovat do „své“ literatury a do „svého“ svazu Havla, Kunderu nebo Pelce. Stálo by za to zeptat se Havla nebo Kundery, zda chtějí oni integrovat do literatury Karla Sýse. Jejich odpověď tuším snad správně. Do literatury se přece neintegruje úředním vyhlášením, na základě prosebné supliky, tam, do toho abstraktního území patří každý, kdo píše, a hraje v něm tu roli, jakou si zvolil životem a tvorbou. Režimně výběrové pojetí svazu spisovatelů je v demokratické společnosti stejně absurdní, jako je 181 [pageend183]absurdní učebnice, v níž jsou pouze ti, kteří se hodí do krámu momentálnímu režimu. Představuju si sjezd „tří literatur“, kterak se na Dobříš sjeli a společně zasedli: Rzounek, Peterka, Rafaj, Sýs, Kozák, Matějka, Pilař, Švejda, Prouza, Frais, ale také Šotola, Hrabal, Páral, Körner. Z podzemí vyšli Vaculík, Havel, Bondy, Jirous, Klíma, Kliment, Kantůrkové, Pecka, Lenka Procházková, Trefulka. Z exotických dálek přijeli elegantní emigranti: Pele, Kundera, Hutka, Škvorecký, Třešňák, Gruša, Sidon, Tigrid, Jiří Kolář, Jan Vladislav, Kryl, Lustig, aby si povídali a vyříkali, co a jak bylo. Utopie! Bylo by to vůbec možné? Snad v zemi, kde by se mohl sejít každý s každým. Dokud nenastane takový stav, neuskuteční se ani podobný sjezd. Ale co by si vlastně povídali Hutka s Peterkou, Skála s Třešňákem, Matějka s Kolářem, Sýs a Škvorecký, Havel s Kozákem, Hrzalová s Tigridem, John s Pelcem, Frais s Lustigem? Nastalo by zřejmě velké mlčení. Ne, tyhle tři literatury se už nikdy nesejdou. Co by si vůbec vyříkal tento národ, kdyby mohl? Domluvili by se lidé ještě? Jsme zpolitizovaní padesát let trvajícím bojem o sebezáchovu, ať existenční nebo mravní. Staré rány jsou ještě příliš nové, ale jedině to by byl skutečný národní plebiscit. Nejen opatrní, přisluhovači a kývači, ale i kurážní a vzpurní, nejen doutnající, ale také planoucí srdce, nejen vlažní, ale i horcí a studení. Dokonce i ten Moravec, o kterém vím jen, že byl kolaborant, patří do národa. Ale kolik kolaborantů a hrdinů už zemřelo, aniž by dostali, co jim patří. Kolik jich ještě stačí umřít? Dokud se tři národy nesejdou, neuzdraví se národ ani jako celek, a dokonce ani žádný celek není. jaro 89 Kontury ticha recenze (Sylvie Richterová: Slova a ticho, Arkýr, Mnichov 1986, 155 str.) Richterová (1945) působí od roku 1973 na institutu slovanské literatury v Římě. Publikovala prozaické práce (Návraty, 1970; Místopis, 1984) a věnuje se také překladatelství (např. Linhartovou do italštiny). Podle doslovu K. Chvatíka navazuje na metodologii sémantické analýzy literatury Šklovského, Jakobsona, Muka- 182 [pageend184]řovského, ale i na semiology současné, jako Lacana, Foucoulta nebo Eca. Richterová analyzuje a interpretuje v knize prozaiky (Kundera, Linhartová, Vaculík, Hašek) i básníky (Skácel, Holan, Halas). Časové rozmezí, v kterém vznikaly jednotlivé studie, je dlouhé: „Proměny subjektu v próze Věry Linhartové“ pocházejí z roku 1974, „Tři romány Milana Kundery“ vznikaly v roce 1978, poslední příspěvek sborníku „Jasnozřivý génius a jeho slepý prorok“ roku 1984. Richterové práce se vyznačuje kultivovaností stylu, vědeckým objektivismem a vysokou erudicí. Studie o Kunderovi je právě nyní, kdy probíhá „spor o Kunderu“, obzvláště potřebná. Je zbavena řevnivosti, subjektivismu a osobně zaujatých názorů. V první studii „Proměny subjektu v próze Věry Linhartové“ analyzuje Richterová ranou tvorbu (1957—1965) spisovatelky, žijící od roku 1968 v Paříži. Esej o třech Kunderových románech (Žert, Život je jinde, Valčík na rozloučenou) prozrazuje semiologický zájem. Kundera podle Richterové zkoumá složité filozoficko-semiotické problémy a jejich dosah. Richterová ukazuje možnost číst jeho romány jako se- miotickou metaforu. Kunderův experiment spočívá podle ní v tom, že epizuje vztah mezi subjektem a jazykem, zobrazuje „drama a frašku základních jistot a nejistot řeči“. „Totožnost člověka ve světě znaků“, esej z roku 1981, srovnává texty několika moderních prozaiků, např. Gruši, Hrabala, Linhartové a Kundery, hledá u nich společný průnik a nachází jej v zobrazení člověka ve vztahu k textu, k znaku, jak se promítá do moderní české prózy. Závěr konstatuje, že Kunderovi, Linhartové i Hrabalovi je „těžištěm jejich pozornosti prostor řeči, vytvářený více hlasy, spíše nežli dialog polyfonní skladby“. Děj u nich vzniká po přerušení přímého a jednoznačného vztahu slova ke skutečnosti. „Kontury ticha: oxymoron v moderní české poezii“ je studie, která nachází společné pole tří význačných českých básníků Skácela, Holana a Halase — v použití oxymóronu. Poukazuje se na máchovskou tradici. Studie vystihuje dobře existenciální hloubku, kterou lze zachytit i v několika málo verších. „Krajiny proměn a tvarů ticha“ analyzují poezii Jana Skácela. Interpretace Vaculíkova „Českého snáře“ byla publikována v Listech, podobně jako poslední zamyšlení nad Švejkem „Jasnozřivý génius a jeho slepý prorok“. Richterová nevidí Švejka jako charakter individua, ale jako fenomén. Na to, aby byl Švejk individuem, je příliš roztříštěný, nelogický, absurdní. Je to prorok epochy blbosti. „Švejk je prorok stejně jako antiprorok. Prorokuje rozpad dějin, rozpad individuální odpovědnosti a totožnosti sub183 [pageend185]jektu vůbec. Prorokuje však tím, že zrcadlí. Snímá z druhých blbost tam, kde Kristus snímal hříchy... Smysl dějin, subjektu i řeči se rozpadají souběžně: Hašek to pochopil s notným předstihem před velkými apokalyptiky moderní doby Huxleyem a Orwellem. Hašek ostatně s předstihem prožil i historickou zkušenost, v níž toto poznání mohlo vykrystalizovat.“ Řečeno jednoduše, Švejk není osoba jako spíše přízrak lidové stupidity, která bojuje se stupiditou úřední, oficiální. Asi proto se Švejk tak dobře zabydlel v českých hospodách a kancelářích. Domnívám se, že sborník „Slova a ticho“ je důležitým příspěvkem k integritě nejen české literární vědy, ale naší literatury vůbec. Zavržený lyrik recenze (Vlastimil Trešňák: Bermudský trojúhelník, Index, Paternoster, sv. 1, 2. vyd., 227 str., ilustr. Zbyněk Benýšek) Sbírka obsahuje povídky: Bermudský trojúhelník, Autoportrét, Rovnice o dvou neznámých, Oidipus na rohu, a písňový text: Sysi- fos a Ahasver. Lyrik v exilu. Kdo má Vlastu Třešňáka zafixovaného jako buřiče expresívně zpívajícího do boje, ten bude minimálně překvapen, snad zklamán. V pěti nezakrytě autobiografických povídkách vyrovnanými tahy detailně kreslí cizinu a svoji duši v ní. První povídka začíná odletem z Prahy a vzpomínkou na pána, „který měl v popisu práce hru se zápalkami a prsty mé pravé ruky“, poslední povídka končí v espresu v Západním Německu. „Maluju svět,“ říká písničkář, fotograf, spisovatel a malíř Třeš- ňák v jedné povídce, ale maluje svoji duši. Svět Západní Evropy mu totiž splývá v jeden celek, který ho nefascinuje, ani nepřekvapuje. Třešňák se ve své emočně potlačené výpovědi bránil vzpomínkám, pocitu křivdy, politizování, překvapení. Karlínský písničkář přechází z jedné západoevropské země do druhé, jako by přecházel z bufetu do bufetu, z hospody do hospody. Epika pro lyrika nemá moc přitažlivosti. Příběhovost je zde potlačena, vytlačena na horizont dění, a dění je stav lyrické duše. Přestože se mu brání, je to stav smutku, ale smutku značně vyrovnaného, smířeného. Třešňákova básnická duše jde světem bez iluzí a bez očekávání. Krátkými přesnými tahy kreslí smutně komický obraz cizího světa. Odcizenost (která není projev nezájmu nebo izolace) je nejvíce patrná v poslední povídce „Oidipus na 184 [pageend186]rohu“, kde se monotónním opakováním na sebe navazujících výroků osazenstva espresa Třešňák propracoval nejblíže k absurdní literatuře a snad i k nejvyhraněnější osobní výpovědi. Plastický, epický, rozmarný pohled na svět z pražských povídek „Jak já to vidím“ byl vystřídán indiferentním, mlhavým, lyrickým a nahořklým pocitem básníka-Ahasvera, který se pokouší, zatím marně, najít společnou řeč s českými emigranty, ale i s cizinci, kteří si pletou československého státníka na známce s Louisem de Funesem. Dům smutku a života recenze (Eva Kantůrkova: Přítelkyně z domu smutku, Index 1984) Dům smutku, tak si pojmenovala autorka ruzyňskou věznici, do níž byla uvržena v roce 1981 v souvislosti se známým případem zadržení francouzského kamiónu, který provážel do Československa exilovou literaturu. Strávila tam rok vyšetřovací vazby. I když režim nepochybně rozdíly mezi vězni nečiní, přece jen by měl vědět, že uvězněním spisovatele dělá ještě něco navíc než jen to, že zbavuje svobody člověka. To navíc je obsaženo v tom, že spisovatel těžko odolá po svém propuštění zpracovat tak jedinečnou zkušenost. A tak vlastně režim, zavíraje spisovatele, chystá se rozmnožit naši vězeňskou literaturu. Tak se stalo i v případě Evy Kantůrkové, která dopsala a vydala svou knihu v roce 1984. Ačkoliv se nejedná o vrcholnou literaturu, je to próza v našem literárním kontextu nadprůměrná. Kantůrkové nezvolila klasické formy románu či povídek, ale psala autentickou, memoárovou literaturu, v níž detailisticky zaznamenává nejen všední a sváteční dny vězeňkyň, ale zejména portrétuje ženy, se kterými se ve své cele sešla. Mezi těmi dvanácti ženami nejsou jen přítelkyně, ale i nepřítelkyně a také osoby nezařaditelné do těchto kategorií. Kantůrkové vypsala do detailu povahy, chování, zvyky, klady i zápory těchto žen, které se víceméně zákonitě ocitly v ruzyňském předpeklí, ale dozvěděla se a zaznamenala rodinné, milostné, lidské osudy, jimiž byly zformovány, jako by psala krimi- nalistickou či psychologickou kasuistiku. Touto naturalistickou detailností se řadí více k dějinám vězeňství než k moderní, noblesní próze, která pluje na vlnách rafinovaných stylizačních figur a komplikovaných kompozičních tvarů. Ale o to nejde. Kantůrkové si zvolila svou metodu jistě promyšleně a systematicky ji používala jak během sběru materiálu, tak při tvorbě díla. Vzdala 185 [pageend187]se úvah politických, typicky filozofickým postřehům se vyhýbá, nemnoho zobecňuje, o to víc hledá v chování vězenkyň lidskou přirozenost. A to sejí podařilo spolehlivě. Ukázala ten pochmurný, kamenně monolitní útvar, děsivě čnící nad ruzyňským krajem, jako dům života. Ukázala, že člověk je ve své podstatě nepotlačitelný a ne- zdeformovatelný, pokud žije a pokud se mu dostává alespoň základních, byť nesvobodných podmínek k existenci. Nejsilnějším místem knihy jsou popisy vytrvalé snahy uvězněných lidí o komunikaci. A jak symbolické — je to komunikace kanalizací záchodů. Ale nejen to, protože muži a ženy nejsou striktně odděleny mohou se vidět skrze síť okna, mohou si posílat okny na nitích vzkazy a dárky — tzv. koňovat, a ještě k tomu si popovídat díky kanalizaci — kvete tu i milostný život v neuvěřitelné podobě. Přítelkyně z domu smutku jsou dík extrémnosti prostředí svéráznou studií extrémních projevů ženství. Vedle lidské ubohosti, ať už v podobě patologické (Paterková) nebo v osobě amorálně prolhané podvodnice Helgy, nacházíme tu i neuvěřitelné charaktery, osudy, jejichž barvitost je románově nepřeberná, a Kantůrkové se jimi nechala s chutí unášet. Obdivuje u svých spoluvě- zeňkyň jejich vitalitu, ženskost, s jakou se stále derou za láskou, identitou, přátelstvím, lidským spoluprožíváním. Taková je například Nadénka, kterou do kriminálu přivedla žaloba jejího manžela za neplacení alimentů, nebo Denisa, vášnivá milenka a agresivní bojovnice. Denise věnovala Kantůrkové tento charakteristický emotivní popis: „Zdroj lásky v ní byl nevyčerpatelný, láska byl způsob její existence. Láska pobloudilá, bláhová, láska ryze ženská, ale taky láska přátelská, dceřinská, mateřská a sesterská. A jako tvor žijící láskou a bažící po ní, odevzdávala se danému okamžiku vší svou silou a zdravou vůlí. Láskaje, když JE!“ Kantůrková píše, že se v psaní ženské literatury přímo vyžívá. A tak to pro muže bude pravděpodobně nezajímavá četba, ty drobounké příběhy komicky nepovedených lásek, milostných afér, zašmodrchaných ženských osudů, příběhy žen navýsost průměrných inteligencí i charakterem a zajímavých spíše svou charakterovou zmateností a asociálností polopodsvětní nebo ryze podsvět- ní optikou než čím jiným. To vyhnutí se mužskému způsobu vnímání situací — patosu vlastního prožitku, konfliktu dovedeného až na ostří nože, nemilosrdné konfrontace idejí a postojů — jak je to typické třeba pro vězeňské prózy Karla Pecky z 60. let a zobecnění, především zobecňování —je tu nápadné. Ale ženská čtenářka nejspíše zajásá. Chvílemi jsem až litoval, že politická situace zatím nedovoluje, aby PŘÍTELKYNĚ vycházely ve Vlastě na pokračování, tam by určitě našly čtenářky nejvděčnéjší. 186 [pageend188]Poslední kapitola se jmenuje „Duchové zemřelých“. Autorka v ní popisuje, jak se vězeňkyně někdy bavily vyvoláváním duchů, kteří jim odpovídali a pomáhali nahlédnout do složitostí vlastních životů a nejasné budoucnosti. Kantůrkové do jisté míry tyto prastaré parapsychologické hrátky akceptuje a metaforicky jich využívá v závěrečné fázi knihy, kdy se ducha ptá, jak žijí její přítelkyně z Ruzyně. A zde je zkratka celé knihy: Je to vyvolávání živých a vyvolávání života. A je to kladení otázky, ať přímé či nepřímé, co je vlastně člověk a lidský život, co je to žena a její život, té ženské variantě lidského života Eva Kantůrkové projevuje vytrvale své sympatie, otevírá jí svou tělesnou i duchovní náruč... únor 1989 Mistr banality v bludném kruhu recenze (Zdeněk Zapletal: Sen na konci rána. Mladá fronta 1988, 1. vyd., 165 str., doslov P. Bílek) Najdeme ve Snu na konci rána něco víc, než co jsme objevili v románech Pozdě na hlasitou hudbu (1983) a Půlnoční běžci (1986)? První román ukázal nový prozaický talent páralovského typu, zacílený na generační reflexi svých vrstevníků (Zapletal se narodil 1951), vybavený sociologizujícím pohledem na skutečnost, talent, jenž se příliš nezatěžuje psychologií, filozofií či metafyzikou lidské existence. Pozdě na hlasitou hudbu je sociogram etablovaných konzumentů, jimž vyprchala zamilovanost, vyprchává mládí a oni zůstávají bezmocně tváří v tvář šedosti svých životů a myšlenek. Zapletal zde nenabízí nic než pokorný návrat k věrným manželkám, které mají větší rodinně dostředivé sklony. „Přecenili jsme sex a alkohol,“ říká jeden z příslušníků této generace. Ve Snu na konci rána zazní jiná generační charakteristika: „Potom jsme mluvili o tom, že my přes třicet a do pětatřiceti jsme byli ta nejbohatší generace. Zase se mi chtělo smát... Byli jsme vlastně takovou československou opožděnou vlnou beatnictví. Opožděnou a bez drog a bez programu... Hipíci se stálým zaměstnáním a s píchačkou v kapse... Jediné, proti čemu jsme se vzbouřili, byli naši vlastní partneři v manželství“ (s. 81). V Půlnočních běžcích autor svůj generační názor o přecenění sexu a alkoholu zopakoval, i když jej rozšířil do mohutného pano187 [pageend189]ramatu moravského maloměsta. Zapletal si uložil velkorysý úkol: promítnout malost svých hrdinů do spleti dějinných zvratů roku 1984. Bohužel tyto dějinné události tvoří jen jakési novinové kulisy a pochopitelně při jejich výběru přesně fungovaly auto- i cenzura sama. Až na drobné dietlovské invektivy byla důkladně vyoperována (možná již během tvůrčího procesu) hlubší kritika režimu. Kdyby Sen na konci rána obsahoval nějaký myšlenkový nebo umělecký přesah těchto románů, radoval bych se, ale nebylo proč. Život rozpolceného třicátníka, který se jej marně snaží naplnit, to je téma, které se vrací autorovi již obsesivně. Fotograf Jan rekapituluje svůj život, kterému dominují rozvedené manželství a neúspěšný pokus o nový vztah. Hrdina se snaží vyjastnit a pochopit svou minulost, táže se po smyslu životů lidí i života svého, leč bezvýsledně. 163 stran banalizujícího textuje zakončeno hrdinovým pocitem, že *celý život byl jen velký sen a spisovatel naznačuje svou spřízněnost s ním. Tím, že odehrál nalezení smyslu příběhu, ale i smyslu života své postavy do autu, neudělal jen ústupek, ale — zdá se — dokonal i uměleckou prohru. Zapletal na tisíci stranách svých tří románů stále krouží v bludném kruhu kolem téhož, stále kolem nazření smyslu lidského života. Tímto smyslem života — pokud v nějaký vůbec jsme ochotni věřit — bývalo v dějinách lidstva tušení esence lidství a lidské existence. Ale k této třinácté komnatě se Zapletal zatím žádnou dhjánou (meditací) nedostává, nespočine v katarzi, ve vysvobození zmoženého čtenáře, ani sebe. V samsáře (věčném koloběhu) zůstává nespokojeně spokojen a nabízí koneckonců pouze věčné, byť socialisticky dějinně konkretizované šúnjatá (prázdno). Použil jsem terminologie zenu, aby lépe vyvstalo, jak je prastarý problém, jenž Zapletal obchází. Neúspěšnost dosavadního Zapletalova hledání spočívá snad ve značném nedostatku citovosti, v nepřítomnosti transcendence, snad v nápadném převažování objektivizace a racionalizace. Postrádám v jeho próze odvahu k dějinnosti. Některé rysy zdají se být hluboké. Postavy žijí v bezdějinném stavu odpolitizované společnosti. (Přičemž skutečnost Československa je právě v této dějinné epoše přepolitizována, alespoň v rovině lidových anekdot a hospodského nadávání a hospodské kritiky režimu.) Třicátníci vesměs nemají rodiče, a pokud ano, tito jsou bez paměti. Není kontinuity. Dále nevidím téměř poezii, lásku, nevidím skutečné zoufalství, skutečnou beznaděj, ale ani radost. A řečeno v šaldovském duchu, nenacházím vášeň! Ale pohříchu chybí v literatuře i kultura v nejhlubším smyslu slova, nikoli kultura jako kulisa spuštěných rekordérů, televizorů, navštívených kin, ale kultura jako nástroj 188 [pageend190]hledání hlubšího rozměru lidského života. Kultura je zpovrchně- na, zbanalizována a zbavena myšlenky. Zapletal by se jistě bránil proti nařčení z nepřítomnosti lásky, vždyť postavy jsou často v posteli, často vzpomínají na zamilovanost, která pominula a v jejímž odlesku hledají jinou. Chybí mi ta láska, která přesahuje stadium zamilovanosti, erotičnosti, láska setrvávající. Moderní postavy jsou milenci zamilovanosti, vyznavači zamilovanosti, podobně jako konzumu. Zmizí-li zamilovanost, vyhodí prázdnou láhev a ohlížejí se po jiné. Ale vyprázdněný člověk nedovede milovat, a ani fotograf neuspěje. Na konci knihy zůstává znovu sám. Podobně chybí ve struktuře lidských vztahů v novele rozměr a spojnice odpovědnosti, uskutečňující se v životě tak často ve vztahu k dětem. Staří vlastenci by se vzbouřili, že odpovědnost má člověk i k jiným hodnotám: k vlasti, národu, idejím, lidstvu, kultuře atd. atd. Ale po těchto hodnotách nenajdeme v Zapletalově Lidské komedii už ani stopy!!! Jako žijí jeho lidé v bezdějinnosti, bez minulosti, bez rodičů a bez dětí (jimž by chtěli něco duchovního předat), právě tak žijí ve sterilizované zemi, kterou necítí jako vlast, ale chápou ji jen jako stát, jako rajón k přemísťování. Ještě ke kultuře. Autor sice místy popisuje, že hrdinové mluví o Freudovi, Jungovi, Picassovi, Atgetovi, Hellerovi, Pink Pfloy- dech apod., jenomže jenom mluví. Nezazní tu žádný názor, necítíme žádné zaujetí, radost nebo žal, mimo vyprahlosti a zoufalství z banalizace, ze stupidity existování. A přitom je děj naplněn akcí: postavy se přemísťují, rekreují, mejdanují, souloží, jedí, myjí se, kouří, baví se, pracují, konzumují. Ale podstatných myšlenek nenajdeme, zatímco téměř všude se dočteme, co se pilo, jedlo a kouřilo. Magii banality rozepisuje autor do tisíce stran svých tří hlavních próz, do desítek a desítek postav a příběhů, jež stále dokola v bludném kolotání pějí stejný fragment nějaké skladby na zadrhlé gramodesce, a tento fragment nemá sám o sobě smysl. Pokud Zdeněk Zapletal zná východisko a trápí nás jen proto, aby se nám udělalo špatně z takového vegetování, z této civilizační verze prastaré májá (šalby světa), rád bych mu zatleskal. Obávám se, že mistr banality je sám v bludném kruhu a nemůže ukázat východisko, protože ho nevidí. Při jeho literární potenci bych našim lesům a jemu přál, aby na něco přišel, a zejména to přeji čtenářům, u nichž dozajista stoupají deprese a sebevražednost. březen 89 autorem literární rubriky Jiří Sirotek 189 [pageend191]Pavel Tigrid POLITICKÁ EMIGRACE V ATOMOVÉM VĚKU Vydal: PROSTOR 1990 U Prašné brány 3, Praha 1, 11000 [pageend192]DOPISY, NÁZORY, POLEMIKY Vážení přátelé. Letos v dubnu se mi poprvé dostal do rukou Váš časopis „ProstorÍC. Díky, mám za to, že něco podobného zde chybělo od roku 1968 nebo 69, kdy vycházel časopis „Plamen“. Osobně si velice rád přečtu a tak se vlastně seznámím s jakýmkoliv smysluplným názorem. A právě v tomto 11. čísle mě zaujala stať „První despotické utopie“. Zajímavě totiž koresponduje se článkem L. Sochora, v čísle 6/68, Plamene: „Časové myšlenky jedné marxisťky“, kde tehdy pan Sochor citoval ze studie Rosy Luxemburkové „Ruská revoluce“, kterou napsala v roce 1918 pro časopis Spartakovského svazu. A zároveň na toto téma narážejí bratři Strugačtí v 9. kapitole své knihy „Je těžké být Bohem“ (výt. 1973). Ze všeho totiž plyne jediná idea, a to, že jakákoliv myšlenka, jakákoliv ideologie se kdykoliv nechá zneužít pro totalitní moc. Tak bylo zneužito ideálů křesťanství, tak byl zneužit Fridrich Nietzsche, a tak byl konečně zneužit i Marx. Obávám se totiž toho, že pravdu má Nietzsche, a to v tom, že lidé, nebo alespoň jejich drtivá většina, jsou lidmi stádnými. Mám za to, že titíž lidé, kteří vloni 1. května mávali na Jakeše, mu zase v listopadu provolávali hanbu. A z toho jde až strach. Člověk stádný nepotřebuje pro něčí tvrzení důkazy, jemu stačí jen donekonečna opakovat několik frází. A proto bychom všichni měli burcovat a tlačit vědomí lidí k tomu, aby se v první řadě změnil systém výuky ve školách. Neboť ve škole se začínají vytvářet a formovat osobnosti. Zdravé společnosti by mělo především jít o to, vyprodukovat co nejvíc skutečných osobností a co nejméně lidí stádných. Neboť školství máme stále na úrovni 18. či 19. století. Tato soustava považovala a dodnes považuje za svůj úkol především vychovat pro společnost kvalifikovaného, ale jinak dosti omezeného účastníka výrobního procesu. Další možnosti a dimenze lidského mozku tuto soustavu nezajímají, a proto člověk mimo výrobní proces zůstává, z hlediska vývoje druhu, člověkem jeskynním, člověkem nevychovaným. Nevyužití těchto potencí pak vede k neschopnosti jedince chápat náš svět ve vší jeho rozporuplnosti, k neschopnosti spojovat psychologicky nesouměřitelné pojmy a jevy, k neschopnosti dosáhnout požitku i z postihování spojitostí a záko191 [pageend193]nitostí, které přímo nesouvisejí s uspokojováním těch nejbanálnějších a nejprimitivnějších požitků a sociálních instinktů. Tato soustava v nás prakticky vůbec nepěstuje čistou abstrakci, fantazii a jako její neodmyslitelný důsledek i smysl pro humor. Člověk nevychovaný chápe svět jako v podstatě triviální, rutinní, tradičně jednoduchý proces, z kterého se jen za cenu velkého úsilí daří vyždímat jistou rozkoš, ve své podstatě také dosti tradiční a rutinní. Nevyužité potence zůstávají tedy utajenou realitou našeho mozku a hlavní úkol pedagogiky spočívá v tom, aby se tyto potence daly do pohybu, aby člověka obdařily fantazií, aby rozmanitost potenciálních vazeb lidské psychiky uvedly do souladu s mnohostí a rozmanitostí kontaktů reálného světa. Takový by měl být postulát pedagogiky nejbližší budoucnosti. Já vím, že asi toto už řekli jiní a lépe, ale mám za to, že toto je nutné si neustále připomínat a hlavně upozorňovat ty, kteří mají možnost a moc tento základ změnit. Odpusťte mi případné chyby, leč jsem pouhým strojním údržbářem, síla to námezdná. Přeji Vám i sobě, aby jste udrželi úroveň časopisu a pochopitelně se těším na další čísla. Antonín Kumsta Česká Skalice Vážený pane redaktore! S velikou chutí a radostí jsem si koupil 11. číslo Prostoru. Konečně časopis, po jakém jsem toužil. Už nemusíme Polákům závidět skvělou Res publica. Obsah i grafické vybavení Prostoru mě nadchly. Koupil jsem si také Vašeho Tigrida a těším se na další knihy z Vašeho nakladatelství. Je výborné, že vydáte Historii moderního světa od Paula John- sona, která se u nás jistě bude hodně číst. Ukázka, kterou jste otiskl v 11. čísle, ale bohužel naznačuje, že kníhaje velmi špatně přeložena. /.../ Moc se, pane redaktore, přimlouvám, abyste — pokud je ještě čas — dal knihu znovu přečíst a upravit profesionálnímu překladateli nebo alespoň češtináři. Knížka i Vaše nakladatelství si to zaslouží. Přeji Vám hodně nakladatelských úspěchů a sobě mnoho zajímavých knih z Prostoru. S pozdravem František Hubka Hronov 192 [pageend194]Vážená redakce! Prostor č. 11, roč. III. — reprint — vynikající; neviděl jsem zatím další číslo (materiální potíže?), škoda. Ale tolik už dnešního čtenáře nezajímá co bylo napsáno a vytištěno (vydáno) kdysi (s výjimkou třeba rozhovoru s Petrem Pithar- tem Na začátku je dobrý skutek). Daleko více je třeba zasvěcených a aktuálních poznámek (např. vynikající R. Štencl Problémy s omluvou). Držíme palce! Dr. Jaroslav Keliš Praha EDICE JUNGIANA Vychází v Praze. Řídí: Rudolf Starý 193 [pageend195]Jiří Langer DEVĚT BRAN příběhy ze života chasidů Připravuje: PROSTOR 1991 U Prašné brány 3, Praha 1, 11000 [pageend196]SLOVNÍK POLITICKÉHO MYŠLENÍ Pokračujeme v uveřejňování vybraných hesel ze Slovníku politického myšlení Rogera Scrutona. Český výbor Slovníku vyšel v překladu Petra Pitharta vr. 1989 v samizdatové edici Delta („edice živého myšlení "). R. Scruton je britský politolog a estetik, je znám především jako přední představitel moderního konzervatismu (je redaktorem časopisu The Salisbury Review) a vydal již několik knih na politologická a estetická témata. KOMUNISMUS (communism) 1. Společenské a politické uspořádání definované tím, že žádný z jeho účastníků nevlastní podstatně víc než kterýkoli jiný, ať již proto, že veškerý majetek se pokládá za společný, nebo proto, že instituce majetku neexistuje, či proto (podle Marxe), že majetek je omezen na prostředky spotřeby a je vyloučeno, aby se týkal prostředků výroby a směny. Komunismus nutno odlišovat od uspořádání, v němž majetek není vlastněn společně, ale jakýmsi neosobním, nicméně autonomním vlastníkem, například státem (viz socialismus, státní kapitalismus, státní socialismus). Nutno jej také odlišit od takových uspořádání, v nichž je rovnost vlastnictví založena izolovanými nebo periodickými akty přerozdělování, ať již na základě obecného souhlasu nebo zdaněním nebo aktem státu. V žádném z takových uspořádání není — jak se uvádí — dosaženo podstaty komunismu, neboť jednotlivci je dopřáno právo na vlastnictví, takže jeho zrušení může docela dobře pokládat za nespravedlnost. Takové periodické vyrovnání je navíc slučitelné s institucemi výměnného obchodu a směny, přičemž toto obojí se pokládá za cizí komunistickému ideálu. Podle marxistické teorie je socialismus jistým stadiem vývoje a vede ke komunismu, proto Marx obě tato stadia často odlišoval. Skutečný komunismus (nebo „úplný komunismus") je neslučitelný s jakoukoli formou směny nebo směnné hodnoty. Je to reálný ekonomický výraz demokracie a je charakterizován heslem „každý podle svých schopností, každému podle jeho potřeb" (Marx: Kritik des Gothaer Programmes, 1875). Důraz na potřeby znamená, že mizí směnná hodnota a že je vytlačována hodnotou užitnou. Právě tím se komunistická společnost odlišuje od forem přerozdělování, s nimiž by jinak mohla být zaměňována. 2. Jakékoli hnutí, jehož cílem je zavést stav shora popsaný jako politický ideál. V dějinách se takových hnutí objevilo mnoho, ale v moderní době to hlavní začíná s evropskou revolucí roku 1848 a s uveřejněním Komunistického ma195 [pageend197]nifestu Marxe a Engelse, který vyšel téhož roku. Slovo „komunismus" se v jejich textech vyskytuje často, ale po dlouhou dobu bylo pro pojmenování ideálu preferováno slovo „socialismus"; hlavní marxistické strany se samy označovaly za sociálně demokratické (viz sociální demokraté). Politicky se začaly organizovat zároveň s první internacionálou v roce 1864 s Marxovou podporou. Třetí internacionála neboli Kominterna — založená v Moskvě roku 1919, jako důsledek revoluce z roku 1917 — dala definitivně najevo, že dává přednost slovu „komunismus". Lenin a Trocký tento pojem přijali proto, aby odlišili své ideály od prý „méně čistých" záměrů evropských socialistů a sociálních demokratů a také aby zdůraznili příbuznost s Pařížskou komunou z roku 1870, která podle Marxe znamenala opravdový čin ve směru, kterému sám dával přednost. Kominterna byla mocným popudem pro komunistické strany po celém světě a dala jim jméno, od té doby je komunismus synonymem pro řady forem vlád, jejichž „hlavním vynálezcem" je Lenin. 3. Systém vlády, v němž komunistická strana panuje, aniž povoluje legální opozici. LEGALITA -— zákonnost (legality) Shoda s právem. Občan, který hodlá protestovat proti právoplatnosti činu nositele suverénní moci (tj. proti rozhodnutí státu, státního orgánu), může se o požadavek legality, zákonnosti, opřít jako o svůj základní argument. Práva, které je výrazem vůle nositele suverenity, se lze dovolávat, aniž by se tím ubíralo z jeho autority: protest založený na tvrzení o nezákonnosti je prostě připomínkou, že nositel suverenity musí dbát o důslednost. Tam, kde takový protest (například formou soudního přezkoumání nebo žalobou proti překročení pravomoci) není možný, kde neexistuje ani skutečné právní vymezení vztahů mezi občany a nositelem suverenity, hovoříme o despotickém systému. OBČANSKÁ PRÁVA (civil rights) Práva (oprávnění), která náležejí občanovi už z titulu jeho občanství a která jsou zaručena právním řádem. Je třeba je odlišit od lidských práv, která mohou nebo také nemusejí být takto zaručena a která náležejí všem lidem kdekoli na světě, ať již jsou či nejsou oděna do právní formy. V politické praxi Spojených států se tyto dva druhy práv ne vždy rozlišují — zčásti proto, že panuje domněnka, že ústava prostřednictvím její listiny práv a určitých zákonů Kongresu činí všechna lidská práva občanskými. Navíc, upírat nějaké občanské právo znamená upírat lidské právo — tj. právo dostat to, co bylo ústavou slíbeno. V právu Spojeného království se k občanským právům odkazuje méně často než k občanským svobodám. Je sporné, jsou-li tyto dva koncepty totožné. Podle některých názorů jsou práva vždycky svolením, tj. skládají se z příkazu jiným (včetně státu) dovolit jednotlivci určitá jednání. Z tohoto hlediska platí, že mluvit o občanských právech a občanských svobodách znamená mluvit jinými 196 [pageend198]slovy o tomtéž. Je však jasné, že nikoli všechna práva, která jsou požadována, jsou tohoto druhu: někteří mluví například o právu na práci, které ostatním ukládá nejen povinnost nechat mě svobodně pracovat, ale také závazek poskytnout mi práci, abych mohl toto své právo využívat. (Je druhý názor logický? Pokud jde o tyto a podobné otázky, viz rovněž práva.) Hnutí za občanská práva vzniklo v USA, aby prosadilo práva, která byla zaručena ústavou, ale z rozmanitých historických a politických důvodů byla odpírána černochům. Toto hnutí vrcholilo v roce 1964 přijetím zákona o občanských právech (Civil Rights Act), obsahujícím dodatečná opatření proti diskriminaci. Je však zřejmé, že přijetí nové právní normy nemůže samo o sobě zapůsobit na právo, které již existuje, ale které se ukázalo neúčinným. Proto se aktivity tohoto hnutí soustředily na to, aby právo bylo nejen nesporné, ale také vynutitelné. Hnutí za občanská práva mívají jindy podobu frontových organizací, angažujících se v méně nevinných politických akcích (v Severním Irsku pak patrně nejde jen o podobu, ale o skutečnost). V SSSR a v jeho satelitech se s hnutími za dodržování práv zaručených psanou ústavou nebo na základě Helsinské dohody z roku 1975 všeobecně zachází jako s podvratnými a „antisocialistickými", a podle toho jsou potlačována. Systematičnost, s jakou se stát staví proti takovým hnutím, výmluvně ilustruje pravdivost tvrzení, že kus papíru, na kterém se popisuje ústava, ústavu ještě netvoři, a že bez splnění dalších podmínek (jako je nezávislost soudnictví) zůstává právě jen kusem papíru. Relativní účinnost amerického hnutí je zčásti patrně důsledkem toho, že práva, o která mu jde, jsou skutečně ústavou zaručena, že o ně lze bojovat při veřejném jednání před soudem. OBČANSKÉ POVINNOSTI (political obligation) Jde tu, zhruba řečeno, o povinnosti občana vůči státu, ale také poddaného * vůči panovníkovi (vládci). Někdy se tohoto výrazu užívá k označení opačného vztahu, tj. vztahu panovníka vůči poddaným anebo i k označení jejich vzájemných vztahů. * V tomto smyslu chápejme adjektivum „občanské" v českém ekvivalentu šířeji. — Pozn. překl. Tato definice je jen přibližná, protože existenci takových povinností některé teorie popírají, připouštějí však možnost povinností vůči společnosti; jiné popírají i to a tvrdí, že nelze mluvit ani o povinnosti vůči státu, ani vůči společnosti, ani vůči jakékoli jiné abstrakci či úřadu, ale jen vůči jednomu každému příslušníku společnosti (výchozí základnou tohoto pojetí je patrně jistá varianta individualismu, v každém případě pak popření toho, že by abstraktní entity mohly existovat jako osoby). Problém občanských povinností a jejich ospravedlnění se stal jedním z klíčových problémů politické filozofie. Nejvýznamnější teorie lze rozdělit do těchto skupin: 197 [pageend199]/i/ Teorie společenské smlouvy, podle níž tyto povinnosti vznikají ze smlouvy uzavřené buď se všemi členy společnosti individuálně (Locke), se společností samou (Rousseau), nebo s panovníkem (Bodin). /ii/Teorie souhlasu, který je cosi méně než smlouva, tj. tichého souhlasu, jímž občan (resp. poddaný) dává najevo, že takové či onaké společenské uspořádání přijímá; jedná totiž pod jeho ochranou, takže se tím vůči takovému uspořádání vlastně zavazuje. Tato teorie se často uvádí jako součást teorie /i/, jak je tomu třeba u Locka. /iii/ Teorie „nekonsensuálních" (viz konsensus) povinností, která občanské povinnosti líčí jako něco, co vzniká nezávisle na jakýchkoli přání poddaných (resp. občanů), dejme tomu z piety (jak to předpokládali Burke a Hegel) anebo z panovníkova práva na poslušnost svých poddaných. /iv/ Teorie (některé jejich případy jsou uvedeny pod /iii/) koncipované v souvislosti s vymezováním podmínek legitimity: tvrdí, že všichni poddaní (resp. občané) jsou zavázáni vůči každému legitimnímu panovníkovi. Sem patří doktrína o božském právu králů, právě tak jako docela odlišná doktrína o pověření a podobné teorie, které se zase objevují v souvislosti s konceptem volby v procesu rozhodování. /v/ Negativní teorie — například teorie, podle níž je každý občan zavázán povinnostmi vůči státu za předpokladu, že tento stát nejedná nespravedlivě či ne- popírá nějaké nepostradatelné lidské dobro, jako třeba svobodu. Většinu takových teorií lze přeformulovat na osobité teorie legitimity, které tvrdí, že legitimita je cosi, co může být anulováno, tj. že každá vládaje legitimní jen potud, pokud..., a může následovat nekonečná řada podmínek. Dost možná, že sem patří i Aristotelova teorie občanských povinností a že jeho odkaz na spravedlnost jako na princip pro stát závazný měl naznačit jednu z několika jím nespecifikovaných podmínek, pro jejichž neplnění bychom mohli státu legitimitu upřít. Ke všem výše zmíněným teoriím se v celém slovníku polemicky vracíme. OPOZICE (opposition) Některé formy vlády nedokážou tolerovat opozici a vykořeňují ji, kdekoli se objeví. Jiné formy ji nejen tolerují, ale dávají jí prostor uvnitř vládních institucí. „Internalizování opozice" se někdy pokládá za charakteristický znak omezené vlády, na rozdíl od vlády absolutní, a také za charakteristický znak politiky, na rozdíl od donucování. Představit si ji bez velmi komplikovaných institucí a ústavních zařízení je velmi obtížné: zjistit, co vlastně existenci takové opozice umožňuje, je jedním ze základních problémů politického myšlení. Termínu „opozice" se k označení sil uvnitř politických institucí, které kladou odpor garnituře politiků u moci nebo vládnoucí straně, užívá teprve poměrně nedávno. John Cam Hobhouse ve své řeči v Dolní sněmovně v roce 1926 poznamenal, že bylo-li řečeno, že pro ministry Jejího Veličenstva je velmi škodlivé vznést vůči tomuto návrhu námitky, pokud jde o něj, domnívá se, že je ještě škodlivější nutit opozici Jejího Veličenstva, aby tuto politiku přijala. Hansard 198 [pageend200](pod tímto titulem jsou vydávány zápisy z parlamentních jednání — pozn. překl.) zaznamenává smích v sále již při vyslovení slov „opozice Jejího Veličenstva". Ačkoli užití termínu „opozice" pro stranu nebo kliku uvnitř nějakého shromáždění lze doložit již z počátku 18. století, zdá se mi, že pojem etablované, zavedené opozice je relativně nový. Dnes je však už zcela běžné mluvit o „loajální opozici" a soudit, že zájmům státu slouží právě tak dobře opozice jako vláda sama. „Opozice" v moderním parlamentu Spojeného království se skládá nejen z opozice, kterou tvoří strany či frakce, ale především ze „stínového kabinetu". Vládní úřady jsou totiž opozicí imitovány, čímž vzniká těleso připravené kdykoli všechny osoby zastávající vládní úřady nahradit. Opozice má svého vůdce, svoji základní organizační základnu a své výbory a na každý krok vlády odpovídá zpravidla protinávrhem, teoreticky formulujícím, co by dělala, kdyby byla u moci. Existence strukturované opozice uvnitř vládních institucí přispívá k modernímu chápání toho, co je strana. Opozice předpokládá takovou formu vlády, v níž je maximum jednoty uvnitř strany kombinováno s maximálním oddělením vládních úřadů a strany, která takové úřady obsazuje. Nepřekvapuje, že s touto dvojí maximalizací se setkáváme jen jako se zřídka se vyskytující vymožeností. Opozice se stala předmětem vážného politologického studia pro svůj klíčový význam pro formování moderních forem vlád. ROVNOST PŘÍLEŽITOSTÍ (equal opportunity) Často se předpokládá, že jak stát, tak společenské poměry mají vliv — pozi- tivní i negativní — na přístup k institucím udělujícím společenskou nebo politickou moc a na rozdělování práv. Obhájci rovnosti příležitostí soudí, že všichni občané by měli být z hlediska možnosti získat společenský či politický prospěch stejně výhodně postaveni. Jejich teze obvykle tvrdí, že postup nějaké osoby mohou ovlivnit pouze „relevantní" (tj. z určitého hlediska významné — pozn. překl.) zřetele. Jinak se výhody, vyskytující se v omezeném množství, mohou hromadit u toho, kdo si jich zaslouží méně než někdo jiný, kterému byly odňaty. Cože je kritériem oné relevance? Běžně se tvrdí, že nikdo by neměl být v lepší pozici prostě proto, že větší výsady nebo moc již má. Toto kritérium se bude nejspíše samo doporučovat na základě zásad přirozené spravedlnosti, není však vždy snadné aplikovat je. Je například inteligence oním relevantním znakem, podle kterého třeba odlišovat ty, kteří se hlásí na univerzitu? Je-li jím, není znakem, který uchazeč o přijetí již má, a to nezávisle na sobě samém? Možná se však toto kritérium vztahuje pouze k získaným schopnostem — nicméně problém zůstává: již nabyté vzdělání je — jak naznačuje zdravý rozum — jak získanou schopností, tak oním relevantním znakem. Zde se musí obhájci rovnosti příležitostí ptát, zda bylo toto předběžně nabyté vzdělání samo nabyto za podmínek rovnosti příležitostí atd. Toto vršící se tázání na všechny výhody končí často obhajobou převrácenédiskriminace jako jediného proveditelnéhozpůsobu, kterak z dlouhodobého hlediska překonat ve společnosti obvykle se vyskytující nerovnost příležitostí. 199 [pageend201]Poněkud snazší je souhlasit s tím, že jisté znaky pro udělení nějaké výhody relevantní nejsou; například v uvažovaném případě není relevantní, že otec žadatele je členem strany nebo že stojí v čele univerzity. Ale co v případě, o který se vedou spory: když otec učí již dlouho na fakultě, na kterou se hlásí jeho syn? Je vždycky a nutně správné vyloučit tuto okolnost jako irelevantní? Říci, že je relevantní, znamená přijmout univerzalistický názor na instituce, který někteří patrně odmítnou proto, že to činí instituce nesrozumitelnými. Neboť proč v takovém případě omezovat uchazeče na občany jedné země? A vezměme v úvahu instituce jako klub a rodinu, z nichž obě mohou udělovat—jako své vedlejší důsledky — politickou moc a výsady, ale v nichž společenské a přímé osobní vztahy musí být relevantní. Zdá se, že mnoho sporů o rovnosti příležitostí ve výchově a vzdělání se týká míry, v níž je legitimní pokládat školu nebo univerzitu za něco, co je spíše věcí soukromou než veřejnou. Někdy se tvrdí, že stoupenci rovnosti příležitostí musí také podporovat meri- tokracii (vládu elity) jako nevyhnutelný důsledek toho, že příležitosti nebyly toliko zpřístupněny, ale také využity. SPRAVEDLIVÁ VÁLKA (just war) Pojem, o který se často přeli středověcí filozofové a který byl nedávno znovu oživen. Církevní právo odlišuje jus in bello (spravedlnost v průběhu války) od jus ad bellum (spravedlivá příčina války). Spravedlivé věci lze dosahovat nespravedlivými prostředky — například masovým vražděním civilního obyvatelstva. Tomáš Akvinský shrnul středověké názory v tomto smyslu do maximy, podle níž je válka spravedlivá, je-li na straně, která válku vede a) dostatečná autorita, b) spravedlivá příčina pohoršení, c) vůle vést válku výlučně pro dosažení míru nebo pro potlačení zlých a na podporu dobrých. Základní problémy se týkají „spravedlivé příčiny" v případě b), ačkoli řada moderních myslitelů je nespokojená jak s pojmem autority požadované v případě a) (má vůbec vůdce povstalecké armády autoritu?, má-li ji, pak v jakém smyslu?), tak tím, že do c) se zahrnují některé jiné podmínky než mír (co je to dobro?, a kdo jsou ti zlí?, je revoluční rozvrácení demokracie spravedlivé dejme tomu jen proto, že je to buržoazie, která má v rukou moc? atd). Nejlepším příkladem spravedlivé příčiny — té jediné, která je jako spravedlivá téměř obecně přijímána — je nevyprovokovaná agrese ze strany jiného státu. A vskutku Hugo Grotius a celá řada myslitelů, kteří šli v jeho stopách, pokládali takovou agresi za téměř jedinou spravedlivou příčinu války. Otázka jus in bello je komplikovaná přinejmenším právě tak, jako otázka spravedlivé války. Intuitivně se zdá být zřejmé, že i spravedlivá věc může být uskutečňována nespravedlivě. Proto docházelo k pokusům (například prostřednictvím Ženevské konvence) omezit válečné prostředky, které by mohly válčící strany legitimně užívat, ať již je jejich věc spravedlivá či nikoli. Avšak moderní formy vedení válek téměř automaticky počítají i s neválčícím obyvatelstvem, což radikálně změnilo morální profil vojáků. 200 [pageend202]LITERATURA ODCHLÍPENÁ PODEŠEV * * Ukázka z románu připravovaného k vydání v naší edici Prostor Teofil B. Kulka Probuzení nebylo vůbec příjemné. Ani ne tak kvůli surrealistickému snu o výslechu na státní bezpečnosti, jako kvůli jeho poslednímu obrazu. Helena totiž nebyla snovou vidinou (státní bezpečnost ostatně také ne), nýbrž zatraceně reálnou bytostí. A co je ještě horší — včera večer byla u mne. Dvě sklenky od hořčice, prázdná láhev albánského koňaku a pobryndaný stůl byly výmluvnými důkazy večerních událostí. Včerejší den byl stejně blbý jako všechny ostatní před ním, ale zdálo se, že skončí dobře. Podařilo se mi sehnat česnek, který mám rád, a pak jeden můj známý mi náhodou koupil tři romány Ray- monda Chandlera, kterého mám ještě radši. Kromě toho jsem si v aktovce přinesl konzervovaného tuňáka s vejci, čtvrtku chleba a půl kila čerstvých paprik. Vesměs samé zdravé věci. Lukulské hody tudíž mohly začít. Zrovna jsem se začetl do „Loučení s Lennoxem“, když z ničehož nic zabzučel bzučák. Jeho zvuk nemám rád. Většinou je předzvěstí nějakých nepříjemností nebo průserů. Tentokrát to nebylo ani jedno, ani druhé. Byla to katastrofa. Za dveřmi stála Helena. Teoreticky to byla chudák holka. Prakticky — hysterická fúrie. Čtyřicítku měla těsně před sebou, nebyla ještě vdaná a rovněž místo písařky na stroji, byť elektrickém, nemohla považovat za vrchol svých životních snů. Po tělesné i psychické stránce sice ještě nedospěla do stadia zvonokoské Eulálie Čubičkové, avšak více než polovinu cesty už urazila. V jedné věci — ve zbožnosti — ji už dostihla a možná i předstihla. Není divu, že po jejím příchodu jsem nevyskočil radostí, nýbrž 201 [pageend203]otráveně pravil, ať tedy jde dál. To podle zásady „host do domu, Bůh do domu“. Pěkný Bůh! Asi hodinu vrhala žlučovitá slova na svou bytnou, potom na našeho společného šéfa a dalších dvacet lidí z práce a okolí. Nakonec se mě zaptala, jestli nemám něco k pití. Naskočila mi husí kůže. Má nesmělá naděje, že si přišla jenom popovídat, definitivně padla. Rovněž kritická poznámka o pořádku a čistotě mého gauče jasně svědčila o jejích záměrech: přišla si zasouložit. A to naostro! Jakožto pravověrná katolička neuznávala antikoncepci. ...Ech, psí život! ...Psí život úředníka! ...Blbče! Blbče! Blbče! A ještě jednou blbče! ...Proč ji nevyhodíš? ...Co se bojíš!... Jiskérka vzdoru proti nevyhnutelnému, kterou jsem se snažil vykřesat ponižováním svých duševních kvalit, rychle zhasla při pomyšlení na rodeo, jež by nastalo, kdybych jí neposloužil. Vůbec se mi nechtělo utíkat do Austrálie, jak to musel učinit ing. Kružík, protože se mu nepostavilo péro při opilém pokusu o soulož s ní. A to měl dobrou vůli! ... Jen žádné pokusy o odpor!... Radostný úsměv na tvář!... Co je to za škleb? ... Lépe chlapečku, lépe! ... A nyní optimisticky a trochu servilně: ... „To víš, u mne se vždycky něco najde. Co si dáš, víno nebo koňak?“ „Co máš za koňak? Albánský? Také bys už mohl začít pít něco jiného! Tak ho dej sem!“ K alkoholu mám pozitivní vztah. Dokonce bych mohl říci, že ho mám rád. Ale s tou mstivou megerou mi vůbec nechutnal. Už jsem nepřemýšlel, zda souložit nebo ne. Jen jsem se modlil, aby můj pták nestávkoval, k čemuž měl v poslední době silné sklony. Do těchto pochmurných úvah najednou opět zabzučel bzučák. Tentokrát jsem tomu byl rád. A jak rád! ... Cokoliv a kdokoliv mě odloučí od Heleny, tomu se bohatě odměním! ... I estébákům ze snu bych dal po stovce! ... Byl to pan Voříšek, domovní důvěrník. Přišel mě požádat o pomoc při páčení dveří do bytu paní Reindlové, která zapomněla klíče na chatě svého syna. S páčením jsem příliš nepospíchal, a proto jsem tento úkon vykonával zvláště pořádně a důkladně. Abych ještě více oddálil návrat k Heleně, navrhl jsem paní Reindlové, že jí na dveře přidělám provozorní petlici. To aby ji v noci nikdo neznásilnil. Paní Rein- dlová, ač starodůchodkyně, s petlicí i s jejím zdůvodněním nadšeně souhlasila. Přesto, že jsem operaci „Petlice“ protahoval, jak jen bylo možno, jednou jsem musel skončit. Když se tak stalo, nevesele jsem se šoural zpátky do svého kutlochu. 202 [pageend204]Mezitím, co jsme s panem Voříškem vyráželi dveře a přidělávali petlici, Helena vypila téměř třetinu láhve, a podle toho také vypadala. Byla již svlečená a ležela na mém nepříliš parádním gauči. Urychleně jsem do sebe nalil druhou třetinu koňaku, zhasl světlo, svlékl se a lehl si vedle ní. ... Jen žádný spěch, chlapče ... Klidně lež a o nic se nepokoušej... Však ono se to nějak vystříbří... Stříbření to bylo značně divoké a ze všeho nejvíc připomínalo požírání kořisti tygrem. Byl jsem kousán, drápán, olizován a hmožděn tak intenzívně, že se nakonec stal zázrak: můj nepříliš tuhý pahýl vášně se ztopořil. Ihned jsem toho využil; hupnul jsem na ni a s dobře hraným elánem jsem po ní začal rajtovat. Tento prvotní elán mi však vydržel jen chvilku. Ne snad kvůli ochabnutí tělesných sil. To tedy ne. Začal jsem totiž přemýšlet, zda přece jen nedělám hovadinu: Helena byla sice kráva, ale kdo mi zaručí, že jalová. He! Úplně jsem při tom zapomněl na dynamickou složku svého pobytu v posteli. Helena byla ihned ve střehu. „Co je?“ zeptala se překvapivě střízlivým hlasem. „Ale nic,“ odvětil jsem, a abych nemusel to nic vysvětlovat, opět jsem začal s pohyby pověstnými svou směšností. Tak jsem se zažral do onoho zesměšňování, že jsem úplně zapomněl na okolní svět, tj. v tomto případě na malou stabilitu svého gauče. Při jednom zarejdění na jeho okraj se naklonil a my oba jsme rupli na zem. Jí, mrše, se nic nestalo, neboť spadla na pokrývku, která se tam již delší dobu povalovala. Já jsem se však praštil do lokte a bolestivě se kousl do jazyka. „Au! Do prdele! Krucifix!“ Nejdříve ji to rozesmálo, potom rozchechtalo. Nakonec řvala jako tur. Ležela na pokrývce, kvičela, svyela se a tu a tam se i uprdla. Dokonalý hysterický záchvat. To by mi koneckonců ani nevadilo, jako to, že někteří sousedé začali otvírat dveře svých kutlochů a zvědavě naslouchat. Jako člen strany a známý agitátor jsem si nemohl dovolit žádný skandál. Musel jsem ji okamžitě uklidnit. „Tak dost,“ procedil jsem skrz zuby a pravou rukou jí ucpal ústa. Začala chrčet a pak kousat. Zmáčkl jsem ji silněji a přidal i několik facek. Viditelně ji to vzrušilo, a co je mnohem podivnější, silně jsem se vzrušil i já. Takhle tvrdého ptáka jsem nezažil už měsíce. Vrhnul jsem se na nijako čerstvě propuštěný trestanec a mrhal jsem energií i semenem jako samotná matka příroda. Činil bych tak až do úplného vyčerpání, kdyby najednou bolestně nevykřikla. Ztuhl jsem a zeptal se přiškrceným šeptem: „Co je?“ „Zajel jsi do zadečku,“ odpověděla rovněž přiškrceně. 203 [pageend205]„Ach jo,“ povzdechl jsem a začal opatrně napravovat svoje zbloudění. „Pomaloučku, Teo, pomaloučku. Zůstaň tam, miluj dál, ale pomaloučku, prosím tě, pomaloučku!“ No, co se dalo dělat. Pomalu, pomaloučku, hlemýždím tempem jsem miloval její hubenou prděl, pardon, zadeček. Mocněji to vzrušovalo. A mne, čerstvě zrozeného prasáka, také. To samozřejmě nemohlo trvat do nekonečna, a tak asi po deseti minutách supění, chroptění a sténání celá ta erotická bublina praskla. Přibližně dalších dvacet minut jsme byli úplně nehybní. První jsem se vzpamatoval já. Šel jsem se umýt, a protože kutloch čtvrté kategorie má jen studenou vodu, myl jsem se studenou vodou, čímž jsem dokonale vystřízlivěl. Není nad studenou vodu! Ihned víte, na čem jste! ... Tak tohle tu ještě nebylo, prasáku! ... Sadomasochistické sklony! ... A co když otěhotní? ... Blbá je na to dost! ... Krucifix! Krucifix! Jsem to ale blbec!... Bylo mi to zapotřebí? ... Kolik mám na knížce? 1200 ... Hm, hm, to by na potrat snad stačilo ... „Teo, na co myslíš?“ přerušila mazlivým hlasem mou vznešenou meditaci. „Máš mě rád? Viď, že mě máš rád!“ „Ale jistě,“ zabručel jsem a vrátil se do postele. „A jak moc mě máš rád?“ Mazlivost se proměnila v šišlavost. Přitulila se ke mně a zavrtala hlavu pod mou paži. „To víš, že tě mám rád.“ V mém tónu se objevil mírný náznak podráždění. Opět mě překvapila. Prudce sebou trhla, odkopla mě od sebe a vztekle zasyčela. „Tak já jsem pro tebe jen kus masa! Jen když ty si užiješ! Ty darebáku! Ty polská svině! Ulevil sis, já můžu jít!“ Pominu-li kritičku narážku na můj původ, její monolog se mi docela zamlouval, zejména poslední věta. Jenže začala brečet, a to já nesnáším. „Ale Helenko, co to vyvádíš! Vždyť víš, že tě mám rád. Dneska jsi byla báječná! Dokonalá tygřice! Něco nádherného! Takové tělo! Takový temperament! Kam se na tebe hrabou všechny černošky! To tělo! To tělo! Jsi nádherná!“ Aniž jsem to měl v úmyslu, začal jsem těm hovadinám, co jsem říkal, trochu věřit. Projevilo se to asi na přesvědčivosti, protože přestala brečet. „A vezmeš si mě, když budeme mít děťátko?“ Jezus Maria! „Nooo ... víš, ono snad, snad by bylo lepší v takovém případě ..., 204 [pageend206]kdybys..., no potrat by snad byl lepší,“ mektal jsem, nevěda co říct na takovou blbou otázku. Potřetí mě překvapila. Neřekla nic, vyskočila z gauče a bleskově se oblékla. Byl jsem tomu rád, jen její zarputilé mlčení mě znepokojovalo. Abych vybil napětí, řekl jsem: „Samozřejmě, že výlohy bych platil já.“ Ani se na mne nepodívala. Nezbylo mi nic jiného než se také obléci a doprovodit ji na ulici. „Běž si do toho smradlavého kutlochu, grázle jeden!“ odpověděla na mou smířlivou nabídku, že ji doprovodím domů. Co mi zbývalo, poslechl jsem ji. V jednom měla pravdu — v kutlochu bylo smradu víc než dost. Vyvětral jsem a začal hledat vhodnou knihu pro uklidnění. Lennoxovy problémy byly dokonale nicotné ve srovnání s mými. Jedině snad katastrofa celého národa by mě mohla trochu potěšit. Začal jsem číst paměti maršála Bagramiana o prvním období německo-sovětské války. A s touto knihou jsem také usnul. Tak to se událo včera. Znechucen prázdnými sklenicemi, prázdnou lahví, špinavým kutlochem a celým svým dosavadním životem, začal jsem něco hledat na nohy. Polobotky jsem dlouho nemohl najít. Pak jsem je našel, ale přetrhla se mi tkanička. Mrštil jsem jimi do kouta a obul si pohorky. To aby to stálo za to, kdybych někoho kopnul do prdele. Představa razantního kopu do několika tlustých mužských prděli a jedné hubené ženské mě natolik potěšila, že jsem ranní toaletu dokončil téměř s veselou myslí. V 6.30 jsem byl dole u domovních dveří a už jsem se chystal stoupat směrem k náměstí Jiřího z Poděbrad, když jsem si vzpomněl, že jsem nezkontroloval, zda je vypnut elektrický vařič. Veselá mysl byla v háji. Vrátil jsem se do kutlochu, kde jsem zjistil, že je všechno v pořádku. Opět jsem sestoupil dolů a teď už definitivně začal šplhat k Jiřá- ku. Ráno bylo sychravé, zamračené a jedině bílý transparent na nemocnici, hlásající, že zdravotníci udělají všechno pro zdar voleb, poněkud osvěžoval monotonní šeď domovních fasád a rozkopaných chodníků.... Co to znamená, že udělají všechno? Znamená to například, že když nějaký pacient nebude chtít volit, tak ho nebudou operovat? ... Nebo když skutečně nebude volit, tak ho sprovodí ze světa? ... Kladení těchto a podobných otázek mě tak zaujalo, že jsem šlápl do psího hovna. 205 [pageend207]Bylo to o to mrzutější, že rýhování pohorek má schopnost tvrdošíjného zadržování jednou uchvácené hmoty a na vyškrabování klacíčkem nebylo vhodné místo ani čas. Běžné poskakování a kopání do zakrslých a otrávených stromečků na chodníku bylo neúspěšné. Jedině řízný vojenský krok by s tím snad něco svedl. A tak v 6.40 byla Laubova ulice svědkem wermachťáckého parademarše. Ani udivené pohledy nečetných a zasmušilých chodců mě nemohly zastavit. To hovno jsem musel vytřepat a skutečně, než jsem došel na stanici tramvaje, měl jsem podešve čisté a jednu dokonce odchlípenou. Na refýži i na chodníku byl obvyklý dav čekatelů. A tramvaje, rovněž jako obvykle, se dlouho neobjevovaly. Konečně přijela moje dvacítka. Chvíli trvalo, než se dveře probily nakupenými těly na schůdcích. Jen se tak stalo, horda čekatelů se vrhla do zdánlivě nepropustné stěny těl v tramvaji. S úžasem jsem pozoroval fyzikální nemožnost: do narvané tramvaje se vecpalo dalších patnáct lidí. Ještě víc jich ale zůstalo venku. Já mezi nimi. Dveře tramvaje se pořád nezavíraly, protože nemohly. Nějaká vypasená prděl ve vyblýskaných kalhotách je zaklínila. Prděl se nehýbala, tudíž i tramvaj stála. Tato každý den se opakující situace mě začala zajímat. Tedy způsob jejího řešení. Čekal jsem na další vývoj. Na rezignované vyzvání řidiče, aby cestující uvolnili dveře, jinak že nepojedou, prděl zprvu vůbec nereagovala. Potom se začala cpát dovnitř. Samozřejmě neúspěšně. Teď by měl následovat protest zvnitřku tramvaje. A skutečně, blízko u dveří se ozval rezolutní ženský hlas doporučující vy- blýskané prděli, aby vypadla ven. Po takovém napadení se objekt obvykle poroučel zpátky na refýž. Ne tak naše prděl. Nejenom, že nevypadla, ale značně nevrlým a sebevědomým hlasem prohlásila, aby zmíněná ženská držela hubu. To bylo neobvyklé do té míry, že i ona kurážná ženská zmlkla. A tramvaj pořád stála, teď už ne sama, nýbrž s dalšími deseti. Protože vnitřek dvacítky v souboji s vyblýskanou prděli zjevně neuspěl, iniciativu převzala refýž. Nějaký vlasatý mladík navrhl prděli, že jí pomůže dovnitř mocným kopnutím. Ani na tuto nezištnou nabídku prděl nereagovala pozitivně. Dosavadní vývoj naznačil, že k úspěšnému vyřešení situace bude třeba změnit taktiku. A tak jsem uctivým hlasem pravil: „Pane, vypadla vám z kapsy nějaká legitimace.“ Reakce prdele byla blesková. Její majitel nejdřív rychle seskočil se schůdků, sáhl si do kapsy a pak přiskočil ke mně. Hmátl po mé ruce a začal mě táhnout na protilehlý chodník. Vše se odhrálo během deseti vteřin. 206 [pageend208]Pokud jde o bezprostřední cíl mého zásahu, mohl jsem být spokojen: tramvaj zavřela dveře a rozjela se. Další důsledky byly méně uspokojivé. Majitel prdele mě totiž požádal, abych se mu legitimoval a tuto svou žádost doprovodil ukázáním své vlastní legitimace, která mu podle mého prohlášení měla vypadnout. Vše bylo jasné. Sice v poněkud jiném prostředí a za jiných okolností než ve snu, přece jen jsem se setkal s příslušníkem státní bezpečnosti. Žádný krasavec to nebyl. Menší než já — a já se svými 170 cm rozhodně nepatřím mezi obry — zato podstatně tlustší a plešatější. Muž-vejce, s několika chlupy na temeni hlavy. Kdyby neměl legitimaci StB, byl by k smíchu. Takhle ale stál na chodníku a se zlomyslným úsměvem pozoroval mou blednoucí tvář a třesoucí se ruce. Základ své převahy nade mnou — legitimaci StB — neschoval do kapsy, nýbrž s ní ležérně pohazoval. Kolem nás bylo najednou pusto a prázdno. Lidé se nám začali vyhýbat. Jen za plechovou ohradou Metrostavu vrčela a sténala plně naložená Tatra. Konečně se mi podařilo vyndat z náprsní kapsy občanku. Chudák občanka! Byla už pěkně stará, odrbaná a navíc sloužila jako šrajtofle. Měl jsem v ní peníze, různé stvrzenky, legitimaci univerzitní knihovny, dvě leukoplasti a čtyři vstupenky na plavecký stadión v Podolí. A právě tyto vstupenky mi spadly na zem, když jsem je chtěl schovat do zadní kapsy kalhot. Sehnul jsem se pro ně a v tom předklonu jsem si najednou uvědomil, že se vlastně ponižuji. Před takovým tajtrlíkem! A také mě napadlo, že bych mu svou občanku nemusel ukazovat, kdyby on neměl tu svou legitimaci. Stačí mu ji jen sebrat. Přesně podle bible: Oko za oko, zub za zub, legitimaci za legitimaci! Začal jsem se pomalu narovnávat. V okamžiku, kdy jsem měl obličej v úrovni jeho legitimace, jedním rychlým pohybem pravé ruky jsem mu ji vyškubl a hodil za ohradu Metrostavu. Estébák už nebyl ležérní. Občanku jsem strčil do kapsy saka a prudce vyrazil směrem ke kinu Květen. Blízko něho jsem předehnal svou dvacítku a teprve tento fakt mě vzpamatoval. Bázlivě jsem pohlédl nahoru k Jiřáku. Estébáka jsem nikde neviděl, ale vzdáleností poněkud tlumený hluk naznačoval, že se tam něco děje. Opatrně jsem se začal vracet. Už asi po dvou stech metrech jsem uviděl proraženou plechovou ohradu a na ní předek žluté, sutí naložené Tatry 148. Kousek od něho nějaký velký zrzavý chlap držel mého estébáka za klopy saka, mlátil ho po hubě a řval, že takové blbé hovado, které se vrhá pod 207 [pageend209]jeho auto, potřebuje rozbít držku. Se zřídka se vyskytujícím souladem mezi slovy a skutky tak činil dobrých pět minut. Značně posílen na duchu jsem se potom obrátil a šel zpátky ke kinu, kde jsem nastoupil do další nadjíždějící dvacítky. * * * Helena seděla na otáčecí židli a zamračeně se dívala ke dveřím. „Nazdar,“ pozdravil jsem bodře. Neodpověděla. „Dobrý den,“ podzravil jsem ještě jednou. Opět neodpověděla. ... Za blbost holka nemůžeš, ale slušným mravům ses mohla naučit ... Sedl jsem si na okraj stolu a začal ji mlčky pozorovat. Ona mě také. Přibližně po páté minutě mlčení začala být nervózní. Na tento druh hovoru nebyla u úřednických poseroutků zvyklá, mezi něž oprávněně řadila i mne. Jenže to byla minulost. Teď před ní neseděl předposraný úředník, nýbrž potenciální příslušník sebevědomé vládnoucí třídy dělnické. Navíc ožralý. „Co chceš dělat?“ vypravila konečně ze sebe. „Nic, přesněji řečeno, hodlám jet domů, kde něco sním a půjdu spát,“ odpověděl jsem schválně lhostejným tónem. Místo aby zpanikařila, poměrně klidným tónem pokračovala! „Však ty dobře víš, na co jsem se tě ptala. Co chceš dělat, až budu těhotná?“ „Dám ti tisíc korun na potrat,“ zněla pohotová odpověď. „Já si to dítě nenechám vzít! Ty si vezmeš mne! Ty si mě musíš vzít!“ vykřikla a prudce vstala ze židle. „Tak prr, holčičko! Vidím, že v některých věcech nemáš jasno, a proto mi dovol, abych ti je vysvětlil. Jestliže skutečně otěhotníš, o čemž dost pochybuji, uvědom si, že jsi v rizikovém věku. Je ti 39 let a statistiky World Health Organisation přesvědčivě dokazují, že v tomto věku prudce stoupá pravděpodobnost narození mon- goloidního dítěte. To za prvé. Za druhé, když jsme se milovali, oba jsme byli ožralí, což ještě více zvyšuje pravděpodobnost narození blbečka. A konečně za třetí, jsem zvědav, kde bys toho blbečka vychovávala. Bydlíš v podnájmu a silně pochybuji, že by tě bytná nechala u sebe s nebezpečným mongolem.“ Se svým proslovem jsem byl spokojen. Mluvil jsem jako na přednášce v agitačním středisku Národní fronty. Helena však s ním spokojená nebyla. Nazvala mě cynickou sviní a exaltovaně mi oznámila, že jestli šiji nevezmu, tak že se zabije. Odpověděl jsem, že proti její smrti nic nemám a na pohřeb že jí taky nepůjdu. 208 [pageend210]Po této odpovědi začala mít potíže s dechem, silně zbledla a svalila se na zem, potaženou kobercem značky Kovral. Jako několikanásobného účastníka různých kursů první pomoci mě toto zhroucení nepřivedlo do rozpaků. Nejdříve jsem jí polil tvář a krk studenou vodou a pak silně zfackoval. Když se probrala, poručil jsem jí, aby se oblékla a mazala domů. Bez řeči mě poslechla. Teďjsem s ní byl spokojen. Za odměnu jsem ji doprovodil ke stanici tramvaje. * * * Autobusová zastávka v Gutovicích je asi tři sta metrů od „Dělnického domu“, což není obyčejný dům, nýbrž hospoda, a nechodí tam jen dělníci, ale i úředníci a podobní aristokrati ducha. Tak k tomuhle dělnickému domu jsem se nyní blížil a přemýšlel, zda se tam mám stavit či ne. Jako i v jiných případech, dilema za mne vyřešil život. Nebyl jsme ani sto metrů od zastávky, když jsem uslyšel věty, které se v Praze vyslovují jen v nejužším soukromí. „Kurvy polské, komunistické! Jebu vašu zasratú akciu zet! Ko- kota vám robiť nie budeim! Robtie si to sami! Aj řiť mi móžetie vylízat!“ Teprve teďjsem byl doma. To Juraj Čižma, náš soused, měl jeden za svých vlasteneckých projevů. „Nazdar, Juraji!“ vykřil jsem do slabě osvětleného prostoru před hospodou. Juraj se vrávoravě otočil a vytřeštil oči na cestu. „Čo to za kokot? ... Joj, to si ty Ofil! Čo tu robíš, ty kokot polský?“ „Přijel jsem na dovolenou a také se podívat na tvoje dcery.“ „Chuja uvidíš, lebo dve sú už vydaté a tretia najebaná od daja- kého českého kokota.“ „Tak to znamená, že budete mít třetí svatbu.“ „Piču a nie svadbu! Toho kokota som vyhnal, lebo nie chcel nič robiť, len jebať. Olga zostane u nás aj s dieíatom.“ „To se tedy rychle staneš dědečkem. Trochu si ta Olina pospíšila. Kolik je jí vlastně let? Sedmáct?“ „Šestnásť a pol. Zrezal som ju ako koňa, aj stará jej prijebala, ale čo narobíš. Predsa ju nie vyženieme preč. A čo ty? Už si sa oženil, alebo sa len tak otrtkáváš po svete?“ „Juraji, copak sem blbec? Já a ženit se? Pche! Vždyť to sám vidíš. Oženil ses, tři dcery vychoval a výsledek? Jen trochu povyrostly, hned se ti začaly kur vit.“ „Nie všetky, len jedna,“ upřesnil Juraj a zavrávoral směrem k silnici. 209 [pageend211]Chytil jsem ho pod paží a pomalu jsme vykročili k našim domovům. Nebylo důvodu mlčet, a tak jsem pokračoval v sousedském rozhovoru. „Juraji, chápu, že nadáváš na Poláky, nemáš je rád, ale nechápu, proč nadáváš komunistům. Co ti udělali?“ „Co mi urobili, ty kurvy komunistické? Pokutu som musel zaplatit! Vraj veřejné pohoršeme!“ „To jsi běhal nahý po návsi?“ „Hovno! Len som v hospodě povedal Warzechovi a Gnotkovi, že sú staré chuje komunistické a že mi móžu všetci komunisti vylízat’ řiť. Len kradnú a serú ludi!“ To kradení se mi nezdálo. Starý Warzecha byl sice předsedou vesnické organizace KSČ, ale že by kradl, to byla pro mě novinka. Byl to starý dělnický poctivec. Za tím se něco skrývalo. Zeptat jsem se už nestačil, neboť jsme dorazili k našim domovům. Obě naše rodiny bydlely v jednom ze čtyř zděných dvojdomků, které pro své zaměstnance postavil státní statek v Gutovicích. V Jurajově polovině bylo otevřené okno a v něm ženská postava. „Kolko je hodin, ty starý ožran? Kto bude za teba futrovaí svině? Ty chumaj jeden slovenský! Iďsi spat ku svojim kamaratom alebo do sviňoka!“ „Dobrý večer, paní Čižmová,“ přerušil jsem uvítací proslov Juraj o vy ženy Katky. „Aá, Ofil, vítaj domov. Vidiel si váčšeho ožrana? Len by pil a nič nie robil!“ „Viděl, viděl, paní Čižmová. Ve srovnání s jinými je to úplný abstinent.“ Moje hodnocení Juraje ji rozesmálo. Toho využil Juraj k několika urážlivým poznámkám zpochybňujícím Katčiny duševní a fyzické kvality. Výsledkem bylo, že Katka zabouchla okno a Juraj začal vrávorat k prasečinci. Konečně jsem mohl zazvonit u nás. Zvonění bylo rušeno štěkotem voříška, který mě už zřejmě nepoznal. Zvonil jsem dost dlouho. Když už jsem si myslel, že doma nikdo není, ozvaly se šouravé kroky a pak hlas matky: „Kdo je tam?“ „Já, Ofil.“ Odemkla dveře a řekla: „To je překvapení, nic jsi nepsal, že přijedeš.“ Objal jsem její drobné, sedřené tělo v dlouhé noční košili, přitáhl k sobě a políbil ji na obě tváře. „E, co bych vám psal, náhodou mi to vyšlo, tak jsem tu.“ „A jak dlouho tu zůstaneš?“ „Do úterka.“ „Tak málo?“ 210 [pageend212]„Víc dovolené nemám.“ Během tohoto rozhovoru jsme prošli úzkou předsíňkou do obýváku. Měl standartní nahnědlý nábytek, vyrobený asi před dvaceti léty a od jiných podobných obýváků se lišil velkým množstvím květin v květináčích různé velikosti. Vypadalo to v něm jako v botanické zahradě. Kromě toho tam byla zima, takže matka zalezla pod masivní peřinu umístěnou na neméně masivním gauči. „Máš hlad?“ byla její další otázka. „No, něco bych snědl. Ve vlaku jsem měl sice housky se salámem, ale ty jsem radši vyhodil.“ „V kuchyni, v troubě, je kus pečeného masa a ve špajzce je chleb. Nerozžihej světlo, aby si neprobudil Pitkina.“ Pitkin byl můj otčím. Správně se jmenoval Cholewa a jméno Pitkin jsem mu dal já podle jedné anglické veselohry, jejíž hrdina malé postavy se mermomocí chtěl stát policajtem. Našeho Pitkina pro pokročilý věk do SNB nevzali, tak se alespoň stal členem pomocné stráže VB. Při spaní chrápal, a proto musel spát v kuchyni. Opatrně jsem do ní vešel, vytáhl z trouby kastrol s masem, otevřel špajz, vzal chleba a nůž a se vším se vrátil do obýváku. „Tak, co je u vás nového?“ zeptal jsem se plnými ústy. „Ale Jozef je nemocný. Cosik se mu na šachtě stalo se zadami a pateří. Už štyry měsice je doma. Jednu nohu nemůže vůbec hy- bať. Táhne ji borok za sebu. Už sem si myslela, že nebude chodit. Měl by si ho navštívit.“ Josef byl nevlastní bratr. Pracoval jako horník na dole 1. máj v Karviné a bydlel v Havířově. „To je blbé. S páteří není žádná sranda. Zítra nebo pozítří ho navštívím.“ „Aha, eště něco. Waliček se oběsil na záchodě. Mirek idě na záchod a co nevidí tata se mu kolybo na provazu.“ Matčin hlas, dosud neutrální a spíše smutný, nyní výrazně oživl. „Provaz měl přivázány ku vodovodní trubce, no ku tej, co vede do nadržki. Mirek se tak leknul, že se z tego v tym záchodě posral. Pohřeb byl dost pěkný, bylo tam hodně lidí.“ Waličkův osud mě nevzrušil. Byl to padesátiletý ovdovělý trak- torista, značně potrhlý, zejména ve vztahu k jisté rozvedené dojičce Vlastě, která odmítala jeho lásku, nikoliv však peníze. „Dobře mu tak, blbcovi!“ pravil jsem lehce. „A co Vlasta, kdo jí teď dává peníze?“ „Cha, ta už mo novego mamlasa. Je to jakýsi Řek, kery robi na šachtě. Tyn ti mo tolik peněz, že mu dokonca dava dva rázy do mě- sica zadupat.“ „Uvědomuješ si mami, že Vlasta fakticky provozuje prostituci?“ 211 [pageend213]„To myslíš, jako že se kurvi? To ne! Dyť u ni přeci žije!“ „No tak mami, ženská, která za milování bere peníze, je kurva, ať u ní dotyčný bydlí nebo ne.“ „Co to mluvíš! Vlasta je slušná žena, poctivě pracuje ve chlyvě a vůbec se nekurvi někde v křoví!“ Nechtělo se mi hádat o nevýraznou hranici mezi kurvením a nekurvením. Okatě jsem zívl a řekl: „Už jsem dost utahaný. Půjdu spát. Dobrou noc!“ Odešel jsem do koupelny, kde jsem se umyl a pak ulehl do bytelné manželské postele v ložnici. Obrovská peřina ze začátku studila, ale za chvíli mi bylo pěkně teploučko. Také sen jsem měl pěkný. Zdálo se mi, že se na záchodě oběsil Pitkin a že ho odřezávám. Odřezávání mi nešlo, protože se, potvora, oběsil na ocelovém lanku. Určitě, aby mě nasral.“ * * * Teprve kolem poledne jsem měl pocit, že můžu vstát, aniž se ihned pozvracím. Kromě toho nějaká šílená opice křepčila v mé hlavě a vyluzovala zvuky, jako když se ruší Svobodná Evropa. To úplně stačilo, abych cestou do kuchyně několikrát proklel svou hnusnou povahu a československý lihovarnický průmysl. V kuchyni už všechno, kromě matky, bublalo. Matka soptila. Projevovalo se to tichou, nervózní samomluvou. Nebýt toho, že právě přestala přikládat do kamen, byl bych možná utekl. Takto však dostala příležitost šlehnout po mně pohledem a říci: „To je dost, že ses uráčil vstat! Člověk aby furt robil, a panočkove z Prahy budou chlastat!“ Trochu se mi ulevilo. Jakmile napadla někoho přímo, znamenalo to, že je pouhým hromosvodem. A proto, coby vzorný hromosvod, jsem se zeptal: „Copak dělá naše zneuctěné telátko?“ „To svinské hovado zkurvene! Ale jo mu ukožym! Eště bude vyhrožovat, svině jedna!“ „Co to blábolíš? To tele ti vyhrožovalo?“ „Jaké tele?! Přece tyn Nogal!“ „Aha, rozumím. Tys už stačila pohovořit s Nogalem.“ „No jasně! A viš, co mi tyn kurva řeknul? Cholewko, drž hubu, nebo s tebou zatočím. Mam strýce v Praze a to je tak velke zviře, že když budu chtit, tak vas všecky zamáčkne jak štěnice!“ „Kecal, blbec! Na žádného Nogala si v politbyru nebo mezi ministry nevzpomínám.“ „Já sem mu řekla, že mam tež příbuzné v Praze. Jako tebe. A on se na to začal řehtat a řeknul, že ty proti jeho strýcovi jsi taki ma- lutki.“ Ukázala dvoumilimetrovou mezeru mezi prsty. 212 [pageend214]„Eště řeknul, že jeho strýc je vnitrak a že mu mužu vylizat prděl. No viděl si kdy cosi takého? Je to vůbec možné? Měl by si s tim cosi zrobit.“ Chudák maminka. Její představy o mých možnostech byly značně zkreslené. To dělá ta vzdálenost od Prahy. „Ale viděl, viděl. A s tím strýcem je to možná pravda. Jestli je takový blbec jako on, tak by to klidně na tom vnitru mohl dotáhnout vysoko. Jo, abych nezapomněl, tomu teleti se nic nestalo?“ „Nic mu neni. Jen se furt jaksi divně diva do teho okna, přes kte- re to prase vlezlo.“ Úlohu hromosvodu jsem splnil dokonale. Matka se uklidnila natolik, že začala podávat oběd. Snědl jsem trochu hovězí polévky, ponimral se v mase, pak vzal láhev nošovického piva a sedl si na lavičku venku, pod kuchyňské okno. Pomalu jsem upíjel z láhve a lenivě pozoroval dění na dvorku. Tento stav se mi docela líbil. * * * Když jsem dopil pivo, nakoukl jsem do kuchyně. Tam byl klid. Matka ležela na Pitkinově gauči a tvrdě spala. Tiše jsem zavřel dveře a odešel do obýváku. ... A co teď Baltazare? ... Ke čtení tu nemáš nic, takže bude asi nejlepší zajet do toho Havířova za Josefem ... Kdykoliv jedu za bráchou do Havířova, nikdy nemůžu najít dům, kde bydlí. Asi je to tím, že jsem venkovský balík, no a balíci se ve městě chovají tak, jak se chovají. Ani tentokrát to nebylo jiné. Trvalo mi půl hodiny, než jsem našel tu jeho betonovou škatuli. Sklo v domovních dveřích bylo rozbito, stěny venku i na schodišti pomalované známými kosočtverci a počmárané nápisy, že Voves je piča a Badura vůl. Hledal jsem jméno Cholewa, ale nenašel jsem je. Bráchu ještě asi neodhalili. Výtah nefungoval, do osmého poschodí jsem musel pěšky. Blahem a štěstím jsem jen funěl. Konečně jsem dorazil ke dveřím se skleněnou tabulkou hnědé barvy, na níž bylo ozdobným písmem vybroušeno jméno Josef Cholewa, a zazvonil jsem. Dveře mi otevřel brácha. „No, to jsou k nám hosti! Co se to jen děje, že Pražak přijel k blbým venkovanům! Pojď dal!“ Ze všeho bylo vidět, že ho má návštěva potěšila. Já jsem byl potěšen méně. Před dvěma léty, kdy jsem ho viděl naposled, to byl vysoký šlachovitý chlapík, pohybující se pružně jako kočka a příjemně vonící vodkou. Nyní přede mnou stál tlustý bambula smrdící pivem a navíc s nehybnou nohou. „Buďzdráv, Josefe! To myslím doopravdy! Ani se tě neptám, jak 213 [pageend215]se máš, protože je mi jasné, že blbě.“ Vešli jsme do předsíně. Tam jsem se zul a pak odešel za bráchou do přijímacího pokoje. Matka nepřeháněla — pravou nohu měl skutečně nehybnou, a když šel, tak ji za sebou táhl. Byl to neradostný pohled. Usedli jsme do křesel. Já, jako obvykle, jsem sebou praštil, zato brácha si sedal pomaloučku a velmi opatrně. Smutně se přitom usmíval. „Tak takhle to vypada. Je za mě mrzák. Teď už je to dobré, ale na začatku, to jsem se vůbec nemohl hýbat. Byl sem ve špitálu úplně bezmocný. Nejvic mě sralo, že jsem byl ve všem odkázány na sestřičky. Jidlo, misa, bažant! Fuj! Když si na to vzpomenu, tak je mi ještě teďka špatně. To už je lepši chcípnout!“ „Prosím tě, a jak se ti to vůbec stalo? Zavalilo tě uhlí nebo co?“ „Ale nic takového. Normálně jsem zvedal ze země dřevěnou stojku, najednou mi luplo v zadech, a už jsem nemohl hýbat nohama. Doktor ve špitále řikal, že mi vyhřezla plotenka a přiskřipla nějaké nervy.“ „No, to je dost běžná choroba. Myslím, že se z toho dostaneš.“ „Tež si to myslím. I naš zavodni doktor to řikal. Ale my tu pin- dame, a v krku mamě sucho. Čeho se napiješ? Mam pivo, je v kuchyni v ledničce, a tam, v sekretáři, je rum.“ „Dám si pivo, a ty?“ „Ja si dam tež pivo. Prosím tě, zajdi tam pro to, mi by to trvalo pul dne. Vezmi jich hned vic, ať nemusíš pořad litat.“ „To je jasný, klidně seď, já tam zajdu.“ Přinesl jsem čtyři piva a chtěl jsem jít pro otvírák, avšak brácha mě zadržel a otevřel dvě piva zubama. Jeho obvyklý kousek. Za- křenil se na mě a začal pít přímo z láhve. Následoval jsem ho. „Kde máš Anču a děcka?“ „Děcka jsou ve školce a Anča ma dnes jizdy v autoškole. Ja už řidičák mam a jen co vyzdravim, koupím škodovku. Peníze na ni už mamě.“ „Prosím tě, na co ti bude auto? Vždyť jsou s tím jenom starosti. Ceny benzínu pořád porostou, na všelijaké opravy jsi levý, takže všechno budeš muset platit.“ „Všichni kámoši mají auto, jen ja ne. Copak jsem horši než oni?“ „Ježíš Maria, ty jsi ale blbec! Tak ty auto nekupuješ proto, že ho potřebuješ, ale proto, aby ses vyrovnal kámošům! Když si kámoši naserou do bot, tak si taky nasereš?“ „No, to ne, to je něco jiného. Ale uznej sam, mam dva kluky, pěkné lotry, s nimi někde cestovat v autobuse nebo ve vlaku, to je o nervy.“ „Ty toho nacestuješ! Sedíš pořád doma na prděli a nanejvýš zajedeš do Gutovic! Za půl hodiny jsi tam autobusem.“ 214 [pageend216]„Podívej se, mě nepřemluviš, ja si to auto stejně koupím. Dyť se mi všichni smějou! Havíř, a nemá auto!“ „No jo, no. Ty nemáš jen auto, ty nemáš především rozum! Vsaď se, že to auto ti bude celý týden stát před barákem a že akorát v neděli zajedeš do Gutovic. Neříkej mi, že budeš jezdit do práce, to by tě přišlo mnohem dráž než autobusem. Ale dělej si, co chceš! Jé to tvoje věc. Jen ses trochu vylízal z jednoho úrazu, už si chystáš druhý. Ty takový nervák, a za volantem! Vždyť se při první jízdě někde nabouráš! A ještě jedno: při žádné návštěvě se nebudeš moci napít, což si už vůbec nedovedu představit.“ „Bude řidit Anča, ona ho take chce.“ „Anča je ještě blbější než ty! Kdyby měla rozum, tak by se na to auto vykašlala. Kdybyste si raději někde na vesnici postavili barák!“ „Jo, barak! To se ti řekne! Viš kolik stoji takový barak? Aspoň tři sta tisíc, a to ještě nic moc velkeho! A te prače kolem něho!“ „To je sice pravda, ale vždyť také vyděláváš slušné peníze. No schválně, kolik vyděláš za měsíc?“ „Kolem sedmi, osmi tisíc.“ „To já vydělám ty peníze za čtyři měsíce.“ Tohle jsem neměl říkat. Konečně jsem mu udělal pravou, nefalšovanou radost. Konečně měl nade mnou převahu. „Prosím tě, nekecej! Vždyť to by znamenalo, že si nevyděláš ani dva tisíce.“ „Taky že ne, vydělávám 1950 čistého.“ „Tak mi řekni, proč jsi vlastně studoval na vysoké škole? Inženýr a vydělává tolik, co hlídač na šachtě!“ „Jenom kvůli penězům jsem nestudoval. Kdyby to bylo jenom pro peníze, nestálo by to za to. Dělal bych asi jako ty na šachtě. Bylo by to mnohem jednodušší a snadnější. Ty tomu stejně nerozumíš. Člověk nežye jenom proto, aby vydělával peníze.“ „Jen mi to vysvětli, proč člověk žije! Ja si myslím, že člověk žije proto, aby co nejvíc vydělal. Čim vic vyděláš, tim vic si toho můžeš koupit. Za peníze dostaneš všecko! Člověk bez peněz neni člověk! Viš, co bylo nej horši na tom mem urazu a na tom, že nemužu do prače? Nuda! Strašně se nudim! To sem radši tisíckrát v práci! Na televizi se nemůžeš taky furt divat, čist mohu jen chvilku, Anča a děti mi už taky lezou na nervy. Mě to nebavilo doma, ani když jsem byl zdravy. V sobotu a neděli jsem radši chodil na šichty. Na dole se nenudíš a kromě toho dostaneš na ruku pět set za každou šichtu. A vůbec nejsem sam. Všichni kamaradi chodi na sobotní a nedělní šichty. Jen mi řekni, co by jsi dělal na mem mistě?“ „To je mi otázka! Ne že bych zrovna toužil po vyhřezlých plo- ténkách, ale takovu slabší tuberu bych si dal říct. Co bych dělal? 215 [pageend217]Především bych začal studovat němčinu, konečně bych dočetl Vojnu a mír od Tolstého, přečetl bych všechny dostupné knihy od Isaaca Deutschera, Trockého a Bucharina, dále bych začal studovat programování a dějiny Číny. Jak vidíš, je toho dost. A to zdaleka není všechno, co mě zajímá. Já bych se rozhodně nenudil!“ „Co bys z toho ale měl? Měl bys vice peněz?“ „Neměl. Ne, peněz bych víc neměl. Zato bych ale věděl víc o lidech a světě. Jako tebe baví co nejvíc vydělávat, tak mě baví co nejvíc se dovědět o světě, jeho minulosti, přítomnosti i jeho budoucnosti. Jsem pořád na všechno zvědavý. Proto mi nehrozí to, co tebe nejvíc otravuje — nuda. Já jsem se ještě nikdy nenudil. Mně čas utíká, tobě se vleče. Já jsem zdravý, ty jsi málem mrzák! Stejně si myslím, že ten úraz se ti stal jenom proto, že si pořádně neodpo- čineš, že pořád děláš během celého týdne, v sobotu i nědéli. Neod- počineš si, svaly máš unavené, a proto nemůžou udržet páteř... Ty sice vyděláš osm tisíc, ale ve třiceti jsi poloviční mrzák! A co by bylo, kdyby ses neuzdravil? Zdraví pryč, a peníze by také byly pryč! Myslíš, že by s tebou Anča zůstala, starat se o mrzáka bez peněz?! Pche, vysrala by se na tebe! Rozvedla by se s tebou a vzala by si zase podobného blbce jako ty, ale zdravého! Takže co by ti zůstalo? Zdraví pryč, peníze pryč, rodina pryč! Copak to nevidíš kolem sebe, kolik havířů je v pětatřiceti letech v invalidním důchodu? A co dělali? Totéž co ty! Jen co nejvíc vydělat, jen co nejvíc nahamtat! A co z toho mají? Invalidní důchod! Jen potom chlastají a věšejí se! A takové blbce potřebuje tento režim. Nepřemýšlet, makat, kupovat, zhebnout! To je ono! Vůbec mě nepřekvapuje, že Ostravsko je hlavní společenskou oporou dnešního komunistického režimu! Mně klidně stačí těch 1950! K čemu je vzdělání a neustálé studování? K tomu, aby člověk nežil jako ty, jako to boží hovado, aby mohl co nejvíc vychutnat život! Seru na auto, seru na televizi a na všechny ty krámy, kvůli kterým si ničíte zdraví! Před rokem jsi mi poslal pohlednici z Drážďan. Co jste z toho měli? Určitě jste jenom lítali po obchodních domech a kupovali, co se dalo. Já když pojedu do Německa, tak se naučím trochu německy, abych si mohl promluvit s tamějšími lidmi. Ty krámy, když je budu potřebovat, tak šije koupím u nás! Kvůli tomu nemusím do Německa! Rozdíl mezi tebou a mnou je v tom, že já toužím po seznámení se zajímavými lidmi, kteří mě duchovně obohatí, kdežto ty toužíš jenom po věcech, většinou zbytečných, a po chlastu! A další rozdíl je v tom, že já tu tvou havířskou práci můžu dělat po tříměsíčním zaškolení, kdežto ty moji práci nikdy. Budu-li chtít a budu-li potřebovat prachy, vždycky si je vydělám, ale ne za cenu svého zdraví! Takhle je to, chlapečku! Tobě dělá náramnou radost, že vyděláš čtyřikrát tolik co já! Ale za jakou cenu? To ses nikdy neptal! Jseš otrok peněz a režimu!“ 216 [pageend218]Tahle vzrušená tiráda mne samotného překvapila. Byl to zřetelný příznak toho, že začínám mít dost svých rodáků a svého příbuzenstva. Brácha mlčel. Asi byl také překvapen. Párkrát jsme spolu o těch věcech hovořili, ale ne s takovou naléhavostí. To ten úraz! Josefa jsem nikdy neměl moc rád, to spíš Karla, ale představa, že by do konce svého života chodil o berlích nebo se vozil na vozíčku, mě vyděsila. Také mi bylo jasné, že by ho na tom vozíčku většinou vozila matka. A to bych jí už vůbec nepřál. Zašel jsem pro další várku piva. Brácha pustil televizi a začal na ni čumět. Dávali jakýsi přesnos z motocyklových závodů. To mě nezajímalo. Začal jsem radši prohlížet jeho knihovničku. Kromě Tichého Donu, který dostal zároveň s výučním listem, všechny ostatní knihy (bylo jich asi dvacet) sebral ze zbytku mé knihovny v Gutovicích. Nebyly to špatné knihy: Opožděné reportáže, Směšné lásky, Smutek poručíka Borůvky, nějaké detektivky od Gardnera a podobně. „Josef, ty knihy jsi všechny přečetl?“ zeptal jsem se ho. „Ano, neměl jsem co dělat. Nejvic se mi libily detektivky.“ To mě nepřekvapilo. „Ale ty Opožděně reportáže take nebyly špatné. Hrozne svině ti komunisti!“ Nic jsem na to neřekl. Jsem komunista, či spíše u komunistů, čili také hrozná svině. Nedělám sice nic špatného, ale pouhé členství stačí. Jsem podílníkem... Poučuji ho tady, jak žít, a sám vedu dvojí život... Jsem hnusná, pokrytecká svině komunistická!... Je už nej- vyšší čas s tím skoncovat... Stejně mě dříve nebo později vyhodí, takže to alespoň udělám sám, a budu vypadat jako odvážný chlap... To věčné vysedávání na zbytečných schůzích, omílání pořád stejných kokotin, mě už dávno sere... Ale jak to dělat?... Jako bys to nevěděl! Jednoduše napíšeš stranickému výboru dopis, že se ti nelíbí přítomnost sovětských vojsk a konsolidační proces, a vypadneš, že ani nestačíš poděkovat... „Josef, kdy se vrátí Anča?“ „Jezdit bude asi do pěti, pak půjde pro děcka, mohla by tu byt kolem šeste.“ „Teďjsou čtyři hodiny, v půl šesté mi jede autobus, nejpozději ve čtvrt na šest musím vypadnout. Anču a kluky už neuvidím.“ „Co tak najednou pospícháš? Klidné tu můžeš přespat.“ „To nemůžu, zítra ráno v šest odjíždím rychlíkem, musím chytit karvinský autobus ve tři čtvrti na pět.“ „Tak to se nedá nic dělat. Ale jednoho panaka si daš?“ „No tak jo.“ Vytáhl jsem ze sekretáře láhev rumu, dvě štamprlata a pili jsme 217 [pageend219]na svoje zdraví. Když jsem odcházel, zůstala v láhvi jen menší půlka. Do Gutovic jsem se dostal bez problémů. Jak jsem se blížil k Dělnickému domu, začal se ve mně ozývat starý alkoholický reflex: pocítil jsem žízeň. Důvod pro ni samozřejmě žádný nebyl u bráchy jsem se nachlemstal dost, avšak byla tu, a musel jsem s ní něco udělat. Trochu jsem váhal, protože jsem věděl, že v hospodě určitě potkám nějaké známé a opět se ožeru jako včera. Jako vždy zvítězila žízeň. Pokud jde o hospodské známé, odhadl jsem situaci víc než správně. Už od dveří jsem viděl všechny svoje včerejší kumpány a kromě nich ještě ožralého Pitkina. To mi úplně stačilo. Ani střízlivý nepatřil Pitkin mezi ozdoby lidstva, natož pak ožralý. Sáhl jsem znovu na kliku, to abych odešel, ale už mě zpozorovali. „Snad nechceš odejít! Pojďsi k nám sednout!“ zavolal Kokotek. „Hoši, dnes nemůžu! Dám si jen jedno pivo na stojáka a zas půjdu.“ „Ooofilku, ppojďssi ttu ssednout, tty sse za mě sttydiš!?“ zapojil se také Pitkin. Vystihl mě lépe, než si uvědomoval. Že je ožralý, to mi v hospodě tolik nevadilo, jako to, že se pomočil. Pod nohama měl dobře viditelnou louži a pravou nohavici mokrou. Šel jsem k pultu. „Dobrý večer, paní Marto. Dejte mi jedno pivo.“ „Dobrý večer, už se točí.“ „Prosím vás, platil už Cholewa?“ „Ne, ještě ne. To jsem ráda, že jste přišel. Má už dávno dost a pořád objednává. No a také se — jak vidíte s odpuštěním pochcal. Řekněte mu, ať zaplatí a jde domů.“ Co se dalo dělat. Napil jsem se trochu piva a odešel k Pitkinovu stolu. „Dej mi svůj lístek a peníze, ať za tebe zaplatím.“ „Ddam tti ho, aaž mi kkoupiš ppanaka,“ chtěl se se mnou škor- pit. „Hovno ti koupím? Jseš ožralý, že z toho koktáš, a k tomu zechcaný! Naval lístek a peníze a mazej domů, nebo uvidíš!“ Nehodlal jsem se s ním dlouho vybavovat, což rychle pochopil. „Nna, ttu maaš,“ podal mi lístek. Podíval jsem se na něj a málem jsem se zapotácel. Na lístku bylo šedesát čtyři vodek a dvacet piv. „Proboha, to jsi hostil celou hospodu?! A máš vůbec tolik peněz?“ „Hi, hi mmam,“ zahihňal se a vytáhl ze zadní kapsy kalhot pětistovku. 218 [pageend220]...Máma se snad zbláznila, že mu dává tolik peněz... Neřekl jsem už nic a odešel k pultu zaplatit. Účet obnášel 450 korun, včetně mého jednoho piva. Zrovna jsem ho dopíjel, když se za mými zády ozval další opilý hlas. „Jen pij, jen pij, aťse take pochčiješ, a k tomu posereš! Pochcanku! Posranku!“ Otočil jsem se a uviděl prznitele telat Nogala. Byl ožralý jak Pitkin a chtěl se hádat. Normálně mě pindy opilců nezvrušují, avšak dneska jsem byl vrcholně rozčílen. „Hele, poslyš ty blbečku, než s někým začneš mluvit, tak nejdříve pozdrav. To za prvé. Za druhé, nemám ve zvyku se v hospodě pochcávat ani posrávat. A za třetí, jestli ještě jednou půjdeš souložit s matčinými telaty, tak to oznámíme, a ty se půjdeš léčit do Opavy. A teď mazej odtud, nebo tě zmlátím jak psa!“ Nebyla to planá pohrůžka. Dostal jsem se do rvavé nálady jak ještě nikdy. Kdyby něco zamektal, vynesl bych ho v zubech. Ale nezamektal. Stál s otevřenou hubou a s vyvalenýma očima. Nečekal jsem, až ji opět zavře. Postavil jsem prázdný půllitr na pult a rychlým krokem jsem přistoupil k Pitkinovu stolu. „Vstávej a marš domů!“ zařval jsem na něj. Protože se mi zdálo, že vstává nějak pomalu, popadl jsem ho prudce pod paží a začal táhnout ven. Cesta domů nám uběhla podobně jako Švejkovi s ožralým feldkurátem Katzem. Doma, ještě v předsíni, jsem se osopil na matku: „Jak to, že mu dáváš tolik peněz! Máš vůbec rozum, dávat mu pět set korun! Ožeře se, pochčije se, napájí celou hospodu! Z celé pětistovky zbylo jen padesát korun!“ Tohle matku nadzvedlo. „Coo!? Ja že bych mu dala pět set korun! Góvno sem mu dala! On mi ich ukradnul z prádelníku! No počkej, ja ti ukožym!“ a vřítila se za Pitkinem do kuchyně. Šel jsem se za ní podívat. Matčina snaha pohovořit s Pitkinem byla tentokrát marná. Tak jak se mnou přišel, tak si lehl na gauč a tvrdě usnul. Chvíli s ním cloumala, ale pak toho nechala. „Za to mužou ti zasraní komunisti! Šel na tu jejich schuzu a oni ho ještě ožerou! A přitom vědi, že ho nemaju puščač do gospody!“ „Jak ho nemají pouštět, když ta schůze se koná v hospodě?“ „Ale nesmi chlastat pivo! Když měli ty pohovory, no, tu výměnu legitymacji, tak mě pozvali na výbor a řekli mi, že ho nesmím puščač do gospody, že se tam pochcava, a že robi ostudu straně. Dostal to jako stranicki okol.“ „Jaký stranický úkol? Že se nebude pochcávat v hospodě?“ „Přesně tak!“ Dost dlouho jsem se díval nechápavě na matku, jestli si nedělá srandu. Nedělala. Pro jistotu jsem si to nechal ještě jednou zopakovat a pak jsme se začali smát, až jsme slzeli. 219 [pageend221]„No nic mami, je to ale prděl, co! Chci ti ještě říct, že podle všeho mě vyhodí z partaje, tak nebuď překvapená.“ „A proč?“ „To by bylo dlouhé vyprávění. Řeknu ti to někdy jindy. Teď už musím jít spát. Zítra ráno odjíždím.“ „Asi tě chcu vyhodit za to, že se nepochcavaš.“ „Ani bych neřekl. Spíš, že se přestávám posrávat.“ A opět jsme se rozřehtali. * * * Za deset minut šest zabzučel bzučák. Bylo to tak neobvyklé, že jsem v první chvíli nevěděl, zdaje to skutečnost nebo součást nějakého snu. Po třetím zabzučení mi už bylo jasné, že někdo stojí za dveřmi a mermomocí mě chce vzbudit. To se mu povedlo. O tom, kdo by to mohl být, jsem prozatím neuvažoval. Jedno bylo jisté: člověk, který přichází na návštěvu v šest hodin ráno, může být jenom zlomyslný blbec nebo příbuzný z dalekého venkova. Mýlil jsem se. Za dveřmi stáli dva estébáci. I když taková návštěva není důvodem k žádnému veselí, přesto jsem se musel zasmát. Asi by to udělal každý, kdo by po druhé uviděl Vyblýskanou prděl. Zato jeho kolega jako by z oka vypadl mladšímu estébákovi ze snového výslechu. Přestal jsem se smát. Ukázali mi své legitimace a pravili, abych se oblékl a šel s nimi. Nic jsem proti tomu neměl, jen jsem se zeptal, jestli si předtím můžu odskočit na záchod. Řekli, že ano. Zácpou netrpím, ale rychlost, s jakou jsem vykonal svou potřebu, mě překvapila. Tempo, které jsem nasadil na záchodě, jsem udržel i při oblékání. Když jsem byl hotov, rozhlédl jsem se možná naposled — po čerstvě vycíděném kutlochu. Magnátské sídlo to tedy nebylo, ale mně sloužil dobře. Nábytek, kteří by jiní možná nazvali veteší, se dal spočítat na prstech jedné ruky: skříň s nedovírajícími se dveřmi, starý, odr- baný gauč, stůl s odlepující se překližkou a nakonec rozviklaná židle, na níž ležela poškozená pohorka. Tu pohorku jsem tam dal včera večer, abych ji — v rámci nového života — nezapomněl vzít do opravy. Nový život návštěvou estébáků získal sice poněkud drsnější dimenzi, ale ani ona ho nemohla podstatněji narušit. Uchopil jsem pohorku do levé ruky, pravou jsem zamkl kutloch a opět se usmál na Vyblýskanou prděl. Odpověděl mi zamračeným pohledem a otázkou, zda mám u sebe občanský průkaz. Měl jsem. Druhému estébákovi nedala zase pokoje pohorka. 220 [pageend222]„Nač máte tu pohorku?“ zeptal se. Odpověděl jsem: „Doufám, že jedeme do Bartolomějské, protože ji chci dát do opravny ve Skořepce, což je hned vedle. Asi jste si všiml, že má odchlípenou podešev a uznáte, že s odchlípenou podešví nemůžu chodit. Bylo by to...“ „To stačí! Jdem!“ přerušil moje vysvětlování Pohorkový tazatel. Začali jsme sestupovat. Vpředu šel Vyblýskaná prděl, za ním já a náš malý průvod uzavíral Pohorkový tazatel. Zašli jsme za roh ulice, kde na nás čekala černá volha, značně ošumělá. Nasedli jsme v pořadí, v jakém jsme přišli. Vyblýskaná prděl si sedl vedle šoféra, Pohorkový tazatel vedle mne na zadní sedadlo. Rozjeli jsme se. Vnitřek volhy si moc nezadal s jejím zevnějškem. Sedadla byla prodřená a nepříliš čistá, podlaha plná různého smetí. Prostě — můj kutloch na kolečkách. Ovšem, až na ty estébáky. Ale i tak jsem dostal lepší náladu. Protože zpívat v policejní volze se jaksi nehodí, zeptal jsem se Vyblýskané prdele: „Našel jste tu legitimaci v tom blátě?“ Neodpověděl mi. Koukal ztrnule před sebe. „Škoda, dost by mě to zajímalo. Jo, a ještě jednu věc: Že jste mě už delší dobu předtím sledoval? Mám dojem, že jsem vás párkrát zahlídl.“ Opět ticho. Moji průvodci nebyli zřejmě stavění na konverzaci v autě. Umlkl jsem také. Za deset minut jsme byli v Bartolomějské. Zastavili jsme před číslem sedm a vešli dovnitř. Vnitřek se ničím zvláštním neodlišoval od jiných úředních prostorů: dlouhé bílé chodby a velké množství dveří. A přece tu byla jedna zvlášnost — záplava nástěnek. Se zájmem jsem si je prohlížel. Jedna měla titulek „Ze sovětských zkušeností“ a byly tam barevné obrázky sovětských policajtů se psy. Další nástěnka byla plná fotografií mužů a žen v plavkách na břehu moře. Nad nimi nápis: „Vzpomínka na Černé moře“. Byla jich tam ještě celá spousta, ale ty jsem již nestačil prohlédnout, protože jsme dorazili do naší kanceláře. Byla to poměrně velká místnost se dvěma standartními kancelářskými stoly, třemi židlemi a knihovničkou, kde byly sebrané Leninovy spisy a první díl Marxova Kapitálu. V rohu u dveří stál velký trezor s pootevřenými dvířky. Na stole umístěném v levé půlce místnost, byla obyčejná stolní lampa a telefon, jehož sluchátko byla slepené růžovou leukoplastí. Takový telefon jsem tu rozhodně nečekal. Za stolem seděl asi tak pětapadesátiletý chlap širokých ramen, s hustými, na ježka ostříhanými šedivými vlasy a silným, rovněž šedivým obočím. Kulatou slovanskou tvář měl brunátnou, pod očima kruhy. Žilkovaný bramborovitý nos svou barvou naznačoval, že jeho majitel se rád a hodně napije. Vypadal jak boxer těžké 221 [pageend223]váhy, který se právě vrátil z krejčovského salónu firmy Adam. „Posaďte se naproti mně a dejte mi svůj občansky průkaz,“ promluvil ke mně. Slova „svůj“, „občanský“ a „průkaz“ vyslovil krátce. Ani mě moc nepotěšilo, že mě bude vyslýchat krajan. Podal jsem mu občanku. Začal ji pomalu a důkladně studovat. Pohorkový tazatel se mezitím posadil u druhého stolu a vytáhl ze šuplete blok a kuličkové pero. Vyblýskaná prděl chvíli nerozhodně postával, pak přistoupil ke mně a řekl: „Dejte mi tu pohor- ku.“ Odmítat nemělo smysl, co kdyby tam byla vysílačka nebo bomba! Podal jsem mu ji a poznamenal: „Doufám, že mi ji vrátíte. Musím ji totiž ještě dneska dát do opravny.“ Neřekl nic a odešel z místnosti. Opět jsem si začal všímat Pořeze. Něco ho v mé občance silně zaujalo. Asi minutu polohlasně počítal, a když napočítal do dvanácti, podíval se na mne a zeptal se: „Prosím vas, co ma znamenat těch dvanact razítek dolu Dukla ve vaši občance?“ „No, žádná záhada to není. Znamená to jen, že jsem na dole Dukla odpracoval šest dvouměsíčních prázdninových brigád. Při každé brigádě mi do občanky dali nástupní a výstupní razítko, což dohromady činí dvanáct razítek a jeden rok práce na šachtě.“ „Hm, co jste dělal s vydělanými penězi?“ „To vám můžu říct přesně. Koupil jsem si za ně tři tucty kapesníků, troje kalhoty, tři saka, dva obleky, šest párů bot, deset košil, šest triček, dva svetry, dva kabáty, dva tucty ponožek a psací stroj. Kromě toho jsem si z každé brigády nechával tisíc korun na skripta a učebnice. Výdělek z poslední brigády jsem věnoval na nákup Mercedesa s klimatizací a sklápěcími sedadly, abych mohl v přírodě souložit s tuzexovými slečnami.“ Pohlédl na mne s trochu větším zájmem než předtím a utrousil: „Srandista, co?“ „Prosím vás, a co jste chtěl slyšet? Že jsem pracoval jen proto, abych si zvětšil bicepsy na rukou? Nebo abych si za ty peníze jezdil k moři do Bulharska nebo do Rumunska? Matka tehdy na státním statku vydělávala 600 a otčím 700 korun měsíčně, doma dva nezletilí bratři a já na studiích. Stačí vám to?“ „No dobře, stači. Znáte Komorní Lhotku?“ „Komorní Lhotku? To myslíte tu u Hnojníka?“ „Ano tu. Narodil jste se přece v Hnojniku?“ „Ano, narodil. Ale tu Komorní Lhotku moc neznám. Jako kluk jsem tam byl párkrát na borůvkách, pak jsme se přestěhovali. Moc o ní tedy nevím.“ Bylo mi divné, že se ptá zrovna na Komorní Lhotku, naprosto obyčejnou beskydskou dědinu... Že by odtud pocházel?... Ale co je mi do toho! 222 [pageend224]„Od kterého roku jste členem KSČ?“ „Od roku 1961.“ „To znamená, že už třináct let. Jste tedy zkušeny člen strany. A teď mi vysvětlete, že vy, takový zkušeny člen strany, dokonce člen stranického výboru, jste mohl připustit, aby v odboru, který vedete, byli tři vyloučeni členove strany?“ „To je velmi jednoduché. Aby někdo mohl efektivně pracovat v mém oboru, musí mít vysokoškolské vzdělání, musí umět tři světové jazyky a musí také umět gramotně psát. Za tohleto se u nás platí 2300 hrubého. A teď mi řekněte, anebo ještě lépe mi najděte člověka, který má takovou kvalifikaci, je členem strany a bude ochoten pracovat za 2 300 hrubého měsíčně. Jestliže mi takového najdete, okamžitě ho beru oběma rukama. Za tyhlety směšné, žebrácké peníze jsou v téhleté době ochotni pracovat jen vyloučení členové strany. Stačí vám to?“ „Ne. Za co byli vyloučeni? Vité to?“ „Samozřejmě, že vím. Nesouhlasili se vstupem vojsk Varšavské smlouvy do naší republiky 21. srpna 1968.“ „A to je všechno?“ „Pokud vím, tak všechno.“ „A co vy, jak jste se tehdy dival na vstup spojeneckých vojsk k nam?“ Po této otázce se oba estébáci přestali na mě koukat. Začali mě očima provrtávat. Šlo do tuhého. „Netěšilo mě to.“ „Co znamena netěšilo? Upřesněte to!“ „No, dospěl jsem k názoru, že jejich vstup přinese naší straně a celému komunistickému hnutí více škody než užitku.“ „A tento názor jste zastaval i při stranických pohovorech?“ „V podstatě ano.“ „Co znamena v podstatě?“ „No, pořád jsem se domníval, že ten jejich vstup přinese více škody než užitku, ale připustil jsem, že bude-li nové stranické vedení provádět rozumnou politiku, mohou se ty škody, alespoň u nás, zmenšit na snesitelnou míru.“ „A s timhle názorem vas prověřili?“ „Jak vidíte, tak ano.“ Pořez pohlédl na Pohorkového tazatele a Pohorkový tazatel na Pořeze. „Co u vás znamená rozumná politika?“ zeptal se pro změnu Pohorkový tazatel. „Rozumnou politikou míním nějakou formu politiky, kterou prováděl Kádár po roce 1956 v Maďarsku — československou formu kadarizace — nebo, chcete-li, praktické uskutečňování hesla ,Kdo není proti nám, je s námi‘.“ 223 [pageend225]„A co, provadi nove stranické vedeni tuto politiku? ujal se opět slova Pořez. „Podle toho, co vidím kolem sebe, tak ne. Spíš mám dojem, že strana uskutečňuje svou politiku, zejména kádrovou, podle hesla ,Kdo není s námi, je proti nám‘, a to není rozumná politika.“ „Čili, když to shrnu, tak vy nesouhlasíte s politikou nynějšího vedení strany.“ „Nesouhlasím!“ Pořez se zdál být mou jasnou odpovědí trochu udiven. „Jak to, že jste tedy členem strany, když nesouhlasíte sjeji politikou?“ „Copak podmínkou členství ve straně je bezvýhradný souhlas s politikou jejího vedení? A co když politika vedení strany je špatná? Vy jste určitě také člen strany. Tak mi tedy řekněte, souhlasil jste ve všem s politikou Dubčekova vedení?“ Byl to dobře mířený úder. Pořez na moment ztratil svoji buldočí sebejistotu. „To je něco jiného.“ Nastal čas, abych začal mluvit hlasitěji. „Jak to, něco jiného! Jak to, že jste tehdy nevystoupil ze strany, když jste nesouhlasil s politikou jejího vedení! Proč to tedy chcete po mně! Nezdá se vám, že používáte dvojího měřítka? Podle mne jste pokrytec, muž dvojí tváře, a jako takový jste špatný straník i estébák!“ Tohleto ho úplně dorazilo. Vyvalil na mne oči tak silně, že mu začaly slzet, tvář mu téměř zfialověla a dech se mu zrychlil do infarktové intenzity. Pořád mlčel. Využil jsem toho, abych mu udělal malou přednášku z dějin Komunistické strany Československa. „Kdybyste trochu znal dějiny KSČ, věděl byste, že ani jedno její vedení neprovádělo dobrou politiku, soudě podle kritiky každého následujícího vedení. Tak například, Gottwaldovo vedení strany kritizovalo předchozí Jílkovo a Bolenovo vedení za reformismus a sociál-demokratismus, Gottwaldovo vedení bylo pro změnu kritizováno vedením Novotného za kult osobnosti a vraždění komunistů, což vy asi znáte lépe, určitě jste se vzhledem k věku a postavení zúčastnil tohoto vraždění, Novotného vedení bylo kritizováno Dubčekovým vedením za špatnou hospodářskou politiku a nedemokratičnost, Dubčekovo vedení je nynějším vedením kritizováno za kontrarevolučnost, takže jsem jenom zvědav, za co bude kritizováno Husákovo vedení. Mimochodem, nepodílel jste se na uvěznění soudruha Husáka?“ Asi jsem to přehnal. Pořez začal najednou pomalu vstávat a naklánět se ke mně. Pak začal sípat: 224 [pageend226]„Ty hajzle jeden, ty zasrana inženýrská svině! Ty mě tady budeš urážet! Málo jsme je zmačkli ty svinské inteligenty! Ale počkej, ty mi neunikneš! My už tě zpracujeme! Klidně se už považuj za vyhozeného z partaje i z prače! A k lopatě a ke krumpáči půjdeš, inženýrku zasraný! Tak je to, posranku, pochcanku!“ Obsah jeho vystoupení nebyl objevný: nic nového mi neřekl. Zaujal mě ale tón a barva hlasu. Jako bych ho už někde slyšel. ... Sakra, kde to jen bylo? ... Posranku, pochcanku ... Pochcanku! To je ono! To snad není možné! Že by to byl Nogalův strýček? ... Když, vole, nevíš, tak se zeptej ... „Jo, ještě k vaší otázce, jestli znám Komorní Lhotku. Řekl jsem vám, že ji neznám. Ale teď jsem si vzpomněl, že před dvěma léty jsem v Komorní Lhotce potkal jistého Nogala za dost kuriózních okolností. Byl jsem tak na výletě a narazil jsem na něj, jak za jedním jalovcovým keřem souložil s ovcí. A to není všechno. Teď, úplně nedávno, téhož Nogala načapala moje matka, jak ve chlívě souloží s teletem. Když mu to vytkla, tak jí řekl, ať drží hubu, že má strýčka vnitráka v Praze. A teď mi, Nogali, řekni, ale nelži, s kým tě baví nejvíc souložit? Se ženami, ovcemi nebo s telaty? Tyhlety sklony jsou totiž dědičné! Anebo jsi jenom obyčejný buzerant?“ Upřeně jsem se na něj díval a on na mne. Stál, obrovskýma ručiskama opřený o stůl, a drtil moji hlavu pohledem. Kdyby oči zabíjely, oba dva bychom už byli mrtví. Najednou se prudce narovnal, asi pět vteřin lapal po dechu a pak sebou žuchl do židle. Není dobré, když na židle padají metráková břemena. Nejsou na to konstruovány. Ani ta Nogalova to nevydržela bez úhony. Za- praštěla, poposkočila a pak se i s Nogalem překotila dozadu. Pravděpodobně by se nic zvláštního nestalo, jen slabší groteska s estébákem v hlavní roli, kdyby v prostoru mezi padající Nogalo- vou hlavou a podlahou nestál radiátor ústředního topení. Zavřel jsem oči, abych se nemusel dívat na lidskou krev. Když jsem je otevřel, klečel u Nogala Pohorkový tazatel a přidržoval zrcátko u jeho úst. Ještě dýchal, protože zrcátko se trochu zamžilo. Pohorkový tazatel vstal a vyběhl z místnosti. Dalo by se říci, že jsem v kanceláři zůstal sám. Seděl jsem, díval se na nehybné Nogalovo tělo a přemýšlel, jak podivně působí moje slova na některé lidi. ... To nemůže být náhoda! ... Starší estébák ze snu, Helena, Biňovec, Nogal ... Že by moje slova ... Myšlenku jsem nedokončil. Do místnosti se vřítilo pět chlapů a všichni se hrunuli k Nogalovi. Dva ho vzali za ruce, dva za nohy a Pohorkový tazatel ho držel za krvácející hlavu. Odešli a já jsem opět zůstal sám. Chvíli jsem seděl nehybně a koukal před sebe. Nic jsem nevykoukal, a tak jsem se začal rozhlížet po kanceláři. 225 [pageend227]Ze všech krámů, které mě obklopovaly, mě nejvíc zaujal pootevřený trezor.... Trestuhodná nedbalost!... Co se, blbce, rozčiluješ! Vždyť je to výborné, aspoň se tam podíváš ... Měli toho hodně. V nejvrchnější přihrádce byly naskládané různé strojopisy, ve dvou nižších ležela ve vyrovnaných hromádkách Tigridova Svědectví, pod nimi Pelikánovy Listy a úplně dole různé letáky. Soustředil jsem se na strojopisy. Vzal jsem první dosti tlustou složku shora, otevřel ji ... a málem jsem dopadl jako Nogal. V ruce jsem držel svůj překlad části Stalinova životopisu od Isaaca Deutschera. ... Tak takhle to je! Nejenomže nás sledovali, ale nasadili mezi nás i špicla! ... Ten blbec! Kdo by to do něj řekl!... Proč jsem mu to jen dával! ... Nu což, už je to tak ... Ale tohleto jim nevrátím! Vezmu to s sebou! ... A co když to u tebe najdou? ... Horší to být nemůže, nemají nechávat otevřený trezor! ... Strčil jsem Stalinův životopis pod košili, zasunul za opasek u kalhot a pořádně utáhl. Pak jsem zapnul sako a usedl do židle. Neměl jsem už na nic chuť, jen maličké přání, abych co nejdříve vypadl. Dost často jsem se díval na hodinky. Po sedmačtyřiceti minutách se v místnosti objevil Pohorkový tazatel a uctivě mě oslovil: „Pane Kulko, pojďte se mnou.“ „Kam?“ zeptal jsem se. „Doprovodím vás k venkovním dveřím a pak můžete jít domů.“ „V tom případě mi vraťte mou pohorku.“ „Jakou pohorku?“ nechápal Pohorkový tazatel. „No tu, co mi ji vzal váš kolega a někam odnesl.“ „Ach tu!“ vzpomněl si Tazatel. „Počkejte, hned vám ji přinesu.“ Za tři minuty byl zpátky a za další tři minuty jsem byl venku. Venkovní svět se mi zdál nějaký neskutečný. Nikdo mě nevyslýchal, nikdo na mne neřval, nikdo nepadal ze židle. Naopak. Všichni někam pospíchali a vůbec si mne nevšímali. Pomalými kroky jsem odcházel z Bartolomějské. Rychleji to nešlo opaskem silně stažené břicho to nedovolovalo. A také jsem musel promyslet, co se strojopisem. ... Nejlepší by bylo ho spálit ... Ale kde? To můžeš udělat jen doma, a co když tě předtím chytí? ... Pak nezbývá nic jiného, než hodit Stalina do nějakého hajzlu. Nejbližší byl „U Medvídků“. Dost často jsem tam chodil, takže nikoho nemohla překvapit moje přítomnost. Spláchl jsem v něm asi pětinu strojopisu, a ani to nebylo jednoduché — nechtěl jsem ho ucpat. Další pětinu jsem zlikvidoval ve „Vagoně“, kde jsem také poobědval. Zbytek pohltil záchod a popelnice v restauraci „U Kotvy“. 226 [pageend228]Konečně jsem se trochu uvolnil a začal veseleji koukat na svět. Ale ne dlouho — v „Kotvě“ jsem zapomněl pohorku — svůj ochranný amulet — a musel jsem se pro ni vrátit. V žádném případě jsem ji nechtěl ztratit, a proto jsem bez otálení zamířil do nej- bližší opravny na Karlově náměstí. Opravna měla kupodivu otevřeno, a co bylo ještě podivnější — přijímala obuv do opravy. Starší paní, která mě obsluhovala, překypovala ochotou a velmi rychle mě vybavila. Byla silnější postavy, měla inteligentní obličej a z několika pronesených vět bylo zřejmé, že práce i život ji baví. Na odchodu jsem řekl, že mi bylo potěšením setkat se s tak inteligentní a sympatickou ženou. Zarděla se radostí. John Locke DVĚ POJEDNÁNÍ 0 VLÁDÉ filozofická knihovna Nakladatelství Československé akademie věd, Praha 1965 227 [pageend229]ANDREJ STANKOVIČ (Ze sbírky Variace. Kecybely. Elegie. Nikdycinky. Praha 1984.) Galaxie — až všechen čas uteče, Alla si je upeče Karolovi a Olince z univerzitnej jedálne Štátnej ničnevednice Jen ať si to hoří, jen ať si to doutná, Sodoma, Gomorha, všechno jedna loutna, jen ať si to duní, jen ať si to hvízdá, pornograf i pavlak, všechno jedna jízda pod nadjezdy nad nadjezdy tak jak my tri tak i hvězdy. * * * Na sever od Staromáku chodím v darovaném saku. Na zuby mu nekoukám, protože mu není kam. * * * Zpětné motto (Plakali všichni psové) Co s tím uděláme, že se rádi máme? Všechno spolu v sobě tiše pochováme. Pak se někde budem mlátit, jeden za druhýho platit, pak makat, pak plakat, 228 [pageend230]znovu se odděláme, „všechno spolu v sobě tiše“ atd., budeme se mlsně slyšet. * * * Nikomu se ani nezdá o tom, co je moje hvězda, moje hvězda šťastná. Ví o ní jen past: tma. * * * Zoufám sobě v každé době: (V kolébce, loži i hrobě, umrlec či spíše robě, v bohatství, v chudobě, v příživě i ve výrobě, v černi i bělobě, v pravdě, ve lži, ve vší zlobě, ve zdraví, v chorobě) Miluju je obě. 14. listopadu 1978 Variace na Michaila Jurjeviče Lermontova (Na motivy Argusovy legie) Věřím, že se hovno stane, ať nastane, co nastane Co mě v světě potkalo, se mi ještě nestalo? Stalo, vždyť jsem šílenec, jen své duše milenec: To, co v ní teď nastalo, už dřív bylo chlastalo. To, co bude navěky, už dřív věčnost trvalo Díky sobě v každé době sám a sám a za málo. 23. září 1980 (Vybírá M. A.) 229 [pageend231]Willy Lorenz MONOLOG O ČESKÉ ZEMI Esejistický průvodce českými dějinami Opus bonum Herzogstr. 95, 800 München 40, BRD [pageend232]VÁŽENÝ ČTENÁŘI Časopisu PROSTOR se jako prvnímu z řady samizdatových časopisů podařilo prorazit bariéru disidentského intelektuálního ghetta a otevřít se širší čtenářské veřejnosti. Vytváří se tím prostor pro výměnu názorů, jaký dosud v naší publicistice chyběl. Chtěli bychom dát příležitost tomu nejlepšímu, co v oblasti esejistiky, obecných úvah a reflexí v nenormálních dobách normalizace vzniklo a co z různých příčin nedokázalo nebo nemohlo najít cestu ani do samizdatových časopisů, jež tehdy vycházely, opírajíce se jen o velmi omezený okruh čtenářů a přispěvatelů. Obracíme se proto na vás dnes s dvěma podněty, které jak doufáme mohou napomoci při nápravě této situace. 1) Mnohý z nás dnes provádí revizi „šuplíkové literatury“ a je víc než pravděpodobné, že narazí na nějaký esej, črtu, zamyšlení nebo úryvek z deníku, v nichž se odráží neblahý čas minulosti nadčasovým způsobem a může sloužit jako doklad toho, že duchovní život pokračoval i v těch nejhorších bezduchých poměrech. Máme-li dnes navázat na nějakou myšlenkovou tradici, pak bychom měli svou pozornost věnovat právě těmto pokusům o pochopení doby a pokusům uchránit svůj vnitřní život před náporem z vnějšku. 2) S tím úzce souvisí i druhý podnět. Bylo by nanejvýš zajímavé vědět, kteří to byli myslitelé, filosofové, umělci, o než bylo možné se v těžkých krizových dobách opřít a obracet se k nim o radu či povzbuzení při hledání odpovědi na otázky, jimž se žádný myslící člověk tehdy nemohl vyhnout. Teprve vážná osobní krize, pochybnosti o smyslu života, výčitky adresované Tvůrci i lidem kolem sebe vedou k hlubšímu zamyšlení a k objevování skutečných duchovních opor a intelektuálních autorit. Tady někde by snad bylo možné postupně nacházet nitky zpřetrhané a zasuté tradice, na kterou bychom měli dnes navázat. Časopis PROSTOR nabízí své stránky všem druhům reflexe na toto závažné téma. Redakce [pageend233]čtěte' nezávislý ____ časopis prostor [pageend234]PROSTOR 12 [pageend235]