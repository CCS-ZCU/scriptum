Společenství 1 Ročník XVI Prosinec 1990 Slovo úvodem. Dostává se Vám do rukou program, kter vydáváme každým rokem na závěr občanského roku, abychom Vás informovali o činnosti na příští rok v domě pro mládež Velehrad ve Sv. Martině v Jižním Tyrolsku. Program a náplň tohoto domu byla zaměřena na naší mládež v zahraničí. Letos poprvé zasíláme "Společenství" i do ČSFR. Tento dům vedou saleziáni v duchu svého zakladatele Dona Boská. Snažíme se tedy připravit mládeži prostředí rodinné pohody, lásky a porozumění pro její potřeby. Jsme si přitom vědomi, že žádná instituce nemůže nahradit zdravé rodinné prostředí. Podáváme pomocnou ruku rodičům v jejich těžkém a zodpovědném úkolu výchovy a dětem, kterým chybí plné rodinné prostředí. To, co dříve bylo tabu, může nyní Státní úřad statistický ČSFR uveřejňovat a tak víme, že v ČSFR každé třetí manželství končí rozvodem a každé šesté dítě žije v rozvrácené rodině. Statistiky východních i západních zemí jsou si, co se týče rodiny, podobné i když příčiny se mohou zdát na pohled rozdílné. Ale hodnoty jako láska, věrnost, obětavost, čestnost, smysl pro zodpovědnost jsou stejné jak na Východě, tak i na Západě. Porušením některé z těchto hodnot je jak řetězová reakce, která se projeví v chování a charakteru dítěte. Nejhorší důsledky potom mohou být útěk z domova, kriminalita, alkoholismus, drogy, ba i sebevraždy. To je daň, kterou platí děti za porušení výše uvedených hodnot, ale především řetězová reakce naší nevěrnosti a nelásky vůdči Bohu. Vratme se tedy k Bohu, který nám dává smysl života a který je naším posledním cílem. Pokoj s Vámi! ředitel domu Velehrad Velehrad. I-39030 ST. MARTIN IM GSIES (BOLZANO) ITALIA [pageend1]- 2 - TÁBORY PRO DĚTI Tábory jsou jak pro chlapce, tak i pro děvčata. Podmínky přijetí: - musí rozumět česky nebo slovensky - platný cestovní doklad - mezinárodní lístek k lékaři - nemá nakažlivou nemoc Jakmile dostaneme přihlášku na tábor, potvrdíme přijetí. Později oznámíme další podrobnosti o táboře, odjezdu a příjezdu. Ve snaze o úzkou spolupráci s duchovní službou, žádáme na přihlášce vyjádření duchovní správy. Kde vyjádření není, sdělte důvod. Cena plné penze na den pro děti (mládež): 19-500 lir, 26,50 DM, 190 ÖSch /v zimě přirážka na topení/ Rodiče, kteří mají zájem o tábor, at pošlou přihlášku na adreSU: VELEHRAD I - 39O3O St. Martin in Gsies /Bz/ Itálie Telefon: 0039 474/78 425 Úhradu za pobyt neposílejte poštou. Můžete platit osobně při příjezdu, nebo dle dohody, anebo na níže uvedené konto s poznámkou "Sv. Martin - tábor." Německo: P. Jiří Kopie, Hypobank München, Rosenheimerpl. kto: I63O 111 117; BLZ 700 200 01 Náplň programu: - občanská a náboženská výchova - hry v přírodě a pod střechou - výlety do hor - zájmové kroužky - ruční práce - zodpovědnost a práce úměrná věku Jednotlivce nemůžeme přijímat. Pro farní,či jiné náboženské skupiny, které si chtějí pronajat dům, organizovat vlastní program a stravování je cena pro mládež 9-000 lir, 12,00 DM, 90 ÖSch [pageend2]- 3 - připravujeme: (uveřejňujeme jen české programy domu VELEHRAD) Děti z Německa 2.1. - 7.1-91 Stuttgartská skupina 9-2. - 16.2.91 Linecká skupina 16.2. - 23-2.91 Velikonoční prázdniny pro děti od 9- do 14. let 23-3- - 6.4.91 Kurs asistentů mládeže 17-5. - 20.5.91 Děti z Německa 25.5. - 1.6.91 Česká skupina 6.7. - 20.7-91 Letní tábor pro děti od 9- do 14. let 27.7. - 10.8.91 Děti ze Švýcarska 5-10. - 19-10.91 Duchovní obnova mládeže 26.12; - 2.1.92 Soutěž ve stolní kopané. Kdo bude vítězem ? [pageend3]- 4 - PŘEJETE SI MÍT SLUŠNĚ VYCHOVANÉ DÍTĚ? dávejte mu od malička všechno co chce. Tak poroste v přesvědčení, že má právo na všechno na světě... když dítě říká ošklivá slova, smějte se tomu. Bude si myslet, že tak mluví každý správný člověk... nesnažte se o žádnou náboženskou výchovu. Řekněte si, že až mu bude osmnáct let, at se rozhodne sám čemu chce věřit. Rozhodne se - až vám budou oči přecházet... nikdy mu nic nezakazujte. Až bude později chycen při krádeži, bude přesvědčen, že mu společnost ubližuje... uklízejte po něm věci, které nechá povalovat. Tak v něm vychováte jistotu, že odpovědnost za všechno je na těch druhých... nechávejte ho číst a dívat se na co chce. Myjte po něm talíře a za duševní potravu mu ponechávejte všechny odpadky. . . Teď od něho budete mít na čas pokoj, ale později zapláčete... hádejte se před dětmi. Vyroste v nich přesvědčení, že ony za nic nemohou, za všechno mohou ti druzí... dávejte mu peníze, chcete přece, aby se vaše dítě mělo lépe než jste se měli vy. Až mu později budou peníze scházet, půjde si je někam vynutit... obskakujte ho a plňte jeho přání v hračkách, oblečení, pohodlí. Vychováte sobce neschopného omezit se kvůli druhému. Zajistíte také, že se jeho manželství brzy rozpadne... vždycky ho proti všem obhajujte, je to přece vaše dítě, učitelé jsou proti němu zaujatí, spolužáci mu ubližují, sousedé jsou nespravedliví... Naučí se nevidět a uznat svou chybu. Postaráte se, že' s ním nikdo nevydrží na pracovišti ani doma... až z vašeho dítěte bude ničema, začněte prohlašovat, že si už od malička nedab v ničem říc... připravte se na bolavý a těžký život. Takto vychované děti se vám o něj spolehlivě postarají...!!! [pageend4]