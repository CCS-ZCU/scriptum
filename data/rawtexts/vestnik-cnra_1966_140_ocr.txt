VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 140 Leden 1966 FRANTIŠEK SCHWARZENBERG: S ČISTÝM ŠTÍTEM DO NOVÉHO ROKU. Uplynul rok, který s hledsika naší práce byl rokem zvláště obtížným. Svůj štít jsme si však přesto zachovali neposkvrněný a svému úkolu jsme se nezpronevěřili. Náš úkol je jasný, daný stanovami, četnými usneseními našich sjezdů a hlasem našeho svědomí. Spočívá v hájení svobody americké a ve snaze o obnovení svobody československé. Jako američtí občané máme za povinnost varovat před každým nebezpečím, které ohrožuje americkou svobodu. Dnes hrozí Americe největší nebezpečí se strany komunismu. Jako příslušníci americké větve českého a slovenského národa jsme vázáni povinností upozorňovat vládu Spojených států, americkou veřejnost a naši krajanskou obec na bezpráví, páchané komunismem na československém lidu. Jsme vázáni povinností stále zdůrazňovat, že český a slovenský národ má nezadatelné právo na své národní sebe- určení, na samostatnost státu a na svobodu jednotlivce. Vývoj situace světové i proměny ve Spojených státech ztěžovaly v uplynulém roce provádění těchto našich dvou jasně vymezených úkolů. ♦ * * Zde ve Spojených státech jsme viděli pronikání komunistických živlů do různých hnutí ve snaze o zvládnutí těchto hnutí. Jednalo se především o taková hnutí, která si původně vytkla za svůj cíl splnění tří z nejušlechtilejších tužeb lidstva: 1) rovnost mezi všemi občany bez ohledu na rasovou příslušnost; 2) sociální spravedlnost pro dělníky, odkázané pouze na svou mzdu; a 3) smírné řešení všech mezinárodních sporů. Zkušenost minulého roku však ukázala, že se komunisté pokoušeli o proniknutí a zvládnutí těchto chvályhodných směrů a že se jim to někdy dařilo — zvláště v souvislosti s válkou ve Vietnamu — až po míru vlastizrádné útěchy a pomoci, poskytované nepříteli. Nesměli jsme mlčet. Přes častou netečnost našich amerických spoluobčanů konala ČSNRA svoji povinnost a varovala před tímto nebezpečím, ohrožujícím americkou svobodu a bezpečnost, americký blahobyt a někdy i americké životy. * * * Svoji povinnost vykonala ČSNRA také při plnění svého druhého úkolu, týkajícího se svobody československého lidu ve vlasti. I zde byl náš úkol těžký. Nikoli nejmenší obtíží bylo zaměření zahraniční politiky Spojených států, netečnost amerického veřejného mínění a nepochopení mezi vlastními krajany. Dle názoru vládních kruhů stávají dnes dva nejhlavnější požadavky světové politiky: 1) omezení čínské mocenské rozpínavosti, a 2) uzavření mezinárodní smlouvy, zakazující atomickou proliferaci. V politice evropské pak připisuje americká vláda první pořadí důležitosti požadavku sjednocení Německa. Obnovení svobody ostatních porobených národů tedy ani ve světových, ani v evropských požadavcích americké zahraniční politiky obsaženo není. Splnění všech tři zmíněných požadavků se s amerického hlediska zdá snadnějším v jakémsi dorozumění se Sovětským svazem. Americká zahraniční politika se proto po celý rok snažně ucházela o nějaké dorozumění se Sovětským svazem. V zájmu usnadnění takovéhoto dorozumění byla zahraniční politika Spojených států ochotna pozapomenout, či odsunout do neurčitého budoucna vše to, co by takovou dohodu mohlo ztěžovat. Především tedy řešení neblahé situace ve střední a východní Evropě. Prodlouženou nesvobodou našich národů měla býti zaplacena sovětská ochota, připouštějící uskutečnění cílů, které se dnešní naší vládě zdají být nejnaléhavějšími. Toto zaměření americké zahraniční politiky se projevovalo i zde vé Spojených státech samotných přemnohými způsoby. Tak jsme např. viděli soustavné zlehčování projevů zájmu o osudy porobených národů, jakým je “Captive Nations Week”. Stejně jsme sledovali záměrné omezování jednoznačně protikomunistických projevů ve vysílání, určeném pro naše lidi ve vlasti. Podobných příkladů bychom snadno mohli vypočítat celou řadu. Ještě mnohem jasněji se tato politika ovšem projevovala v zahraničí. Vůči zemím za železnou oponou uplatňovala americká vláda politiku tzv. “stavění mostů” v udánlivé naději, že tato politika přivodí postupné osamostatnění tamních komunistických vlád od Moskvy a posílení vnitřní demokracie. Splnění těchto žádoucích cílů však bylo ohrožováno tím, že naše vláda při “stavění mostů” nedbala dostatečnou měrou zásady skutečné vzájemnosti (reciprocity) a také tím, že americká diplomacie nedostatečně rozlišovala mezi zájmem komunistických vlád a zájmem nekomunistického lidu. Jednala naopak často takovým způsobem, jakoby se zájem komunistických vlád kryl se skutečným zájmem lidu. To arci — jak známo — pravdou není. Nutno tedy s politováním říci, že americká vláda nevykonala v uplynulém roce pro zlepšení poměrů v porobených národech tolik, kolik jsme snad doufali. Ač jsme se všemožně snažili naši vládu správně informovati, bude přeci třeba ještě zvýšiti naše úsilí. * * * Stejně jako vláda, tak i americké veřejné mínění ztrácelo rostoucí měrou zájem o bezpráví, páchané na lidu za železnou oponou, nechtělo vidět nebezpečí, plynoucí samotným zájmům Ameriky ze situace ve střední a východní Evropě a nebylo ochotno naslouchat varovným hlasům. Do určité míry je to vysvětlitelno, ne-li omluvitelno skutečností, že američtí chlapci dnes bojují a umírají v jihovýchodní Asii, kdežto podél železné oponv panuje zdánlivý klid. Přání, aby se Amerika již nemusila více zabývati středoevropskou problematikou bylo otcem myšlenkv, že postupná liberalizace již dos+c^-7 daleko, že je možno s klidným svědomím [pageend1]VESTNÍK v es t n ík JANUARY 1966 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois LEDEN 1966 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 na střední a východní Evropu zapomenout. Tento postoj amerického veřejného mínění je pro nás ovšem zklamáním, svědčícím o nutnosti další, houževnaté práce na úseku, na kterém jsme i v minulosti vykonali, co bylo v našich silách. * * « I v řadách svých vlastních krajanů jsme naráželi na obdobnou míru nepochopení a nezájmu. Jisté nedorozumění vznikalo někdy též v souvislosti s častějšími návštěvami zdejších krajanů v Československu či tamních občanů zde ve Spojených státech. Někteří zdejší návštěvníci Československa mluvili po svém návratu takovým způsobem, jakoby vynikající vlastnosti našeho lidu, jedinečná krása našeho kraje i vše to, co bylo u nás před válkou vybudováno bylo zásluhou komunistického režimu. A při pohledu na ojedinělé, skutečné výtvory komunistického režimu zapomínali tito návštěvníci zdánlivě, že by svobodné Československo za tutéž dobu toho vybudovalo mnohem více a vytvořilo věci lepší. Udánlivou liberalizaci nevykládali jako částečné odstraňování nejhoršich nešvarů, ale tak, jakoby doma již bylo dobře. A dobře — Bohu budiž žalováno -— doma ještě dávno není. Vždyť kořen všeho zla — komunismus — zůstává dosud nezměněn, i když třeba v oboru hospodářského systému dochází k od- čiňování nejhorších omylů. Obdobné nedorozumění vznikalo při návštěvách, přijíždějících sem z Československa. Někteří naši vlastní lidé nechápali dostatečně, že je sice naší povinností, věnovat se soukromě každému návštěvníku z Československa, že však bratříčkování našich .ořganisačnich složek s oficiálními podniky, pořádanýpíť pod záštitou komunistické vlády československé nebezpečně mate pojmy, oäporuje skutečným zájmům československého lidu a nesrovnalá-, se s naší politickou ctí. Ač jsme se snažili tyto věci vykládati, kdykoli se nám k tomu naskytla příležitost, přece i zde trvá nutnost neumdlé- vající práce, aby v těchto věcech bylo alespoň mezi námi jasno. * * * Závěrem možno říci, že jsme v uplynulém roce čelili velmi nepříznivým okolnostem. U naší vlády, u americké veřejnosti i části naší krajanské obce stávala rostoucí neochota naslouchat pravdě o komunismu — o komunismu, který dnes ze všeho nejvíce ohrožuje svobodu americkou a který potlačil svobodu československou. Věru často jsme v uplynulém roce pocítili tlak a tíhu tohoto nového zaměření zdejšího veřejného mínění. Z různých stran byl na nás činěn dobře míněný nátlak, abychom přestali říkat pravdu o komunismu a pravdu o Československu, či říkali ji alespoň s menším důrazem. Kdyby Národní rada tak učinila, odmlčelo by se politické svědomí jediné svobodné větve českého a slovenského národa. V dobrém úmyslu bylo na nás naléháno, abychom zaměřili své úsilí jiným směrem. Tím by arci Národní rada zanedbala svou povinnost vůči Spojeným státům i vůči československému lidu. Přátelskými radami nám bylo doporučováno, abychom si hledali úkoly nové. Ač Národní rada jisté může rozšířit svojí činnost o obory nové, přec zanedbáním __" —vot- 2 • VĚSTNÍK nich by se odcizila svému poslání nejvlastnějšímu, danému stanovami, rozhodnutími sjezdů i hlasem našeho srdce. Tento nátlak, ač dobře míněný, byl pro nás velikou zkouškou. V této zkoušce jsme obstáli. Svým úkolům jsme dostáli. Svou povinnost jsme vykonali. Důvěru svých přátel zde v Americe i doma ve vlasti jsme nezklamali. A tak do nového roku vstupujeme se štítem čistým a s hlavou vztyčenou. * * * Co nám nový rok přinese, to ovšem věděti nemůžeme. Není však vyloučeno, že se Sovětský svaz sám postará o to, aby americká veřejnost přestala již konečně věřit ve vysněný přelud, jakoby bylo možno za svobodu porobených národů koupit sovětskou blahovůli. Až následkem sovětské nesmířlivosti a zlovůle tento přelud pomine, pak snad budou lidé opět ochotnější naslouchat pravdě o komunismu a pravdě o Československu. Není tedy vyloučeno, že v příštím roce plnění tohoto našeho úkolu bude snadnějším a úspěšnějším, než bylo v roce právě minulém. Tak či onak, ať se to komu líbí či nelíbí, pravdu o komunismu a pravdu o Československu musíme a budeme říkat stále — a nahlas. (Předneseno br. Schwarzenbergern, předsedou politického výboru ČSNRA, na předsednické schůzi dne 10. ledna; přijato jednohlasně jako výstižné shrnutí zkušeností z uplynulého roku a formulace našeho předsevzetí do nastávajícího roku. Otiskujeme tedy tento referát jako směrnici pro zaměření našich organisačních složek.) Dopis z Vietnamu. Členové odbočky ČSNRA Jan Masaryk, kteří poslali více jak 150 vánočních karet a řadu dopisů americkým vojákům ve Vietnamu, obdrželi mnoho děkovných odpovědí. Otiskujeme typický dopis: “Dear Friends: I am writing this letter to let you know I received your Christmas card and to thank you for thinking of me and my fellow soldiers. It is a great feeling that a soldier in this situation has, when he receives a Christmas card or a letter from a total stranger. It lets us know that not only our family cares, but also that the majority of the American people care. It makes a man that is proud to be doing what he is, even more proud. There is not a soldier here that is not proud to be here—not that he likes it—but that he knows he is right. I want to thank you again for the card, and also wish you a very merry Christmas and a happy New Year. May God bless your family. Yours truly, Sgt. Clyde E. Savage and every American soldier over here.” Obnovte své předplatné Věstníku — $2.00 ročně — [pageend2]VRATISLAV BUSEK: KRACH ČESKOSLOVENSKÉ SOCIALISTICKÉ HOSPODÁŘSKÉ POLITIKY. Stala se neslýchaná věc, komunistická strana se přiznala, že se katastrofálně zmýlila. V roce 1960, v roce vydání komunistické ústavy, bylo slavnostně vyhlášeno, že “v Československu zvítězil socialismus”, t. j. komunismus. V roce 1964 to znamenalo, že “sociální strukturu obyvatelstva tvořili z 58.1% dělníci, z 29.2% ostatní zaměstnanci, z 8.8% družstevní rolnici, 1.1% ostatní družstevní výrobci, 0.1% svobodná povolání, 2.5% drobní rolníci a 0.4% řemeslníci a živnostníci. Drtivou většinu obyvatelstva tvoří pracující v socialistickém sektoru.” V roce 1962 otevřel XII. sjezd komunistické strany Československa etapu “budování a všestranného rozvoje socialistické společnosti.” V roce 1966 se bude konat XIII. sjezd strany, pro který byly vydány “these pro přípravu XIII. sjezdu KSČ.” Vyšly v Rudém Právu z 23. prosince 1965 jako zvláštní příloha o 20 stránkách. Je to čtení ponuré, psané řečí pro prostý lid nesrozumitelnou a nečeskou. Je to přiznání, že “vševědoucí Strana” se po roce 1962 těžce mýlila. These přípravy XIII. sjezdu moudře a kulatě říkají, že “složitá ekonomická situace, vývoj struktury národního hospodářství založený v minulosti, zhoršení podmínek ve vnějších vztazích spolu s mimořádnými přírodními vlivy zúžily materiální základnu pro nutný obrat. Všechny tyto problémy se prohloubily na přelomu let 1962-1963 a představují mnohamiliardové škody.” These neříkají kolik mnohamiliardových škod tyto “prohloubené problémy” natropily. Problémy ovšem škody nezpůsobují. Škody způsobili lidé ve vedení strany i na nižších stupních hospodářství řídící. Ani v thesích — ani nikde jinde — jsme se nedočetli jak byli tito lidé, zodpovědní za mnohamiliardové škody, potrestáni, ani nebylo vysvětleno, proč ti, kdo se tak katastrofálně mýlili po roce 1962, mají být považováni za neomylné a důsledné při plánování a provádění nového hospodářství pro leta 1966-1970. These skromně říkají, že “práce strany po XII. sjezdu nebyla snadná. Úkoly, k jejichž řešení jsme přistoupili, jsou dlouhodobé a výjimečně složité, vyžadují soustavně mobilizovat všechny síly strany a společnosti a současně překonávat tlak setrvačnosti a vžité rutiny. To se nám však úplně nepodařilo. Nedospěli jsme vždy zavčas ke správným závěrům a krokům, při čemž výsledky úsilí strany leckdy oslabovala nedostatečná důslednost v uskutečňování přijatých opatření.” Slyšeli jsme, že v jednom okrese jeden, nikoli bezvýznamný podnik, vesele plnil plán a vyráběl výrobky výlučně — pro sklad, protože je nikdo nechtěl. Soudruh Šik, který si vymyslel nový hospodářský plán neboli model pro Československo, se prý málem zhroutil, když se o tom dozvěděl — a nebyl to případ ojedinělý. I řekl moudře, soudruzi, takhle to už dál nepůjde. These podtrhávají, že "vlivy mimořádné zimy v roce 1963 a důsledky dvojí velké neúrody ve třech letech a miliardové ztráty v důsledku záplavy na Slovensku a na Moravě vyvolaly značné ekonomické napětí.” Rádi věříme. These ale zapomněly přiznat, že záplavy na Slovensku a na Moravě zavinili ti, kdo se po léta nestarali o zabezpečení vodních hrází a břehů na Slovensku a na Moravě. Jak byli tito vinníci potrestáni, se asi nikdy nedovíme. Možná, že by se právem omluvili tím, že na udržování hrází a břehů nebvlo v celkovém plánu pamatováno a za plán že zodpovídá přece Strana. Strana, která se až dosud mvhla. prý se už více mýlit nebude. Kdo jim věří, ať tam běží N’kdo od nás jistě neočekává. že dovedeme rozebrat 20 stránek the=í v našem článku. These jsou velmi skoupé v přiznávání napáchaných chvb. Dovíme se z nich na příklad, že “národm důchod v roce 1964 prakticky ustrnul na úrovni roku 1961. zatím co pracovní příjmy obyvatelstva vzrostly v tomže období o několik miliard korun. Není možné přehlédnout, že vzrůst produktivity práce, který rozhoduje o tempech vzrůstu životní úrovně, se u nás značně opožďuje za vyspělými kapitalistickými zeměmi. Žádná, sebebohatší společnost, nemůže na trvalo rozdělovat více, než vytváří a žít nad své možnosti.” Inu, v roce 1948 komunisté ukradli, co vytvořila práce minulosti, v letech 1950-1960 žili z nakradeného kapitálu minulosti, v roce 1961 jim došel dech. Vlastní prací národní důchod netvořili, nebylo už z čeho brát, ale rozdělovali vesele dál. V roce 1965 si uvědomili, že to už takhle dál nejde. Vyrábět se musí souhrou kapitálu a práce. These ohlašuji, že přírůstek výroby v roce 1966 bude kryt vzrůstem produktivity práce ze 77% a ve stavebnictví z 94%. Pracovat se musí, makat se bude, soudruzi. Přítomnost je ponurá a teprve časem se dovíme, jak je ponurá. Budoucnost je neveselá, marxistická. Strana si láme hlavu, jak vymyslet marxismus bez Marxe. Jak a kde najít ředitele vzdělané, iniciativní a nebojácné, jak udržet na uzdě partajní fanatiky a sekretáře, aby se ředitelům nepletli pod nohy, jak vyburcovat dělníky k radostné chuti do práce, jak vyvolat důvěru a nadšení ve zklamané mládeži, která vidí rozpory mezi stranickými hesly a stranickou praxí, jak oživit zemědělství, od nějž mladí lidé utíkají do měst a do průmyslu a ve kterém setrvávají přestárlí, jak překonat zhoubné tendence rovnostářství ve mzdách a sociálním postavení, podrážející pracovní morálku, jak zarazit kritiku v novinách a v literatuře a jak rozpoutat nadšení pro socialistické cíle, jak, jak, jak a tak dále. Dopis z Čech. Sledovali jsme let kosmonautů na televisi. Překvapilo nás, jak o tom u nás píší, jakého velkého úspěchu jste dosáhli. Diky Americe máme možnost vidět odlet, let i přistání, což u vás není žádným tajemstvím. I my jsme měli starost zda se to povede, denně jsme čítali, že se vám to nedaří, stále jsou závady atd. Tím větší naše radost, že se vám to tak krásně podařilo. Myslíme, že Rusové budou chtít vás přetrumfnout a že co nejdříve s něčím vyrukuji. Moc lidí odsuzuje, že do poslední chvíle všechno tají, oznámí to až teprve když to létá. Přece každý oceňuje odvahu těch lidí ať je to kdokoli a jistě by nikdo neodsuzoval některý neúspěch, bez toho to přece ani nejde. Rusové však ještě nikdy neoznámili místo, den startu, ani přistání. Moc jsme na Vás vzpomínali o vánocích, jedině diky Vám dopřáli jsme si husu. Deset liber za 135 kčs. Je to hodně peněz, ale rozdělila jsem to na dvakráte, vánoce a nový rok. Bylo to výborné a pak to sádlo, mám aspoň našim do práce na chleba. Taťka byl na montáži, měl radost, že si hodně přivydělá a zatím na to ještě doplatil. Vyšším dávají velké peníze na zájezdy, na representaci, ale dělník za práci už nedostane, nezaplatili mu ani přesčasové hodiny a při tom je vše tak ukrutně drahé. Kožené boty nejsou ani vysoké, ani nízké, jen ke kotníku a stojí 190 kčs., vlněný svetr 480 kčs., kilo cukru 9 kčs., vajíčko 1.40, kilo polosuchého salámu 50 kčs., kilo uzeného masa 32 ks., damašek na 2 postele na cíchy 780 kčs. a ještě víc, takže Eva by na to musela vydělávat celý měsíc a na svetr 120 hodin. Včera v televisi vysílali pořad, že prý se nevyužívá pracovní doba v továrnách, málo jim dělníci dělají; rozčilují se, že výhody, které dělníkům před lety dali, jim teď berou, musí to být, pracovní morálka je prý špatná. Vypočítali dělníkům, co času promeškají atd Ohlas přísného řízení je již v továrnách, taťka neměl ani čas si um:t ruce po práci když chtěl stihnout vlak. Přijel celý rozčilený. Vedoucí Evy také jim říkal, že budou chodit domů s menším platem, musíme stále více šetřit, přešívat kabáty ze starého pokud se dá. Mámo -- na co těšit. VĚSTNÍK • 3 [pageend3]Z UDÁLOSTÍ V ČESKOSLOVENSKU., NOVOROČNÍ PROJEV PRESIDENTA NOVOTNÉHO. Po formálních banálnostech o vděčnosti Sovětskému svazu, úspěších socialismu a věrnosti internacionalismu, jehož jménem dodáváme zbraně Kubě za banány a ananas, nebo do severního Vietnamu, za rýži, z které pak musíme vařit pivo, neboť nevíme co s ní, Novotný se obrátil s kritikou do řad pracujícího lidu, který prý si příliš zvykl pobírat požitky, kterých si plně nezasloužil. Pro zajímavost vyjímáme některé statě: “Správné uplatnění zdokonalené soustavy řízení současně vyžaduje ještě jednu věc, bez které se sebelepší opatření nemůže prosadit. A to je vztah lidí ke společnosti, k socialistickému státu, poměr k práci, poměr člověka k člověku. Naše nová společnost, o kterou usilujeme, má být společností vybudovanou na dobrém poměru jednoho člověka k druhému. To znamená, že budeme kritičtí nejen k nedostatkům druhých, ale i k sobě. Pokud jde o výsledky v zemědělství, i když v živočišné výrobě byly dobré, musíme říci, že ve svém celku zůstaly hluboko pod plánem. Sovětský svaz podle dlouhodobé dohody dodávky obilí pro nás plní a je to pro nás velkou pomocí. Přesto víte, s jakými těžkostmi se v zemědělství loňského roku potýkal.” “V souvislosti se situací v našem hospodářství bych chtěl říci několik slov na adresu těch, kteří hovoří o tom, že naše situace je zvláště těžká, a při tom ztrácejí hlavu. Ztrácet hlavu při nepředvídaných nárazech a ztrátách jaké jsme v poslední době prodělali, to nesvědčí o rozumném uvažování. Nejsme přece v takové situaci — i když procházíme těžkostmi —• abychom neuměli situaci zvládnout a neviděli z ní východisko. . . . Znovu zdůrazňuji, že nejde o nějaké dílčí změny, jde o hluboký proces, v němž musí být plně uplatněna věda a technika, v němž musí být odstraněny všechny články, které nepomáhají rozvoji výroby, ale naopak jsou brzdou rozvoje národního hospodářství. Současně však znovu podtrhuji, že zůstáváme plně na principech socialistického hospodářství a že nebudou připuštěny v žádné formě prvky kapitalistického hospodářství, jak by si to přáli ti, kteří na Západě záměrně naši novou soustavu zkresluji. Proto tak mnoho záleží, aby si všichni, kdo pracují v organizátorské a řídící funkci, uvědomili, že není možné řídit bez znalostí věci, jen pomocí mnoha předpisů a nařízení. V celé koncepci řízení nepůjde o to, aby se při nové organizaci, jak se říká “škatule hýbaly”, jak se to často stávalo v minulosti.” “Dostal jsem v poslední době dopisy, zprávy z veřejných schůzí, kde se mluví i o tom, že prý životní úroveň u nás klesá. Pravda je, že vývoj životní úrovně je zpomalován a že příští její růst závisí na tom, jak se bude naše národní hospodářství vyvíjet. Mluvíme-li o společenské spotřebě, a zabezpečení služeb obyvatelstvu, musíme se podívat i na druhou stránku, kdy na úkor společnosti žijí nesvědomití lidé, kteří si myslí, že u nás je vše dovoleno. Na příklad při namátkových kontrolách při příjezdů vlaků na Východní dráze za 10 měsíců loňského roku bylo zadrženo 5,417 cestujících a dodatečně od nich vybráno 170,285 korun za jízdné. Mnozí také dokonce řekli, že je to povinností státu, aby je zadarmo vozil. Mají-li takový poměr ke své vlasti — mají asi stejný poměr k práci. . . Je překvapivé slyšet od Novotného o poměru pracujících ke své vlasti. Vlast, buržoázni přežitek, za který se Titovi nadávalo psů, vlast, pro kterou byl popraven Vlado Clementis a mnoho jiných. Novotný mluví o nesvědomitých lidech a o tom, že není možné řídit věci bez znalosti, jen pomocí předpisů a nařízení. Nebyli to komunisté, kteří právě toto zavedli? Oni byli ti nesvědomití, kteří bez ohledu zbavovali občany majetku, zaměstnání, vypovídali ze škol, naváděli nedorostlé děti, aby žalovaly na své rodiče o čem se doma mluví, vedli tajné záznamy o chování každého občana. Komunisté to byli, kteří vyhazovali odborníky ze zaměstnání, aby mohli dát dobrá místa svým soudruhům, kteří pak museli vést podnik dle nařízení a předpisů. Dle nařízeni se soudilo, věšelo, znárodňovalo, ničili rodiny i jednotlivci. Nová komunistická třída, která se po 17 let měla tak dobře, která žila nesvědomitě na úkor 14 milionů poctivých Čechoslováků, vysedávajících v čekárnách lékařů a stojících ve frontách před obchody, zatím co komunisté dostali vše bez čekání až do domu, tato nová třída má dnes strach, že bude ponechána čs. pracujícím lidem na holičkách. HLAS LIDU, HLAS BOŽÍ. Několik týdnů před vánoci president Novotný besedoval se soudruhy dělníky na hradě a stěžoval si, že se šíři panika o zvyšování cen, a že to je zcela bezdůvodné. Lid však měl bystřejší čich nežli komunistická strana a odhadl to správně. Od prvního ledna 1966 se zvýšily ceny některých potravin a hlavně služeb. U některých hotových jídel v konzervách, které prý byly před časem sníženy, ceny se vrací do původních relací. Zvýší se ceny syrových a uzených vepřových hlav. Zato prý se sníží ceny některých televizorů. Služby prádelen budou dražší v průměru o 33.4%, služby kosmetické a pedikurské o 31.5%, opravy oděvů o 10%, opravy obuvi o 5.6%, opravy prádla o 5.5%. Zdražení je odůvodněno tím, že služby nedosahují žádoucí úrovně, zejména pokud jde o kvalitu a dodací Ihůty, a úroveň mezd pracovníků poskytujících služby nepředstavuje dostatečný podnět k hmotné zainteresovanosti. Situace se zásobováním se horší, občan dostane příděl 70 kg. brambor, polovina úrody brambor zamrzla v poli následkem brzkých sněhových vánic. Stejně se stalo s cukrovkou, a některé cukrovary v půli prosince přerušily zpracovávání cukrové řepy, neboť ji nebylo možno sklízet. Je však do nebe volající psaní ministra Plojhara, který jako kdyby byl hluchý a slepý, píše si dál své pochvalné říkánky. Prohlašuje: “Slovanské hnutí u nás vzbuzovalo naděje, že národní osvobození přijde od východu. Z těchto dob se datuje proroctví, že českému národu bude dobře, až se koně ruské jízdy napijí z Vltavy. Připomeňme si ohlas velké říjnové socialistické revoluce v Rakousko-Uhersku; není pochyb, že tento ohlas významně přispěl k rozpadu monarchie a umožnil vytvoření samostatného Československa. Sovětský svaz je ochoten dostát všem smluvním závazkům, jež přijal smlouvou z roku 1935. Sovětský svaz dokonce nabídl Československu pomoc proti hrozící nacistické agresi nad rámec smlouvy — nevázal tuto pomoc na postoj Francie.” Na pomoc však nepřišel, roku 1950 po zabrání poloviny Polska podepsal smlouvu s Hitlerem, na kterou ruský lid příšerně doplatil. Po pádu nacismu a fašismu, slovanské národy mohly být vedoucí silou hospodářskou, mocenskou i kulturní na sklonku tohoto století. Bohužel zásluhou komunismu zůstávají na periferii světové životní úrovně. JUGOSLÁVIE BUDUJE ČS. SKLÁŘSKÝ PRŮMYSL. Československo, se slavnou minulostí uměleckého a sklářského průmyslu, si dnes nechává stavět kombinát hlavně pro výrobu užitkového skla firmou Union Engineering z Bělehradu. Je to po roce 1945 první stavba prováděná zahraniční firmou. Napřesrok bude pracovat v Novém Boru 500 zaměstnanců bělehradského Unionu. Stavba má stát 120 milionů korun a r. 1968 se doufá, že se roztočí kola, alespoň snad pokusně. BOJ MEZI SPISOVATELI, UMĚLCI A KSČ TRVÁ. Volnost kritiky, kterou komunistická strana dovolila spisovatelům a umělcům, se stává dnešním vládcům nepříjem4 • VĚSTNÍK [pageend4]nou, neboť našla ohlasu nejen mezi inteligencí, ale hlavně mezi pracujícím lidem, a je ji těžko dnes potlačovat. Dne 29. listopadu se konal sjezd Svazu čs. divadelních a filmových umělců v pražském hotelu International. Za vládu se ho zúčastnili jako hlídači dr. J. Hájek a tajemník ústředního výboru KSČ Jiří Hendrych, který prohlásil, že “problémy, o nichž se hovořilo na sjezdu, budou mít své místo i na XIII. sjezdu KSČ” příští rok. “Nelze dávat prostor nějakému dialogu s nepřátelskými či dokonce antikomunistickými názory. Zde nemůže jít o dialog, ale o jediné nelítostný boj, při čemž je nutné trvat na tom, že je nepřípustné, aby ideově nepřátelským názorům kterákoliv instituce socialistické společnosti a státu poskytovala jakoukoliv platformu. I u nás se našli hlasatelé cizích filosofických názorů, se kterými dnes přicházejí různí jezuité a stoupenci ofensivních snah s cílem sjednotit zpáteč- nické síly a nahlodat s pomocí nové moderní taktiky socialistické myšlení i socialistickou společnost.” Ideologické oddělení ÚV KSČ dalo ultimatum měsíčníku TVÁŘ, který vychází teprve druhý rok, aby změnil sestavení redakční rady a změnil obsah listu. Vedoucí redaktor J. Nedvěd jménem redakčního kruhu odmítl tak učinit, načež bylo vydávání časopisu od 1. ledna 1966 zastaveno. A. ŠALOMOUN. Pravda o Pražském povstání 1945. O tomto povstání bylo v Československu zejména při jeho dvacátém výročí proneseno mnoho řečí a publikováno mnoho knih, brožur, článků a projevů. Námi ohlašovaná kniha se liší od jiných dvěma podstatnými rysy: především je napsána účastníky povstání, kteří líčí, jak povstání sami prožívali. Tak se nám ve zcela novém světle osobních zážitků a zkušeností jeví vnitřní složení a organisace České národní rady jakož i její fungování. Po prvé je v knize líčeno jak Česká národní rada vznikla, jaké v ní byly rozpory, a jak došla k některým důležitým rozhodnutím. Rovněž nové světlo je vrženo na způsob, jímž se Česká národní rada dostala k moci, ač se většinou skládala z osob málo veřejnosti známých. Tato část knihy byla sepsána dr. Machotkou a dr. Kotrlým, kteří byli místopředsedy Rady. Úvahy o významu pražského povstání, rovněž provázené osobními vzpomínkami, napsal dr. Fr. Schwarzenberg. Dalším autorem je plukovník generálního štábu Oskar Pejša, který velel po celou dobu povstání významnému úseku Rákos. Ukazuje, jak je obtížné vojáku z povolání velet po- vstalcům-nevojákům. A dr. Krajina připojil zajímavý příspěvek ze svých zážitků z této pohnuté doby. Jiná významná stránka knihy je její naprostá otevřenost. Nikdy před tím nebylo psáno o Pražském povstání úplně svobodně a bez politických ohledů. Již prvé články a vzpomínky, psané před komunistickým převratem, bralv ohled na účast komunistů ve vládě a na zájmy našeho tehdejšího sovětského spojence. Publikace psané za komnistické éry jsou ovšem ještě k tomu propleteny nepravdami. V naší knize je jasně ukázáno, jak komunisté už za nevstání připravovali převrat a jak věrolomně se chovaly Sovětv, které čekaly se svými armádami v Sasku, až bude povstání rozdrceno. Obsah nové knihy redigované dr. Machotkou je tento: Květen—Jaroslav Seifert. Předmluva—Otakar Machotka. Vznik České národní rady a její předrevoiuční činnost— Otakar Machotka. Česká národní rada za revoluce—Otakar Machotka. Moje účast na Pražském povstaň1—Josef Ko- trlý. Česká národní rada po revoluci—Otakar Machotka. Z vězení do Pražského povstání—Vladimír Krajina. Úvahy a vznomínky účastníka—František Schwarzenberg. Knihu vydala Rada svobodného Československa 2051 Park Road, NW., Washington, D. C. 20010, U.S A. Cena knihy: U. S. $3.00 CITÁTY Z "THESE" O KRACHU. Komunistické prohlášení na dvaceti stranách zvláštní přílohy Rudého práva uvádí tyto výroky: “Nedospěli jsme vždy zavčas ke správným závěrům a krokům. Nepodařilo se nám obnovit národohospodářské proporce. Vyrábíme draho a málo. — Není z čeho zvyšovat životní úroveň, ani ji udržet na dosažené výši. — Chyběl dostatečný zřetel ke kriteriím světové technicko-ekonomické úrovně produkce. — Je nutno řídit národní hospodářství účinněji, vědečtěji a pokrokovějšími methodami, než dosud. — Rozvoj techniky musí vycházet z poznatků vědy a techniky, dosažených ve světě. — Vyžaduje to soustavně sledovat světový pokrok vědy a techniky, a využívat i výhodných forem styků s kapitalistickými zeměmi. — Rozvoj zemědělství je celospolečenskou záležitostí a jedním ze základních předpokladů stability a rozvoje národního hospodářství.” Komunisté dále doznávají, že “zůstaly sociálně ekonomické rozdíly v charakteru a postavení dvou základních tříd socialistické společnosti — dělníků a družstevních rolníků. — Jsou podstatné rozdíly v úrovni životních podmínek pracujících v zemědělství a průmyslu. ■— Nebylo dosaženo potřebného růstu celkové zemědělské výroby. — Nepodařilo se překonat některé záporné zjevy, které brzdí rozvoj zemědělství.” (Citáty z proslovu br. Eduarda Dellína na rozhlase chicagské oblasti ČSNRA na Faltově hodině v úterý, dne 17. ledna. Vyslechněte si “Českou hodinu” každé úterý od 7 do 8 hod. večer, na stanici Foreign Language, (býv. Denemark) 1240.) K tomu nutno dodat další zajímavý citát o zahraniční politice a směrnici vlády: “Naše socialistická republika po boku Sovětského svazu a dalších socialistických mírumilovných zemí stála v předních řadách světových progresivních sil, ať už šlo o boj proti imperialistické agresi a ohrožování svobody národů, o podporu národně osvobozeneckého hnutí, či o aktivní kroky k upevnění světového míru a mezinárodní bezpečnosti.” Přeložíme-li si tuto komunistickou hantýrku do srozumi- ■ telné češtiny, vyjde najevo, že Československo bylo mezi prvými, které na rozkaz Moskvy přispělo velkým podílem, nad své síly, tovární výrobou, zbrojařským průmyslem, i jinými dodávkami zboží i odborných služeb, k podnícení komunistických revolucí v celém světě, ať to bylo v Africe, nebo Asii, nebo Latinské Americe. Vyzbrojení Vietnamu patří “k boji proti imperialistické agresi”, tak jako obrovská hospodářská pomoc Kubě, která stála československé občany těžké miliony, je “k upevnění světového míru” atd. Z toho plyne poučení pro západní svět, že komunisté sice se přiznávají ke krachu, ale nadále se hlásí k zahraniční politice Sovětského svazu. Dokud budou čs. občané doplácet potem své práce na světovou revoluci řízenou z Moskvy, všechno hospodářské plánování bude marné. Z ÚŘADOVNY CSNRA. Přímé členství, i členství v odbočkách je $3.00 ročně, což oprávňuje člena na jeden časopis bezplatně, buď Věstník neb American Bulletin. Manželé platí každý $3.00 za členství a mají pak nárok na oba časopisy. Předplatné (bez členství) American Bulletinu a taktéž Věstníku je $2.00 ročně. Až dosud posílali jsme zdarma čísla na některé krajanské organisace, tajemníky jednot, řádů atd. Nyní poštovní správa z úsporných důvodů bude dohb'žet na dodržování předpisů výhodné klasifikace second class mailing privilege. Máme-li si uchovat tuto výhodu velmi úsporného zasílání časopisu, musíme omezit na nejnutnější bezplatné zasílání Věstníku V dohledné době otážeme se jednotlivců a tajemníků organisa«, zda si přejí zasílání Věstníku nadále, zda má význam Věstník jim posílat. Obracíme se na své příznivce s prosbou, aby včas si zapravili předplatné. VĚSTNÍK • 5 [pageend5]M. PRO VAZNÍKOVÁ: SPARTAKIÁDA A SLETY. Vrátili se účastnici III. celostátní spartakiády a slyšíme jejich vzpomínky na dojmy z ní. Čteme reportáže československého i cizího tisku, vidíme fotografie, můžeme si tedy udělat dosti jasný obraz, jak spartakiáda působila. Není pochyby, že to byla barevně i obrazově působivá podívaná. Jak by ne, když její reje a útvary spolutvořili zčásti dobrovolně, z velké části nedobrovolně, bývalí sokolští pracovníci i odborníci v tělesné výchově a v uměleckém tanci, kteří sice nebyli Sokoly, ale pamatují, čím působily na diváky sokolské slety. Ze vzpomínek vyrůstají nové náměty, vyzkoušené působivé prvky se dále rozvádějí, zkušenosti bývalých sokolských pracovníků je pomáhají uskutečňovat. Proto tak často bylo slyšet mezi diváky rozpomínky na sokolské slety, proto jsou spartakiády tak často se slety srovnávány. Porovnání se slety se různí podle odbornosti a podle měřítka diváků. Komunisté se chlubí, že spartakiádní cvičení v tom a onom předčila cvičení sokolská, mnozí z diváků, zejména odborníci, vidí v nich úpadek. Podívejme se tedy bez zaujatosti a bez předsudků, v čem je rozdíl. Největší rozdíl je v barevném efektu pestrých cvičebních úborů, rozličných od čísla k číslu, a v užívání náčiní, které barevnost ještě zpestřuje. I na sokolských sletech bývaly barevné efekty vyplývající z pohybů, ze zhušťování cvičen- ců a pod., ale ty nebyly vyvolány záměrně, nebyly cílem pohybů, nýbrž vyplývaly z nich bezděčně. Nebyly daleko tak bohaté jako dnešní, protože cvičební úbory byly jednoduché, účelné. Byly to povětšině tytéž úbory, jaké byly užívány v pravidelném cvičení. Nepopírám, že někteří sokolští vedoucí také si přáli vnést do sletových vystoupení více barev a proto byl na př. změněn cvičební oblek dorostenců. Toho velice želel jeden z nejlepších sokolských odborníků Augustin Očenášek. Za jeho vedení měli dorostenci jen krátké režné spodky, ve kterých vynikla opálená těla a ve kterých oblek nezakrýval žádný z pohybů. Pamatuji se, s jakou hrdostí jsme pozorovali klasickou krásu a prostotu té naší mládeže, jak v ní Očenášek radostně vítal oživený antický ideál kalokagathie. Později, za Klingerova vedení, ustoupila tato prostá klasická krása barevnosti obleku — k lítosti všech, kdo nade všechno cenili krásu těl a pohybů. Spartakiády jdou opačným směrem — za barevnými dojmy, ve kterých se namnoze tělo a pohyb ztrácí. Divadelní dojem tím nesporně získává, ale ten nebyl v Sokole hledán. Podobně je tomu s bohatstvím útvarů. Až do prvního sletu v republice byli cvičenci upoutáni značkami. Změny útvarů nebyly možné, protože hudební doprovod se nesl z mušle hudebníků po velkém prostranství cvičiště postupně, takže i pohyb se šířil jako vlna. I v tom byla jistá krása, ale vlno- vitý postup pohybů nepřipouštěl změny útvarů, kde by byl působil rušivě. Teprve po zavedení zemních tlampačů, které umožnily nesení zvuku po celém cvičišti současně, bylo možno změnami útvarů členit cvičiště. Toho také autoři společných cvičení využívali slet od sletu stále bohatěji. Ale když jedna autorka zašla tak daleko, že její cvičení vyžadovalo soustředěné pozornosti na značky a bránilo tak cvi- čenkám v plném prožití pohybů, řekly jsme si v náčelnictvu, že snaha vytvářet obrazce nesmí jít tak daleko, aby mařila vlastní účel cvičení. Vedoucím spartakiád to nevadí, ti jdou ještě dál, malují na ploše cvičiště z cvičenců kobercové vzory. Za jakou cenu? Zkoušelo se po několik dní až do půlnoci, i děti přicházely do nocleháren o druhé hodině ranní. (Na průvod musely být na nohou už o třetí hodině ranní.) Je to ještě tělesná výchova? Je tomu možno říci péče o zdraví mládeže? Jestli touto cenou byly umožněny nástupy bez vedoucích, kterými se pořadatelé spartakiády tak chlubí, pak byly draze zaplaceny. Na předcházejících spartakiádách se komunisté chlubili, že počtem cvičících předstihli sokolské slety. Dokázali to nikoli počtem, nýbrž počítáním. Nepočítali totiž jednotlivce, kteří cvičili, nýbrž kolik lidí “prošlo branou borců”. Protože k slavnostnímu zahájení nastoupili všichni, byl už tím každý cvičenec započítán dvakrát. Kdo cvičil totéž cvičení ve dvou dnech, byl zase započítán dvakrát a to byli téměř všichni, takže počet “těch, kdo prošli branou borců”, byl asi čtyřnásobek fysických osob, které na spartakiádě cvičily. Někteří referenti pokračovali setrvačně v tomto způsobu počítání i při loňské spartakiádě. Tak se stalo, že kdežto Klinger psal těsně před spartakiádou, že na ní vystoupí 165 tisíc cvičenců, spartakiádní časopis hlásal, že “branou borců jich prošlo” 350 tisíc. Mezi cvičenci převládala početné školní mládež, která nacvičovala v hodinách povinné školní tělesné výchovy, značnou část cvičenců tvořili vojáci, kteří byli ke cvičení jednoduše nakomandováni. Zbylo tedy velmi málo příslušníků t. zv. “dobrovolné tělovýchovy”, což je dnešní obdoba tehdejšího Sokola. Sokolští cvičenci, vesměs dobrovolní, zaplňovali cvičiště na posledním sletu po 9 dní úplně sami. I mládež byla jen sokolská, kdežto školní mládež připravená ve školách měla své vlastní slavnosti oddělené od sletu. I malý počet dobrovolných cvičenců bylo komunistům těžko sehnat. Na II. spartakiádu byly ještě v květnu, tedy 2 měsíce před slavnostmi, sháněny cvičenky novinami. Jak to bylo před loňskou spartakiádou, o tom jsme psali na jaře loňského roku. V domech byly vylepovány vyhlášky vyzývající muže k nácviku. Obtíže v získávání cvičenců způsobily, že vedení upustilo od snahy předstihnout slety a prohlásilo, že na III. spartakiádě bude sledovat jakost, ne množství. Slety ovšem mívaly jakost i množství. Vynikající jakost byla skutečně ve vystoupení vojska, jehož přípravu měli důstojníci plně v rukou. Že byla vojensky tuhá, potvrzuje dopis, podle kterého před vlastním vystoupením zkoušeli vojáci celou noc a dál až do poledne. Tam ovšem také nešlo o dobrovolnou výchovu občanstva. Tělocvičné skladby na spartakiádě byly hodnotné — však to byla díla odborníků a bývalých Sokolů. Byly však v nich i laciné efekty, jako umělé kytice na stuze, které se vyhazovaly do výše. V provedení byly velké rozdíly. Fotografie ukazují jednotlivé cvičenky velmi dobře ovládající pohyby, ale celkové záběry prozrazují cvičení, povrchní, nedbalé, tváře cvičenců bez zájmu. Diváci zejména postrádali sokolské vyřízení, zákryty a souhru. Ve většině skladeb byla patrna povrchní příprava cvičenců, kteří postrádali základní pohybové průpravy. Německý reportér konstatuje, že “nakonec se dámy nadšeně hopkající pro mír, přece jen sešly, aby vytvořily složité obrazce.” Ze všeho je patrno, že pořadatelstvu nešlo tak o tělocvičnou hodnotu spartakiády jako o pestrou a lákavou podívanou. Frankfurter Allgemeine Zeitung píše: “První dvě slavnosti tohoto druhu byly ještě přísně řízené manifestace, kdežto tentokrát převládá úsilí o zábavnou podívanou.” V tom je hlavní rozdíl mezi slety a spartakiádami. Sokolské slety byly přehlídkou výsledků pravidelné dlouhodobé tělesné výchovy, kdežto spartakiády jsou divadelní podívaná, na rýchlo nacvičená lidmi jen pro ten účel sehnanými a vypočítaná na příliv cizích valut. Tvrdí-li se v oficiálních publikacích, že spartakiáda je výsledek socialistické tělovýchovy, má pravdu jen v jejím výpočtu na efekt a na kasovní úspěch v cizích valutách. Co v ní ještě zbylo z vážné tělesné výchovy, to je pozůstatek sokolských tradic. Potvrzuje to, co mi vyprávěla jedna z loňských návštěvnic Prahy. Odbornice v tělesné výchově, která nebyla Sokolkou a s kterou jsem se nikdy nesetkala, jí vyprávěla, že v přípravách spartakiády několikrát padlo mé jméno. Pracovnice se ptaly, co by v tom a onom přínadě udělala paní Provazníková, jak by řešila tu a onu situaci. Bylo by bláhové vykládat si tuto zprávičku jako osobní (Dokončení na str. 7) 6 • VĚSTNÍK [pageend6]KOMUNISTICKÝ TISK ZAPÍRAT JIZ NEMŮŽE. Komunistický tisk střídavě se chlubí jak Sovětský s^mz a země za železnou oponou ve všem převyšuji kapitalistické země a na druhé straně přiznává, jak hluboko klesl životní standart v Československu. Pražský režim shání obilí, brambory. Sám Novotný doznává, že ‘‘v obilí máme 900,000 tun ztrát, ale i v bramborách máme ztráty více než 3 mil. tun. . . . Jednou z cest jak tyto ztráty vyrovnat, je pomoc Sovětského svazu v dodávce obilí, jež bude pro příští rok činit 1,300,000 tun. Ale kromě toho musíme ještě pro plné zabezpečení výživy obyvatelstva i pro zajištění krmív pro živočišnou výrobu opatřit na kapitalistickém trhu 800,000 tun obilí, které převážně nakoupíme v Kanadě.” (Rudé právo, 5. prosince.) Kupní smlouva o dodávce obilí na jeden rok byla pode- psána 14. prosince v Moskvě s doprovodem Rudého práva následujícího dne: ‘‘Všeobecně známý a okřídlený přiměř, že každá druhá houska, každý druhý bochník jsou ze sovětského obilí, je nad jakýkoliv komentář.” V jiných článcích se dočteme, že “ranné mrazy v listopadu překvapily, brambory a řepa jsou ještě na poli.” Dobrého, zkušeného sedláka by nikdy listopadové mrazy nemohly překvapit, poněvadž je známo, že o dušičkách často napadne sníh. Lidová demokracie psala o zříceni obytného domu na Pankráci v Praze 4. Čtyři obyvatelé byli zabiti. O zoufalé situaci obytných domů a bytů svědčí tato další zpráva: “Za posledních 25 let se dostalo do havarijního stavu 6,000-8,000 objektů. V letech 1966-1970 bude nutno provést generální opravy vnějších konstrukcí na 5,600 objektech.” Potud zpráva Lidové demokracie z 13. prosince 1965; počet domů ohrožujících bezpečnost lidí je však jistě daleko větší, jak se podává z této noticky Zemědělských novin z 28. srpna: “Celkem 5,000 hektarů pražských chodníků je v současné době obehnáno drátěnými ploty a chráněno dřevěnými střechami, a to jen díky tomu, že se v posledních desetiletích údržba 44,000 domů zanedbávala na tolik, až vznikl stavební dluh na 600 milionů korun.” Na opravu není ani peněz, ani stavebního materiálu, ani pracovních sil. Na podzim 1965 chybělo v republice 230 mil. cihel. (Kulturní tvorba, 15. října 1965.) Není ani potřebného strojního zařízení, které se musí dovážet z ciziny: Z Italie montážní kabina, ze Švýcarska výsuvná linka na opravu žlabů, ze Švédska motorové klece na opravy fasád a pojízdné plošiny. (Večerní Praha, 5. srpna 1965.) Hlavně však není kvalifikovaných řemeslníků: “V celé Praze se letos (1965) při náboru učňů přihlásil na pokrývače jeden a na klempíře tři.” (Zem. noviny, 28. srpna). Experiment přebírání domů do “socialistické péče” nájemníků selhal: “Od nájemníků samotných nikdo nemůže vážně očekávat, že by se o dům starali.” (Kulturní tvorba, 25. listopadu 1965, č. 47.) A tak domovní majetek stárne a chátrá, neboť není nikoho, kdo by měl zájem jej udržovat, protože pro nízké nájemné ztratil hodnotu. — FEC. SPARTAKIÁDA A SLETY— (Pokračování ze str. 6) úspěch. Paní P. nevyrostla sama ze sebe, vvrostla v Sokole a ze Sokola a co v něm kdy udělala, bvl výsledek jejích sokolských zkušeností a sokolských tradic. Jestli tedy ještě po 17 letech a po dvou spartakiádách se pracovnice třetí spartakiády rozpomínají na příklad paní Provazníkové, znamená to, že se rozpomínají na vzor sokolských sletů a na jeiioh tradici. Tam. kde navazovaly aspoň tělocvičně na sokolské slety a pokračovaly v jejich linii, tam bylv i ve spartakiádě ještě hodnoty. Ovšem nikdo nemůže dát spartakiáde duchovní a citovou náplň sokolských sletů. Proto jsou spartakiády — a loňská více než předcházející — divadelní atrakcí, působivou na pohled, ale bez ducha. LADISLAV RADIMSKÝ: EXIL A JEHO PROGRAM. Nejsem spokojen s názvem této kapitoly, nejde o dvě rozdílné věci. Exil není možný bez programu, nemá-li žádný, není uvědomělým exilem. Program je takový jako je exil, exil je takový jako jeho program. “Nic není člověku tak nesnesitelné jako být v naprostém klidu, bez vášní, bez náklonnosti, bez úkolu,” říká Pascal ve svých Myšlenkách. Nemá-li exil úkol, rozpadá se v nic. Že se dosud nerozpadl docela, je to jen proto, že ví, že jeho úkolem je bojovat proti komunismu. Bohužel takto formulovaný úkol je jen záporný, proto také je tolik záporného v našem exilu. “Sláb jen ten, kdo ztratil v sebe víru, malý jen ten, kdo má jen malý cíl!”, říká náš básník. Exil potřebuje velký úkol, aby byl velký, potřebuje hrdý program, aby našel víru v sebe. Program však neroste na stromech, jako všecko se musí hledat, musí se stvořit. Stvoření programu není možno bez pokusů o program — proto sám jsem před lety napsal takový pokus — Rub a líc našeho národního programu v atomovém věku -— pokus velmi nedokonalý, a byl jsem vděčen každému, kdo jej opravoval nebo kdo jej hleděl nějak doplnit. Opřel jsem se však frontálnímu útoku, podle kterého se vůbec žádný program nemá hledat. Poněvadž to byl útok na samu existenci exilu, který bez programu se bídně rozpadne. Toto hledání programu je ovšem veleobtížné. Někteří, sympaticky skromní, se domnívají, že exil má být především hlasem utlačeného domova ve svobodném světě. Hlas však říká něco již myšleného, jak však exil má vědět, co si domov myslí, když nemůže mluvit, natož křičet? A kdybychom domovu rozuměli a mohli číst jeho myšlenky, máme a smíme je v cizině hlásat bez kritiky? Může a musí od světa odříznutý domov mít vždy a ve všem pravdu? Záleží opravdu jen na tom, abychom opakovali jen jeho myšlenky, nesmíme mít své vlastní? Nejsme také částí národa, a to dokonce částí, která by mohla a měla být o situaci na světě i o filosofických proudech moderní doby lépe informována, hež národ, žijící už téměř dvacet let v žaláři? Domnívám se, že exilu nemá jít tolik o to, aby myslel jako domov, nýbrž o to, aby myslel správně. Co je správné a co ne, na to nemá monopol nikdo. Ani exil, ani domov. Pravdu nutno skromně a usilovně hledat v cizině i doma, exil i lidé ve vlasti mají každý své zvláštní zkušenosti, které pro utváření programu jsou stejně důležité. Exil, který se neptá, jak smýšlí domov, bude mít program vadný, a také obráceně. Ano, vím, že většina národa je doma, ale pravda — a nemusí každý program být založen na pravdě — není otázkou sčítání nějakých hlasů. Kolik jsou dvě a dvě nelze rozhodnout nějakým hlasováním. Národní program vyroste ze spolupráce exilu s domovem, při čemž exil nesmí zapomenout, že má větší odpovědnost než národ doma národní program formulovat, poněvadž na svobodě je taková formulace snadnější. Často slýcháme z domova od jednotlivců výtku, že “exil domovu nerozumí”. Na této výtce je často mnoho správného, naše zpracování jednotlivých hlasů z domova není stále dosti intenzivní a dosti vědecké. Mnohdv však tato výtka je jen omluvou časté kolaborace protikomumstů s komunisty, a vlastně zni takto: “Exil nerozumí naší kolaboraci s komunismem!” K tomu můžeme jen říci, že jí bohužel rozumíme až příliš dobře, že víme mnoho o oportunismu, defétismu a švejkovství domova. Rozumíme, že je doma už příliš mnoho lidí, kteří se bojí svobody a kteří si zvykli na to, že jsou otroky, že ten či onen “za hrnec ztuchlé rýže pánu svému důtky líže, a je rád, že není bit.” I takovým lidem rozumíme, nechť však domov nechce, aby to exil schvaloval! Že se nám to na svobodě lehce mluví? Samozřejmě, že nás naše kárání nic nestojí, ale právě proto máme a musíme kárat, když je to tak snadné. Požadavek, že VÉSTNÍK • 7 [pageend7]exil musí rozumět domovu lépe, než mu dosud rozuměl, nesmí znamenat, že má omlouvat kolaboranty. Protikomunismus není a nesmí být jediným bodem exilového programu — jen lidé přízemní si to mohou myslet. Vedle úkolu politického má exil svůj úkol kulturní, mravní i náboženský, o čemž ještě budeme mluvit. Je proto správné, že po mnoha letech živoření organizací politických se objevila potřeba i organizace kulturní, Československá společnost pro vědy a umění zde, doufejme, vyplní velkou mezeru. Tím více nutno se poklonit několika krásným exilovým kulturním sdružením a časopisům, které od počátku našeho exilu správně rozpoznaly důležitost exilového snaženi na jiných polích, než jen výlučně politických. Náš exil nesmí opakovat chyby exilu londýnského i amerického z doby druhé světové války, kdy se sice přineslo domů obnovení Československé republiky ve starých hranicích a zavrhnutí Mnichova, avšak žádnou demokratickou ideu a žádný kulturní program, jehož vypracování bylo přenecháno Moskvě, komunistům a mezinárodnímu komunismu. Proto výdobytky exilu druhé světové války stály na písku a stavba obnovené republiky se zhroutila jako domek z karet. V dalším budeme mluvit o exilovém programu, který samozřejmě musí se tvořit s vůlí, aby se stal programem národním, budeme se pokoušet jej formulovat a o jeho formulacích diskutovat. Jen takovou diskusí zachováme exil při životě, jen společný program zaručí jednotu exilu. Jednotu kladnou, nikoliv jen zápornou. Jen dynamickým budováním svého programu, exil zůstane živou částí národního těla a může se státí i spolutvořitelem národní duše. Exilový program nejen že zocelí osobnost exilu, bude vlastně jejím formováním. Exil, který se bude skládat z osobností, za takovým programem bude stát, nejen venku, nýbrž jednou i doma. Ač k exilovému programu máme ještě daleko, možno říci, že musí vycházet z některých zásad, které aspoň mně připadají nutné a logické: 1. Je nutno si uvědomit hloubku krize ve světě vůbec a v našem národu zvláště; 2. je nutno vědět, že protikomunistický politický program nemůže vyplynout z nějaké dohody skutečných nebo fiktivních politických stran, nýbrž musí vycházet z důkladného studia hospodářských, kulturních, mravních a metafyslckých problémů; 3. je nutno si uvědomit, že smyslová kultura — tak jak ji například definuje P. A. Sorokin v knize The Crisis of Our Age — není jedinou možnou formou kultury a rozhodně se nehodí pro malý národ, který se chce udržet proti velkým silám materialistickým v době, která vyžaduje většího napětí ducha, než minulých jedenáct set let; 4. je nutno si uvědomit, že nynější kultura Evropy a světa odhodila do ústraní nejvyšší hodnotu lidské osobnosti a člověka učinila prostředkem, ač má být cílem našeho snažení; 5. nutno vědět, že zrelativizování všech hodnot je škodlivé malému národu, kterému nesvědčí pragmatická filosofie, vynalezená národem velikým, že kapitalismus, socialismus, komunismus atd., atd. nejsou absolutními hodnotami, které nutno hledat více v nitru člověka než v mezinárodní politice; 6. je nutno vědět, že exilový program nesmí být zápasem mezi levicí a pravicí, že otázky o zaměření pravém nebo levém se nemají řešit ani žádným kompromisem, nýbrž že nutno nastoupit směr vertikální, směr vzhůru, což jedině vyrovnání mezi pravicí a levicí umožní. Jen program, vypracovaný na těchto zásadách, má naději na to, aby přežil exil a aby exil byl živ v něm. Jen program, který na rozdíl od prvních dvou exilů dvacátého století bude založen na určitém světovém názoru, na určité filosofii. Masaryk právem kladl důraz na to. abv politická 8 • VĚSTNÍK i kulturní praxe vycházela z ucelené a pevně spjaté teorie a nebylo jeho vinou, že první exil nedovedl národu dát filosofii, která by byla schopna života. Druhý exil byl horší, žádnou filosofii již ani nehledal, Moskva nám proto snadno vnutila svou, tak cizí našemu národu a tak zaostalou. Oba i kulturní praxe vycházela z ucelené a pevně spjaté teorie, minulé exily měly dobrou výmluvu, že trvaly krátce a že k vytvoření životní národní filosofie jim chyběl čas. My tuto výmluvu nemáme, naopak, máme výstražný příklad dvou exilů předcházejících, exilů, notabena mnohem méně početných. I politický program musí být kulturní v tom smyslu, že se musí opírat o filosofický a — nebojím se tohoto slova — náboženský názor. T. S. Eliot ve svém eseji Definition of Culture moudře říká, že národní kultura je vtělení (incarnation) lidového náboženství. Přinést a dát lidu doma lidové náboženství, toť největší úkol exilu, který zde musí dát domovu zářivý příklad. Kultura není možná bez živého náboženství, a náboženství žije především v duších vzdělanců, kteří vedou národ. Zrada vzdělanců tkví v neschopnosti lidem živou a žitou filosofii dát, pro tuto zradu většiny našich vzdělanců ve dvacátém století jsme se dostali do smutné situace, v které se nalézáme. Dnešní a mladí čeští a slovenští vzdělanci musí odčinit vše špatné, co jejich předchůdci napáchali, a vrátit národ duchu našich dějin. Tento duch materialistický není, proto ani exilový program materialistický, oportunistický a prospěchářský být nesmí. Musí to být program nikoliv líbivý, nýbrž přísný. Něco mi v mé duši říká, že si národ — aspoň podvědomě — žádá, aby mu takový program byl předložen. — (Kapitolka z neuveřej- něné delší studie, nazvané “Skloňuj své jméno, exulante!” s podtitulem “Pokus o pochopení bídy a slávy exilu”.) Dr. Václav Láska zemřel v Mexiku. Věnoval celý svůj život plodné práci pro Československo a zemřel ve věku 75 let. Byl znám pro svůj nekompromisní boj za pravdu. Bojoval již od roku 1914 jako ruský legionář za svobodné Československo a jako takový se také vrátil do svobodné Československé republiky, odkud byl po krátkém čase odeslán do Clevelandu, USA., kde léta působil. Pak byl čs. konsulem v Alžíru až do druhé světové války. Po skončení války byl jmenován vyslancem pro Mexiko, kde hájil zájmy republiky a získal si mnoho přátel. Po komunistickém puči v roce 1948 vystoupil ze služeb komunistické vlády a pracoval samostatně, jak jen mohl, v třetím odboji. Byl vždy morální oporou exilu a i krajany je vděčně vzpomínán. Z WASHINGTONU. V nedělním programu “Meeting of Minds” washingtonské stanice WRC-TV, Channel 4, se diskutovalo o činnosti Committee on Un-American Activities. Diskuse se zúčastnili: předseda komitétu kongresman Edwin E. Willis, Philippe de Boisset za franc, tisk, Bruce McDonald za kanadský tisk a Vladimír Till za ČTK. Probíraly se otázky spojené s vyšetřováním činnosti Ku Klux Klanu, subverse z leva i z prává, atd. Na nejapnou otázku Vladimíra Tilla odpověděl kongresman Willis otázkou v tomto smyslu: “A co můžete Vy říci o svobodě projevu a kritiky ve Vaší zemi?” Tato otázka Vladimíra Tilla tak překvapila, že nevěděl, co odpovědět. Když se konečně na odpověď zmohl, byla to odpověď váhavá, nejistá — že v ČSR svoboda projevu a kritiky existuje. Na druhou otázku kongresmana Willise: “A využívají občané Vašeho státu tuto svobodu vládu kritisovat?” Till odpověděl doslovně: “Domnívám se, že ano!” (I think so!). Na otázku kongresmana Willise: “Vy to nevíte, vy se to jen domníváte?” (You don’t know, you just think so?) začal Vladimír Till překotně vysvětlovat, že v ČSR svoboda projevu a kritiky skutečně existuje a že se v poslední době v tisku hodně kritisovalo. Tillovy rozpaky a váhavé a nejisté odpovědi mu pochvalu od komunistických pohlavárů v Praze nepřinesou. [pageend8]Antonín W. Juliš zemřel. “Smrti se nebojím, smrt není zlá, smrt je jen kus života těžkého, co strašné je, co zlé je — to umírání je.” Tyto verše básníka Jiřího Wolkera jsem si připomněl když jsem se byl rozloučili s umírajícím bratrem Julišem. Přes zákaz návštěv se mně podařilo navštívit! našeho dobrého Antonína ve vojenské nemocnici v Presidio v San Fran- cisku. Ten zdatný muž, který vážil přes 200 liber, ztratil v několika týdnech přes 100 liber. Ležel v bezmocném stavu na lůžku, ale s velmi jasnou myslí. Věděl, že do ukončení jeho života mu zbývá již jen málo hodin. Loučil se se mnou s mužnou resignací. Jeho poslední slova byla: “Musím již odejít, doktor mi již nemůže pomoci — dává mi jen injekce, abych tolik netrpěl. Buďte všichni dlouho zdrávi — pozdravuj všechny v Československé národní radě.” To byla poslední slova pronesená v jeho rodném jazyku. Byl dobrým Američanem, ale nepřestal býti dobrým českým vlastenecem. Narodil se 1889 v Čachotíně u Něm. Brodu. Do Ameriky přijel r. 1905 a již r. 1907 vstoupil do americké armády do Jefferson Barracks, Mo. S armádou procestoval velký kus světa. Sloužil na mexických hranicích, na Aljašce, na Hawaii, v Presidiu v San Francisku, byl dozorčím důstojníkem na ostrově Alcatraz, Angel Island. Byl posledním důstojníkem, který předával vojenské vězení Alcatraz do civilní správy. Po 30tileté službě v armádě odešel do výslužby a odstěhoval se se svou manželkou Carmel do San Carlos (předměstí San Franciska), kde kolem svého domova založil přímo pohádkovou zahradu. Stal se skutečným odborníkem v zahradnictví a svými vědomostmi překvapoval i profesory botaniky. Na zahradnických výstavách dostával první ceny a semena svých květin a stromů rozdával plnýma rukama přátelům, školám a městským parkům. Jednou nabídl městu San Carlos na tisíce semen stromů vzácného druhu. Páni radní však dlouho o daru debatovali a náš Antonín, který byl naučený vojenské přímosti, prohlásil: “Mají všichni plnou hubu řečí a plánů, ale žádný nic nedělá.” A sám dobrovolně zasázel na sta stromů v městském parku, a na tisíce stromů na Angel Island v zálivu San Francisco. Takový byl Antonín Juliš nejen v zahradnictví, ale i ve vykonávání vlastenecké povinnosti. Všude, kde byl s vojenskou posádkou, navázal ihned styky s Čechoslováky a jakmile začla I. světová válka byl činný v Českém národním sdružení, které tenkráte ještě bylo vlasteneckou a demokratickou organisacî. Na Hawaii dokonce založil odbočku Českého národního sdružení. Po celá desetiletí byl velmi oblíbeným dopisovatelem do krajanského tisku. Napsal na sta článků z různých končin světa. Jeho cestopisné články, zvláště o krajanech v cizině, byly populární rubrikou Svornosti a Hlasatele. Když byl v San Francisku pracoval velmi činně v sokolské jednotě, jejíž byl po několik let jednatelem. Organisoval spolupráci s druhými národnostními slovanskými skupinami, u kterých si získal velké vážnosti. Pomáhal v odboji i za II. světové války a ihned po komunistickém puči v Československu, postavil se za Československou národní radu americkou a pomáhal plnit její program. — Poslední léta svého života nebyl činný v žádné or- ganisaci, ale ukázal nám jak každý člen Národní rady má pracovat. Nebylo týdne, aby Antonín mně netelefonoval. Upozorňoval na články v novinách, které byly pro naši věc nebo proti ní. Četl i krajanské časopisy a ostře kritisoval ty naše souputníky a upozorňoval na jejich neamerickou činnost. Sledoval velmi pozorně, co se děje v naší staré vlasti. Již před II. světovou válkou Antonín Juliš daroval do museí v Československu celou řadu vzácných památek, které nasbíral na své cestě světem. Odešel nám dobrý krajan, dobrý Američan, a Československé národní radě věrný člen. Budiž čest jeho památce! Jiří Spánek. ZPRÁVA PŘEDSEDNICTVA. Předsednictvo konalo pravidelnou schůzi v pondělí večer, dne 10. ledna. Předsedali Vlasta Vrázová a br. Mikuláš Ferjenčik. Po projednání normálních obchodních záležitostí, m. j. nařízení poštovního úřadu o výhodném vysílání časopisu “second class mailing privilege”, věnována byla zvláštní pozornost kulturní výměně a pokusům komunistické vlády pronikat do krajanského života pomocí tanečních skupin atd. Hlavní body shrnul br. Schwarzenberg ve své analysi (str. 1-2), která bude sloužit Radě za směrnici v tomto roce. Referováno o schůzce s Dr. Papánkem, který nám podal přehled událostí a interních poměrů ve Spojených národech, dále vysvětlení o novém imigračním zákonu. Oznámil nový příliv uprchlíků. Předsednictvo slibuje pomoc v umísťování nově příchozích v Chicagu. Z OBLASTÍ A ODBOČEK. ODBOČKA T. G. MASARYK, LOS ANGELES, CALIF. Nový rok začal velmi slibně v naší odbočce. Schůze 9. ledna byla navštívena velkým počtem členů a hostů. Jídelna v sokolovně, kde se schůze konala, byla přeplněna. Za členy se přihlásilo několik hostů. Do výboru byl zvolen zapisovatelem br. Bruce Korbář. Jednáni bylo krátké, ale účelné. Je v projektu Josefská zábava 19. března, a zúčastníme se banketu 20. února zdejšího řádu Č.S.A. k oslavě jejich dvacátého výročí. Po schůzi br. Eduard Ingriš předvedl velmi zajímavý film o západním a východním Berlíně. Příští schůze bude dne 6. února, s přednáškou zdejšího českého lékaře, Dr. J. G. Munka, o moderním lékařství. Dne 13. března je plánovaná přednáška Jos. Zahrádky, význačného českého právníka, o amerických zákonech. Zveme naše členy a příznivce k návštěvě našich podniků a schůzi, neb jedině s vaší pomocí a podporou můžeme se dopracovat v tomto roce úspěchu. Schůze jsou v neděli odpoledne ve 3 hod. v sokolovně, 500 N. Western Ave., Los Angeles, Calif. Louise Nekudová, tajemnice. ODBOČKA SAN FRANCISCO, CALIF. Odbočka San Francisco konala svou další pracovní schůzi v bytě br. Františka Klátila v Berkeley, které se zúčastnili mimo úředníků i naši noví přátelé kolem university. Tím počet našich členů i přátel se rozrůstá. Po programu schůze br. VI. Houdek nám předvedl na pásu krásné československé vánoční koledy, které s pohostinstvím manželů Klátilových nás zavedly do skutečné vánoční nálady. Na poslední sylvestrovské zábavě Sokola San Francisco jsme viděli opět mnoho nových krajanů. Žádáme naše přátele krajany u zálivu San Francisco, aby přistoupili za členy naší odbočky. Přihlaste se na adresu: George Spánek, 1364 Drake Ave., Burlingame, Calif. Navštivte REPRESENTAČNÍ PLES RADY dne 19. února v Chicagu v Sokole Havlíček-Tyrš. Za $5.00 (a výše) staňte se sponsorem plesu. VĚSTNÍK • 9 [pageend9]OBLASTNÍ VÝBOR V NEW YORKU. Poslední schůze Oblastního výboru ČSNRA v New Yorku v roce 1965 se konala 9. prosince v Husově domě za předsednictví I. místopředsedy Rev. Josefa Šefla. Tajemník a jednotliví funkcionáři Oblastního výboru podali své zprávy o činnosti za dobu od září do prosince 1965. Bylo konstatováno, že bři. Babinec, Bušek, Lexa a Walzel navštěvovali pravidelně schůze CACEED (Conference of East Central European Descent) a že se početnější delegace rozšířená o členy odbočky Long Island a Yorkville zúčastnila protestní schůze baltických národů (Freedom Rally) v Madison Square Garden dne 13. listopadu 1965. Jediným větším podnikem Oblastního výboru v uvedeném období byla oslava 28. října, pořádaná společně s Československými legionáři 24. října ve velkém sále Sokola New York na Manhattanu. Oslavu zahájil předseda Oblastního výboru ČSNRA br. Andrej Valušek, za Čsl. legionáře pozdravil přítomné jejich předseda Rev. Šefl. Hlavním řečníkem byl Rev. Bohuslav Šlégr. V druhé části oslavy bylo provedeno recitační a hudební pásmo “Básníci mluví . . .”, které sestavil režisér Jan Snížek, účinkovali Josef Kout a Václav Šimek. Oblastní výbor, hlavně jeho přítomní slovenští členové, br. Jan Mitáček a br. Pavel Blaho, odsoudili neobjektivní a krajně nepřátelskou kritiku této oslavy, jak ji napsal redaktor E. P. Okrucký v New Yorském Deníku. Přítomní členové schválili pak jednomyslně text stížnosti, jež byla zaslána řediteli Lincolnova střediska (Lincoln Center for Performing Arts) ve věci nedůstojného umístění bronzového odlitku Meštrovičovy busty Antonína Dvořáka. Oblastní výbor s radostí a zadostiučiněním schválil jednomyslné přijetí Sokola New York za členskou organisaci. V dalším jednání bylo jednomyslně rozhodnuto, aby sádrový originál Meštrovičovy busty Antonína Dvořáka byl přenesen z Husova domu do kanceláře Společnosti pro vědy a umění (SVU); komise složená z bratří Babince, Lexy, Sa- bata a Walzela projedná podrobnosti. V závěru schůze rozhodnuto, aby předsednictvo připravilo na své příští schůzi výroční schůzi Oblastního výboru. Rev. Šefl zakončil schůzi přáním veselých vánoc a všeho nejlepšího do nového roku nejen členům Oblastního výboru, ale též všemu členstvu Československé národní rady americké. Vladimír S. Walzel, tajemník. PRVNÍ ODB. NA LONG ISLAND, N. Y. Před vánocemi, tak jako už po několik let, jsme se sešli v Českém domově v Astoria na Mikulášské zábavě. Členky připravily občerstvení, bylo hodně veselí za předvánoční nálady. Mikuláš rozdával dárky, praktické i žertovné, a dárky z tomboly jsme si obohatili letos nepříliš bohatou pokladnu. Nevyčerpatelným zdrojem vtipu a legrace je náš Jára Kohout, který nikdy nezklame novým číslem. Tentokráte vzpomenul Karla Haška, neboť na 22. prosince připadá 23. výročí jeho umučení v Mauthausenu. Jára vzpomínal na různé anekdoty z dob své činnosti s Karlem Hašlerem. A pak jsme si všichni zazpívali některé Hašle- rovy písničky. Však my starší si dobře pamatujeme na tohoto nezapomenutelného písničkáře, jak v těžkých dobách první světové války povzbuzoval a potěšoval, jak s jeho písničkami na rtech jsme odcházeli s “maršbatalionv” na ruská bojiště. A tak svým způsobem Karel Hašek pomáhal bourat Rakousko. Nový rok jsme zahájili dne 4 ledna volební schůzí. Předsedou zůstal br. Vratislav Bušek. prvním mfstonřed^edou zvolen br. Pavel Blaho, II. m:stopředseda br. Hynek Mařas, III. místopředseda br. Jan Svoboda, pokladník br. Karel Vrážel, jednatel br. Hanuš J. Lexa, zapisovatelka ses. Milada Kovačová-Rasková, programový referent br. Vratislav Bušek. ťskov. referent br. Frank Havlík, revisoři účtů: bři. Václav Kalous a Jan Svoboda, předsedkvně zábavního výboru ses. Alice Lexová, členové zábavního výboru: ses. Martha Peppelová, br. Jára Kohout, br. Václav Kalouš, delegáti do oblastního výboru: br. Vratislav Bušek, ses. Anna Havlíková, ses. Martha Peppelová, br. Hanuš J. Lexa. Po schůzi br. Bušek měl úvahu o “záhadné” sebevraždě za železnou oponou Erika Apela, předsedy východoněmecké plánovači komise, a to krátce před podepsáním nové smlouvy se Sověty. To také vysvětluje “přátelskou” návštěvu Leonida Brez- něva v ČSSR ve dnech 15.-17. října, aby urychlil dodávky čs. průmyslu do Sovětského svazu. V komunistickém žargonu se tomu říká obchodní spolupráce; obchod mezi oběma zeměmi v letech 1966-70 dosáhne 80 miliard kčs. Vtip je v tom, že Sověty dodávají Československu nekvalitní rudu a suroviny špatné jakosti za prvotřídní světovou cenu a Čechoslováci platí dobrými stroji a produkty za ceny diktované Sověty, nižší o 30 procent. Tedy naši doma mají vyhlídky na plnou zaměstnanost až do soudného dne, ale sami se při tom nepřejedí, o ostatním ani nemluvě. Březnov dlel také na návštěvě východního Německa dne 27.-29. listopadu, aby i tam zapůsobil, jako v Praze. Erik Apel odporoval proti uzavření smlouvy se Sověty a hodinu před podepsáním spáchal sebevraždu jako protest proti vydírání sovětskými komunisty. Po řeči prof. Buška následovala živá a zajímavá debata a jako vždy převládal zájem a naděje nás všech. Nejvíce ovšem nás trápí, jak dlouho ještě bude komunistická tyranie sužovat starou vlast. Frank Havlík. ODBOČKA YORKVILLE V NEW YORKU. Odbočka Yorkville ČSNRA v New Yorku zahájila svou podzimní sezónu 21. října 1965 a to svou čtrnáctou výborovou schůzí, která se konala v místnostech kanceláře Společnosti pro vědy a umění na Manhattanu. Předseda odbočky podal přítomným členům výboru zprávu o činnosti Oblastního výboru v době prázdnin, zvláště o účasti na vzpomínkových bohoslužbách, které pořádal Husův sbor 3. července v Protestantském a orthodoxním pavilonu na newyorské Světové výstavě u příležitosti 550. výročí upálení M. Jana Husa a o podnicích pořádaných u příležitosti Týdne porobených evropských národů; všech těchto podniků se zúčastnil v zastoupení odbočky. Zmínil se dále o připravovaném Dnu baltických národů, který bude pořádán v Madison Square Garden a žádal o nejhojnější účast. Sestra Uhlířová referovala o přípravách divadla České školy, které se bude konat 12. prosince ve velkém sále Sokola New York. Přítomni pak pojednali o příštích podnicích odbočky. Po debatě, do níž zasáhli všichni přítomní, bylo rozhodnuto, že příští schůze odbočky bude v listopadu a bude spojena s promítáním filmu nebo s přednáškou. Členská schůze odbočky Yorkville ČSNRA se konala 2. prosince ve spolkové místnosti Sokola New York. Hlavním bodem jednání byla příprava většího podniku začátkem roku 1966. Po vyslechnutí různých návrhů bylo rozhodnuto, že odbočka uspořádá Matějskou pouť ve velkém sále Sokola New York v neděli, dne 20. února 1966. Po vyčerpání spolkových záležitostí byla provedena diskuse o poměrech v Československu, k níž úvodní referát přednesl host odbočky, který nedávno při zájezdu do ciziny požádal o asvl ve svobodném světě a nevrátil se do Československa. Jeho referát i následující odpovědi na dotazy přítomných byly vyslechnuty s velikým zájmem. Jarmila S. Walzelová, tajemnice odbočky. Z NEW YORKU. Nová česká operní pěvkyně Ludmila Dvořáková zahájila svou uměleckou dráhu v Americe v Metropolitní opeře dne 12. ledna v úloze Leonory v Beethovenově opeře Fidelio. Umělecký kritik Louis Snyder v New York Herald Tribune se vyjádřil pochvalně o krásné kvalitě jejího hlasu, o po10 • VĚSTNÍK [pageend10]jetí úlohy i o herecké vyspělosti a zjevu. Ač to bylo první velké vystoupení ve Spojených státech, naše umělkyně vystupovala v Evropě v opeře, kde sklidila uznání. KRAJANSKÝ VÝBOR, CLEVELAND, OHIO. Krajanský výbor v Clevelandu pořádal svou výroční schůzi s volbou pracovního výboru na rok 1966, v pátek, dne 15. ledna 1966, v České národní síni. Volba úředníků na rok 1966 zůstává beze změn, v příští schůzi tento výbor bude rozšířen o zábavní výbor. Naše práce v minulém roce se nesetkala s takovým úspěchem jak jsme očekávali. Po stránce finanční jsme vykonali celkem dobrou práci. Z našich finančních prostředků jsme podpořili Národní radu v Chicagu a naše exulanty v Německu, kteří pro stáří nebo nemoc nemohou emigrovat. Počet peněžitých darů byl rozdán na podporu našich různých organisací a dobročinné účele. Je naši snahou v tomto roce rozšířit zdroje příjmů, abychom mohli věnovat větší částky na tyto účele. Pořádali jsme karetní zábavu, piknik a oslavu 28. října. Mimo toho jsme pořádali několik menších podniků, jako oslavu svátku matek, den otců a několik překvapenek k narozeninám svých členů. Směle můžeme konstatovat, že tyto podniky měly veliký úspěch a ohlas. Po stránce propagační i organisační jsme nedosáhli toho, co bylo naší snahou. V tomto roce budeme věnovat více úsilí a pozornosti této práci a budeme se snažit tyto nedostatky odstranit. Spolupráce členů i organisací byla velice dobrá a dává nám dobrý předpoklad k tomu, že naše snahy a úsilí budou korunovány úspěchem. Zapojili jsme se do spolupráce národnostních skupin v boji proti komunismu, kde náš místopředseda br. Perk vykonal veliký kus práce. Je našim úmyslem tuto spolupráci prohloubit a v ní pokračovat. S krajanským pozdravem, J. Hokr, tajemník. ODBOČKA WASHINGTON, D. C. V R. 1965. V uplynulém roce vyvíjela washingtonská odbočka Čs. národní rady činnost úměrnou jejímu významu v krajanském životě v hlavním městě. Uplatňovala se iniciativně ve všech akcích čs. Washingtonu a její podíl v nich zpravidla je dominantní, i když jsou — vzhledem k malé početnosti washingtonské krajanské obce a pro zajištění krajanské solidarity — pořádány jako společné podniky všech místních krajanských organisací. Platně jsme se podíleli na velkolepé oslavě vydání jubilejní sokolské známky v únoru 1965. kdy se stal Washington na čas opětně centrem krajanské Ameriky. — Krátce potom se konala oslava narozenin T. G. Masaryka, ke které byl jako slavnostní řečník pozván Dr. Jan Papánek z New Yorku. Washingtonským vrcholným společenským podnikem naší krajanské obce je čs. representační ples. V roce 1965 byl pořádán počátkem května jako "Majales” a wnikal vysokou úrovní — jaká je tradicí našich plesů. Proslulý “Presi- dentský sál” hotelu Statler-Hilton vynikal originelní výzdobou, která podle uznání společenských osobností překonala vše. co tam v sezóně bvlo pořádáno. Náš již tradiční podíl na významné Národní konferenci pro občanství, která se každoročně koná ve Washingtonu vždv kolem “Constitution Day” (17. září), je nříležitostí, abv tam bylo přinomenuto. jak snahv i činnost Čs. národní rady plně odnovídají úkolům této Národní konference. Zastupováním Čs. nár. rady bvl pověřen místonředseda naší odbočky br. Josef Hašek. Zvláště se naše odbočka unlat- ni1a při pořádání oslavy 28. říina. íeiímž zlatým hřebem bvlo předvedení recitačního pásma "Pražský cocktail”, družinou Klubu svobodné kultury z Chicaga. O úspěchu představení byla již otištěna specielní zpráva. Již od podzimu konají se časné přípravy na jarní ples "Majales” 1966. Bude 23. dubna a zájem o něj je již nyní velmi slibný. Na únor 1966 připravuje odbočka svou výroční valnou hromadu. Je dobrá naděje, že k organisační práci budou získáni noví pracovníci (a pracovnice!) a jejich nejdůležitějším úkolem bude rozvinouti získávací činnost, aby se vydatně posílily členské řady odbočky Washington. ODBOČKA MASARYK, DETROIT, MICH. Naše pravidelná měsíční schůze se konala dne 14. ledna 1966 v Dearborn Youth Center. Schůze byla opět velmi zdařilá a litovali jsme, že členové a členky, kteří se pravidelně schůzí zúčastňují, se nedostavili. Pro nemoc byly omluveny ses. Třešňáková a M. Heřmanová. Br. předseda Sklenář zahájil schůzi uvítáním přítomných a uvedl mezi nás dva nově příchozí — matku se synem. Přijeli z Německa a Československo opustili nedávno před tím. Br. Sklenář vyzval tajemníka, aby přečetl zápis z poslední schůze. Zápis byl schválen beze změny. Br. tajemník přečetl vánoční přání od matky br. Sklenáře. Nyní žije zase v Praze a ráda na nás vzpomíná. Obdrželi jsme šek na $15 od p. Karmazina na vánoční nadílku českým dětem v Německu. Děkujeme mu tímto za jeho štědrost projevovanou každé vánoce. Dále jsme dostali poděko- vací dopisy z Německa od American Fund for Czechoslovak Refugees za minulý i letošní rok za zaslání peněz na vánoční nadílku. Br. Beneš, tajemník oblastního výboru Československé národní rady americké, oznamuje, že schůze oblastního výboru se bude konati dne 30. ledna v Owossu. Vzhledem k tomu, že žádný z delegátů do oblastního výboru nebyl přítomen, br. Sklenář si vzal na starost tuto schůzi obeslat. Br. pokladník podal finační zprávu za minulý rok a byl plně zaměstnán vyplňováním legitimací členů, kteří platili příspěvky za běžný rok. Br. Sklenář oznámil, že příští schůze se bude konati dne 11. února 1966. Po schůzi se podávala káva a občerstvení a česká hudba na gramofonových deskách z Prahy nám zpříjemnila večer. Všichni přítomní besedovali s nově příchozím a nechtělo se nám ani domů, když se přiblížila úřední hodina. Nově příchozí si s námi vyměnili adresu a telefonní číslo a slíbili jsme jim. že jim pomůžeme začíti nový život v Americe a to mnohem lepší, nežli měli v Praze. Jaroslav Rozum, tajemník. Z CHICAGSKÉ OBLASTI. Ve všech odbočkách probíhají výroční schůze a volby úředníků. O průběhu bude referovánu příště. V neděli odp. dne 23. ledna se koná výroční schůze chicagské oblasti. Činnost ČSNRA byla vážně zkomplikována onemocněním tří z nejaktivnějších členů: br. Šalomouna, br. Karla Glasra a br. Frank Kratochvíla. Br. Glaser byl operován, vrátil se domů dne 20. ledna, ale zůstává nadále v domácím ošetření. Br. Šalomoun byl propuštěn z nemocnice, ale musí se řídit přísnou životosprávou. Br. Kratochvil se ještě z nemocnice nevrátil, ale stane se tak v nejbližších dnech. Jejich vyřazení z práce znamenalo zpomalení a v některých případech odložení úkolů na dobu až se vrátí zase k pracovnímu stolu. Ochotní dobrovolníci, v čele s předsedou Chicagské oblasti br. Břetislavem Vaňkem se ujali některých naléhavých úkolů, v prvé řadě vysílání plesových pozvánek. Ples se koná v sobotu večer dne 19. února v sokolovně Havlíček-Tyrš. Prosíme, přihlaste se za sponsorv, získeite nám příznivce, zvete na ples ve schůzích a přičiňte se, aby 15. representační ples ČSNRA se vydařil. Máte-li známé, které byste rádi pozvali, dejte nám jejich adresy. Na čtvrthodince rozhlasu Chicagské oblasti na Faltově hodince, od 7 do 7:15 v úterý večer, promluvili: br. Břetislav Vaněk, Vrat. Chalupa o úkolech Rady, Václav Hesoun VĚSTNÍK • 11 [pageend11]o zájezdech do Československa, Ed. Dellín o hospodářském krachu v ČSSR. ZPRÁVA O CELOROČNÍ ČINNOSTI ODB. ŠTEFÁNIK V CHICAGU. Za rok 1965 měli jsme deset pravidelných členských schůzí včetně druhé řádné valné hromady, konané dne 15. prosince v Community House ve Winnetce, ostatní se konaly každou třetí středu střídavě v domech u bratrů a sester Dellina, Solara, Synka, Sládka, Halašky, Bukovského, Mosse a Josefa Prochotského. Namísto jedné schůze, která se měla konati v červnu, uspořádali jsme v červenci na pozvání bratrů Krištofa a Pecky výlet do jejich letních domovů ve Wisconsinu na jezeře Michigan. Všechny schůze se vyznačovaly pěknou účastí a byly většinou zpestřeny vlastním programem hostitele tím, že hostitel buď sám si určil téma, na které mluvil, anebo si pozvali hosty, kteří byli ochotni uspořádat! pro nás zajímavou přednášku. Všechny schůze se odbývaly v přátelském duchu, a jestli jsme se v hodně případech před dvěma lety sešli jako cizí, scházíme se dnes jako staří přátelé, a to ne jako Češi anebo Slováci, nýbrž jako Češi a Slováci dohromady pod tou společnou střechou Československé národní rady americké jako uvědomělí Čechoslováci, mající na mysli jeden společný cíl, svobodné Československo. V tomto duchu spolupracovali jsme s oblastním výborem, propagovali a navštěvovali podniky pořádané Národní radou, sledovali denní tisk, povzbuzovali autory, kteří se nebojí referovati pravdivě a snažili se uvésti na správnou cestu ty, kteří píší nesmysly buď z neznalosti poměrů anebo v bláhové víře, že s komunisty se dá jednati. Osudem nám bylo dopřáno žiti svobodně v této zemi a je tedy na nás, abychom byli mluvčími na rozhodujících místech a v rozhodujících dobách. Proto jsme také prostřednictvím ústředny ve spojení se zdejšími zástupci ve Washingtonu, abychom hájili spravedlivé požadavky našeho národa, v mnohých případech ve vlastním zájmu naší nové vlasti. Právě se zabýváme získáváním adres Čechů a Slováků v rámci nové náborové akce, kteří ještě nejsou zapojeni. Je důležité získati je aspoň jako čtenáře Věstníku anebo American Bulletin, časopisů pravdivě referujících o situaci doma. Musíme se navzájem informovat a musíme se dávat dohromady. Je překvapující, kolik lidí naleznete ve vlastním adresáři, kteří tyto časopisy ještě nečtou. Jen od dvou členů máme již 75 adres. Na třech schůzích měli jsme tombolu, abychom také finančně mohli přispěti. Prostě snažíme se jak můžeme a budeme pokračovati. Našim milým hostitelům a hostitelkám jménem výboru za pohostinství srdečně děkujeme a Radě přejeme hodně zdaru v novém roce. Výbor odb. Štefánik. ODBOČKA MASARYKOVO SDRUŽENÍ V NEW BUFFALO, MICH. A OKOLÍ. Za velmi pěkné návštěvy konala se dne 14. prosince poslední schůze v roce spojena s vánoční oslavou. Nejprve probrány rychle spolkové záležitosti. Předsedkyně ses. K. Berounská vyzvala tajemnici ses. Kalivodovou, abv přečetla jména nově zvolených, a to místopředs. Antonii Švejdovou, ostatní úřednice zůstaly na svých místech. Probrány celoroční zprávy o činnosti, hlavně z našich výletů. Ses. předsedkyně poděkovala všem členům za dary pečiva a všechnu práci po celý rok vykonávanou, zvláště děkovala nepřítomné ses. Emilie Růžičkové, která nám řídila tak pěkné výlety a která nás žádala, abychom po zimní přestávce přinesly nové náměty do schůze pro činnost odbočky. Po ukončení schůze byla výměna dárků, předneseny básně, zpívány české a americké koledy. Po občerstvení a přátelské zábavě byl rozchod domů. Anna Kalivodová, tajemnice. Výprava na Floridu a New Orleans. Hotel Miramar v Miami, s pohledem na Biscayne záliv, kde výprava pobude od 28. února do 8. března. Po 1. lednu byla výprava vyprodána a dalších 30 jmen je na čekací listině. Upozorňujeme však, že není nám technicky možno vypravit druhý bus. Výprava bude ve dnech 24. do 28. února ubytována v Slovenském Domově, 7616 W. Columbia Dr., Courtney Campbell Causeway (Route 60 na Clearwater), Tampa, Fla. Od 28. února do 8. března v Miramar hotelu na Biscayne Bay v Miami. Výprava zúčastní se TGM oslavy v neděli, dne 6. března, ve společenském klubu v Miami, pikniku Čs. americké dámské dobročinné spol., koncertu čs. hudby v Bayfront parku, a v St. Petersburgu v neděli, dne 27. února, večírku odbočky “James Hovorka’’ v Letter Carriers Hall. ODBOČKA “JAMES HOVORKA”, ST. PETERSBURG, FLORIDA. Dne 17. ledna konala se pracovní schůze. Během zimní sezóny pořádají se zábavy každou druhou a čtvrtou neděli v 6 hod. v Letter Carriers Hall. Dne 27. února odbočka přivítá chicagskou výpravu. Stoupající životní úroveň žel zvyšuje též ceny životních potřeb, čímž se mnohé pojištění stává nedostačujícím. Co před 30 lety představovalo značnou sumu, dnes nestačí k uhrazení těch nejnutnějších výloh, spojených s nenadálým odchodem živitele rodiny. ČSA, nejstarší bratrská a sesterská podpůrná jednota v Americe, nepřestává upozorňovat své členstvo na důležitost udržování životního pojištění na výši doby. Kdekoli vaše životni ochrana není dost vysoká, aby plně zabezpečila vaše drahé a vás samotné, zvyšte jí tak, aby plně sloužila svému účelu. Zástupce jednoty ČSA vám ochotně a nezávazně poradí v těchto otázkách tak, jak to vyžaduje váš prospěch. Několik minut, věnovaných takovému užitečnému rozhovoru, bude znamenat klidnou budoucnost vaší rodiny. Jednota ČSA má o své členy zájem. Přirozeně. Vždyť za tím účelem byla před sto a dvanácti lety založena. Č.S.A. 2138 So. 61st Court Cicero, Illinois 60650 12 • VĚSTNÍK [pageend12]ODBOČKA PORTLAND, ORE. Tajemník odb. “Slovenské národní povstání ČSNRA” svolal prosincovou schůzi do svého bytu, kde při družné zábavě se rozloučili se starým rokem a připravovali se na činnost v roce 1966. Zvláštní pozornost si zasluhuje úspěch členky odbočky, mladé Marie Novákové, o které americké noviny přinesly nadšený článek. Tak The Oregon Journal nadepsal článek “Opera Star Pitches In To Help Back Stage”. Žurnalistka Suzanne Richardsová popisuje kariéru Marie Novákové, která před třemi lety, ve věku necelých dvaceti let, poprvé zpívala v opeře v Portlandu. Letos studuje Maria Nováková na Portland státní koleji, zpívá v kostele a na četných koncertech a hlavně se připravuje na úlohu Mařenky v Prodané nevěstě, kterou uvede Portland operní společnost v Orientálním divadle (žel, dosud postrádáme zprávu o této události, pozn. redakce). Mladé zpěvačce se dostalo dobrého hudebního vzdělání, učila se pianu a zpěvu, i hře na cello. Též se věnovala řečem, italštině, francouzštině, a teď češtině. Ráda by se zúčastnila mezinárodní soutěže v Bulharsku roku 1967. Bylo jí pouhých 19 let když na sebe upozornila v operním sboru a kdy jí byly dány menší úlohy. V dubnu 1965 byla první ve zkouškách Metropolitní opery pro oblast Oregonu a opět první v auditions opery v San Francisku. Považuje to za největší zkušenost, poněvadž tu poznala mnoho význačných a velmi milých lidí. Babička Marie Novákové po přeslici pochází z Prahy. Je tomu již dávno, kdy opustila svou rodnou zem a usadila se v Chicagu, kde se provdala za krajana. Dědeček a babička po meči oba pocházejí z Prahy. Její rodiče se poznali v portlandské opeře. Otec dosud zpívá ve sboru opery a její matka hraje varhany v kostele Holy Redeemer. Měla tedy po kom dědit své hudební nadání a lásku k hudbě. Maria Nováková se však nezajímá jenom o hudbu, na koleji studuje dětskou psychologii, zajímá se o problémy dětí v nižších třídách a o středisko Parry Center, kde by později ráda i působila. Krajané v Portlandu přeji své milé člence vše nejlepší. Mám nárok na "Medicare"? Otázka: Je mi již přes pětašedesát, nedostávám ani požitky sociálního zabezpečení ani penzi železničářů. Nedávno jsem četl, že asi čtyři miliony lidí v podobné kategorii mají nárok na vládní nemocniční pojištění a na požitky z pojištění lékařského. Jak mohu zjistiti, jsem-li jedním z nich? Odpověď: Zajděte do nejbližší úřadovny sociálního zabezpečení a požádejte tam o leták “Social Security Amendments, 1965 — A Brief Explanation”, který je mimo v angličtině vydán i v dalších dvaadvacíti jazycích — též česky. Nebo požádejte písemně o jeden výtisk organisaci American Council for Nationalities Service, 20 West 40th Street, New York, N. Y. 10018. Jaké jsou minimální požadavky zákona o sociálním zabezpečení pro osoby nejméně 73 let? Otázka: Jsem třiasedmdesátiletá vdova, nedostávající žádných požitků sociálního zabezpečení. V posledních letech pečuji často o děti a vydělám si mnohdy 8 až 10 dolarů týdně. Daně jsem z tohoto příjmu nikdy neplatila, neboť jsem byla jista, že můj příjem zdanitelný není. Nyní však čtu, že ženy ve věku nad sedmdesát let nemusí mnoho vydělati, aby měly nárok na požitky sociálního zabezpečení. Jak je tomu v mém případě? Mám na požitky nárok? Odpověď: Ano, máte, ale jenom v tom případě, že jste v každém ze tří kalendářních čtvrtletí vydělala nejméně 50 dolarů od jednoho zaměstnavatele, nebo že jste aspoň v jednom kalendářním roce od 1962 do 1965 vydělala při nej- menším 400 dolarů. V prvním případě měla byste nárok na penzi 35 dolarů měsíčně, ve druhém nepochybně na penzi poněkud větší. Její výše řídila by se výdělkem a dobou zaměstnání. Domníváte-li se, že patříte do jedné z uvedených zde dvou tříd, dopište si o další informace na adresu orga- nisace American Council for Nationalities Service, 20 West 40th Street, New York, N. Y. 10018. Humor v Československu. Kdy to začne v Československu jít k lepšímu? ? ? ? ? V roce 1970. ? ? ? ? Do té doby bude Československo zaostalou zemí a všichni mu budou pomáhat. * * * Před domem traktoristy Jardy Šimka zastaví motocykl a přes plot zahrádky křičí nějaký mladý muž s brašnou na rameni : — Halo, to vy jste tady bez proudu? — Ne. — Jak to ne ? Jste číslo 12, ne ? Bydlej tady ňaký Páterovi ? — Už ne, před třemi měsíci se vystěhovali. — To jsou divný lidi. Objednaj si elektrikáře a odstě- hujou se. (České Slovo) * * * Z Václavského náměstí zmizel svátý Václav i s koněm. — Telefonovali to na Hrad. President zbledl, sbalil do aktovky papír se stolu, objednal helikoptéru a letěl k Blaníku. Dohonil sv. Václava, chytil ho za šos a pravil: “Ještě počkej, vévodo české země — a přečti si napřed tohle!” Václav si sedl a přečetl si plán nového ekonomického zřízení. Načež vsedl na kůň a zvolal k Blaníku: “Ještě spěte — ještě bude hůř!” * * * Rozdělení Prahy na čtvrtě bude reorganisováno. Budou jen čtyři městské okresy: Štvanice, Bohnice, Pankrác a Olšany. ZDRAVÍ v zimě o c h r aň u j e ZDRAVI-TAMIN na 5 týdnů......................................... $3.98 ZDRAVI-TAMIN na 10 týdnů ....................................... 6.98 BOL-VEN, tabletky, velká dávka ................................ 2.90 MORAVSKÉ MAZÁNÍ na 1 pint.................................. 3.00 MORAVSKÉ MAZÁNÍ na 1 kvart ............................ 5.50 DANUBE—Herb Laxative tabletky na měsíc......... 1.30 DANUBE—Herb Laxative tabletky na 3 měsíce ... 2.98 Vše pod zárukou obratem pošty! Přiložte cash, money order, šek nebo na COD. EUROPEAN DRUGS Břetislav Jelínek, čsl. lékárník P. O. Box 927 Laguna Beach, California 3212-14 So. Grove Ave. Berwyn, Illinois 60403 VĚSTNÍK • 13 [pageend13]OUR NEW ADDRESS CAPITOL FEDERAL SAU INES AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda MÁME NA SKLADE K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ......................................... $2.50 $2.75 HOVORY S MASARYKEM od Karla Čapka .................................................. 2.00 2.25 CZECHOSLOVAK PRIZE PASTRY RECIPES ..............................................................90 1.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady Cena ............................................................. $4.50 Poštou ......................................................... 5.00 ČSN R A 4125 W. 26th Street Chicago, III. 60623 ANNUAL DANCE of CHICAGO DISTRICT Czechoslovak National Council February 19, 1966 at Sokol Havlicek-Tyrs Hall SECOND CLASS POSTAGE PAID at Chicago, Illinois VESTNÍK 4125 West 26th Street Chicago, Illinois 60623 <«3^» «36 RETURN REQUESTED [pageend14]