český zahraniční časopis POLYGON Spisovatel Viktor Fischl - pětaosmdesátník (Fotografie z archivu Jana Kristoforiho. Text je na straně 14.) 10.listopadu 1997 7 [pageend1]ČESKÝ ZAHRANIČNÍ ČASOPIS • ZEITSCHRIFT IN TSCHECHISCHER SPRACHE • MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýčarsko, roč.14.) a ZÁPAD (Kanada, roč.18.). Vychází 8krát ročně v časových úsecích 6 až 8 týdnů. VYDAVATEL: Polygon Verlag, Postfach 1737, CH-8048 Zürich-Altstetten ♦ Telefon *41-1-432 1768 * Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 • Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca • Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 • Adresa pro listovní zásilky: Dr. Rudolf Ströbinger, Ansgaristr.29, D-26524 Hage Sekretariát vydavatelství a švýcarské redakce: Jaroslav LAMBERT, telefon *41-1-372 0930 Zastoupení pro Austrálii a Nový Zéland: Mrs. Marcela Cech, 65 Klama Av., Yeppoon 4703 OLD, Australia, Tel. *61-79-397 624 - fax *61-79-397 552 VYDAVATELSTVÍ, administraci a inzerci řídí Ludvik FRIEDE. Telefon, fax a adresa pro listovní zásilky: viz Polygon Verlag. POLYGON JE VYDÁVÁN v těsné spolupráci s týmem českých renomovaných publicistů, žijících nejen v různých zemích všech světadílů, ale i v České republice. Vedle příspěvků stálých dopisovatelů v něm vycházejí též články dalších autorů. • Předsevzetím vydavatelství a jeho spolupracovníků je nestranné a nezávislé informování čtenářů. • Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych”. SAZBA a TISK: Kooperace: Polygon Zürich, Tiskárna Mnišek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,-, letecky CHF 55,- nebo ekvivalent jiné měny. Sponzované předplatné v ČR: CZK 160,- + poštovné. (Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Curychu, t.J.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. • Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag • Postgirot Sverige, číslo konta 59537-1, název konta: Polygon. • The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176- 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ - BOHANES Jaroslav, CZ - BRADA Zbyněk, USA - ČECHOVÁ Marcela, AUS - CÍCHA Vladimír, Kanada FRÝBORT Luděk, D - HULÍK Milan, CZ - JAKOUBEK Václav, USA - KOLÁČEK Josef, Vatikán - KRISTOFORI Jan, N/CH KRYSTLÍK Tomáš, D - KUČERA Radek, NL - LAMBERG Robert F., Argentina - LANDERGOTT Josef, CZ LEINER Zdeněk F., F - LOEWY Jiří, D - MEČŮ Jára, USA/CZ - NOVÁK Dušan, CZ - RADKOVICKÝ Vlastimil, D STIKAROVSKÝ Jindřich, RSA/CZ - SWINKELS-NOVÁKOVÁ Michaela, B - ŠTILLER Pavel, D - TEPLÝ Jaroslav, NL VALENTA Vladimír, Kanada - VERNER Pavel, CZ - ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolívie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON [pageend2]Život v našich republikách PŘEHLED POLITICKÝ (25.8 - 25.10.) JAROSLAV BOHANES ČESKÁ REPUBLIKA Po „tisícileté vodě“ Tři měsíce, které za několik dnů uplynou od „tisícileté vody“, nestačily, jak se dalo očekávat, ani zdaleka k odstranění katastrofálních následků ve všech postižených oblastech. Lidé tam stále horečně budují nebo opravují svoje byty a domy, obce obnovují své telefonní, kanalizační, dopravní a jiné sítě. Opravují se silnice, mosty a železniční tratě. Některé menší podniky zanikly, jiní podnikatelé se snaží navazovat dřívější obchodní spojení, likvidují škody a rozjíždějí výrobu. Tyto práce se někde daří, jinde lidé zápasí s velkými i s menšími potížemi. Obecně se pociťuje, že pomoc státu nepřichází dostatečně rychle a že také její objem v řadě případů nestačí. Na četných místech jsou stále ještě vidět zlé následky červencové potopy. Stát v současné situaci více přispět nemůže. Je to smutné konstatování, ale musíme je přijmout. Peníze, které byly vyčleněny ze státního rozpočtu, jsou používány na obnovu veřejných zařízení, komunikací apod. Peníze, shromážděné četnými dobrovolnými akcemi, pomáhají především při opravách sociálního zařízení, jako jsou domovy důchodců, školy, dětské domovy a další. Někde lidé dokázali využít finanční pomoc od státu a vlastními silami, často za vzájemné sousedské podpory, se již natolik „vyhrabali ze sutin“, že jsou již venku z toho nejhoršího a usilovně dále pracují. Vedle nich je však stále ještě velké množství občanů a obcí, kde hojení utrpěných ran probíhá příliš pomalu a naráží především na nedostatek peněz a také na někdy těžkopádný postup úředního šimla. Velkou hrozbou pro všechny je blížící se zima. Mráz může ještě natropit mnoho škod. Podle očekávání jsou na tom nejhůře staří lidé, odkázaní na pomoc spoluobčanů, protože jejich vlastní síly ani finanční prostředky již nestačí. V řadě obcí ještě pokračuje pomoc dobrovolníků a především velmi účinná pomoc české armády, jejíž příslušníci vykonávají v mnoha případech neocenitelné služby právě starým lidem. Na celém postiženém území zůstává v platnosti jakýsi „stav nouze“ a zůstane zřejmě ještě velmi dlouho. Nelze dnes odhadnout, jak dlouho budou důsledky povodní zatěžovat hospodářský život. Jejich negativní vliv působí nejen na samotné zaplavené oblasti, ale pociťují jej všichni občané celé České republiky. Vzdor všem těmto záporům je potěšitelná skutečnost, že se dosud nesplnily obavy psychologů a psychiatrů, že s podzimem přijdou těžké duševní deprese mnohých občanů v postižených územích. Ještě se v tomto smyslu nemůžeme těšit s definitivní platností, ale zdá se, že naši lidé neztrácejí odvahu a nepodléhají hromadně depresi ani v těch nejkritičtějších situacích. Velké problémy zůstávají stále nedořešeny, ať již jde o školství, daňovou reformu, důchody nebo zdravotnictví. V poslední době se k nim připojila nová problematika, a to transformace armády. Rozhodnutí o přizvání naší republiky k jednáním o vstupu do NATO vzbudilo zvýšený zájem doma i za hranicemi o její stav. V příštích měsících se o armádě bude často a vzrušeně jednat. Na konci října můžeme jen konstatovat, že to budou jednání obtížná a dlouhá a budou probíhat v ovzduší nejen boje mezi koalicí a opozicí, ale také pod pozorným pohledem vedoucích představitelů NATO. O to budou odpovědnější a pro Českou republiku závažnější. Jedna z nejdůležitějších oblastí pro prostého občana je jistě zdravotnictví. Přes všechny spory, kritiky a skeptická hodnocení jeho stavu nelze popřít, že se pozvolna blíží jisté roz- POLYGON 7/1997 1 [pageend3]hodnutí. V září i v říjnu pokračoval boj o nový koncept. Přibližně od srpna jsou v podstatě známy hlavní zásady ministrovy reformy. Stráský navrhuje zavedení vyšší finanční pacientovu účast (asi 15%), snížení počtu lůžek, přesněji řečeno: přeměnu lůžek v těchto nemocnicích z tzv. akutních na tzv. ošetřovatelská. S tím ovšem také souvisí změna charakteru asi 40 nemocnic. Nepřesně, jako bohužel v četných jiných případech u nás, se o tom ve veřejnosti hovoří jako o jejich zrušení, což ovšem vede k vytváření lobbistických skupin a vyvolává značné emoce. Dále ministr zdravotnictví navrhuje stanovit základní zdravotní péči, zajištěnou pro všechny občany. Na péči nad tento základní rozsah by podle něho měl pacient příslušně přispívat. Jinak řečeno, jde o nutnost přizpůsobit rozsah lékařské péče faktickým, tj. hospodářským možnostem našeho státu a vytvořit její optimální rozsah. Stráský použil v této souvislosti výraz „přibrzdit“, čímž zřetelně chtěl říct, že současný stav a vývoj ve zdravotnictví vede svým neregulovaným zvyšováním nároků k situaci, na kterou stát nemůže stačit, ani kdyby prožíval vrchol hospodářské konjunktury. Z četných údajů, přehledů i odborných a veřejných diskusí je stále zřetelnější, že naše zdravotnictví je v mnoha oblastech značně naddimenzované a proto neúnosně nákladné. Koncept jeho zeštíhlení není sice ještě zcela dokončen, ale v zásadách je již dostatečně znám i neodborné veřejnosti a je velikou částí jak odborné tak i laické veřejnosti uznáván a přijímán. Má ovšem také řadu odpůrců. Proto nebylo dosud možno prosadit nic z koncepčních bodů a všechno zůstává stále jen v rovině diskusí. Nadto vyvolává složitost řešení četné názorové rozdíly a s tím i spory mezi vedoucími pracovníky samotného ministerstva zdravotnictví. Důkazem toho je např. odchod ministrova náměstka Aleše Dvouletého z funkce na konci září tr., protože považuje přístup ministerstva k řešení některých otázek za příliš vstřícný nárokům lékařů a poškozující zájmy pacientů. Komplikaci znamená také ostrý spor zdravotnických pojišťoven s lékaři o výši odměny pro lékaře, který pokračoval v minulých dvou měsících. V první polovině října se konal sjezd České lékařské komory, na kterém došlo k ostrému střetnutí radikálního křídla lékařů s mírnějším. Výsledkem bylo zvolení nového před- 2 POLYGON 7/1997 stavenstva komory, které sice má staronového předsedu, doc. dr. Svobodu, ale řadu nových členů z radikálních kruhů. Ti jsou např. stále pro vybírání hotových peněz od pacientů, protože odměna, vyplácená pojišťovnou, je podle jejich názoru zcela nedostatečná. Zdravotnictví představuje několik roků velice obtížný resort, ve kterém neuspěli již dva předchůdci současného ministra. Ani on zatím nemohl zaznamenat výraznější úspěch. Péče o zdraví zůstává v České republice otevřenou, bolavou a nevyřešenou stránkou vládního programu. Přesto se pozvolna ukazují rysy jeho budoucí podoby a ministr Stráský stále věří, že se mu podaří reformu dotáhnout do konce v průběhu příštího roku. Romové Letošní podzim přinesl České republice ještě jeden velmi nepříjemný problém - romský exodus, jehož základem je problém soužití s Romy. Několik roků trvá a roste napětí mezi Romy a ostatními obyvateli. Dnes již je zřejmé, že dosavadní přístup „bílých“ občanů k Romům byl a stále je nesprávný a především pro nás škodlivý. Je tedy také jasné, že začít s řešením musíme v prvé řadě my, tj. neromští občané. V současné společenské atmosféře u nás to bude velmi obtížné, ale nečinnost by situaci jen dále zhoršovala. Jasné je, že s řešením nemůže začít žádná politická strana, ale že to musí být celospolečenský přístup. Prezident Havel v poslední době poněkud ztrácí přízeň občanů, ale zůstává stále v čele žebříčku popularity. Pokud jde o jeho příští funkci prezidenta, má podporu přes 60%, přičemž i z řad opozice mu důvěřuje více než 54% občanů. Všechny tři koaliční strany již mu víceméně přislíbily podporu při příští volbě a také Sociální demokracie. Jeho opětovné zvolení prezidentem České republiky se zdá v těchto dnech téměř jisté, i když on sám ještě konečné slovo k vlastní kandidatuře neřekl. Za zmínku stojí, že český prezident zůstává stále více vážen a respektován v zahraničí než doma. Patří k nejvíce citovaným prezidentům světa a podle řady zahraničních deníků patří jeho projevy k událostem, které vždy vzbudí mezinárodní pozornost. Jeruzalémský deník >The Jerusalem Post< píše: „Podobně jako si Britové v osudových okamžicích našli Win- [pageend4]stoná Churchilla, tak si Československo našlo Václava Havla a pozvedlo ho téměř přes noc z vězeňské cely na Pražský hrad do sídla prezidenta. Havel mluví jazykem, který už od vůdců zemí neslyšíme - naplněným myšlenkami, vizionářským, vnímavým.“ Nelze pochybovat, že Česká republika stále nemá jiného občana, který by ji mohl stejně nebo lépe reprezentovat ve světě. Rozpočet na rok 1998 Dva úsporné vládní balíčky připravily pochopitelně velmi těžkou výchozí základnu pro státní rozpočet na příští rok. Vláda neopustila svůj plán vyrovnaného rozpočtu, což jeho sestavení dále podstatně ztížilo. Přesto se po dlouhých jednáních podařilo ministru Pilipovi takový rozpočet vládě předložit a ta jej schválila, i když především ODA stále svůj souhlas podmiňovala nezvyšováním žádné daně. Odmítavé stanovisko opozice včetně ČSSD bylo zřejmé. V říjnovém prvním čtení došlo podle očekávání k ostrému střetnutí, při němž celá opozice hlasovala proti rozpočtu. Za ČSSD vystoupil předseda strany a poslanecké sněmovny Miloš Zeman, který ve velmi emotivním projevu napadl vládu a označil ji za vládu zlodějů a tunelářů, protože strpěla četná rozkrádání státního majetku, bank a podniků. Návrh rozpočtu podle ČSSD podporuje centralismus, podceňuje vzdělání a neukazuje cestu ke zlepšení neutěšeného stavu hospodářství. Ve vypjaté a nervózní atmosféře po skončení debaty byl vládní návrh přes odpor opozice schválen rozdílem jednoho hlasu a postoupen do druhého čtení. Tvrdý boj o něj bude pokračovat na příští schůzi a jeho výsledek zřejmě podstatně ovlivní vyhlídky současné Klausovy vlády na přežití. Vnitřní spory ve vládních stranách Politická nesvornost se objevovala před i po povodňové katastrofě uvnitř všech tří koaličních stran. Nejméně vnitřního napětí zažívala a zažívá KDU-ČSL. Jde o určité rozdíly, týkající se možnosti budoucí politické spolupráce se Sociální demokracií v případě porážky občanských stran v příštích parlamentních volbách. Rozdíly v tomto směru jsou nesporné, ale zůstávají zcela překryty stranickým zájmem jednotného postupu vůči ostatním partnerům a tento zájem zatím všichni cítí. Výsledkem je celkový dojem jednoty, jakým Lu- xova strana působí, jednoty, jakou nemají ostatní parlamentní strany - nemluvě ovšem o komunistech a republikánech. Závažná vnitrostranická disharmonie je v nejmenší vládní straně - ODA. Od příchodu M. Zantovského do jejího čela se križeve straně prohlubuje. Vznik „Pravé frakce“, otevřený boj o předsednickou funkci, odchod některých předních představitelů (např. VI. Dlouhého) a boj o nový stranický program, který jeden proud považuje za málo liberální a druhý trvá na jeho zachování. Tak lze stručně charakterizovat situaci v ODA. Důsledkem tohoto ostrého boje je alarmující propad volebních preferencí, podle nichž by se v současné době strana ani nedostala do poslanecké sněmovny. Také Občanská demokratická strana prožívá již delší dobu vážné vnitřní střety. Po Zielen- covi přišel s otevřenou a velice ostrou kritikou místopředseda Macek. Ale kromě těchto dvou předních činitelů se často vyjadřují poslanci za ODS i jiní funkcionáři kriticky o vedení strany. V poslední době je stále častěji slyšet úvahy o změně na nejvyšších místech stranické hierarchie, přičemž se nevynechává ani sám předseda Klaus. Tomu se připisuje únava a ztráta potřebné dynamiky. Pokles voličských preferencí je současně příčinou i důsledkem tohoto nedobrého vnitřního vývoje ODS, ve které se v poslední době začala šířit poraženecká nálada. Přitížilo i konečné rozhodnutí ministra Rumla odejít z funkce ministra vnitra. Jmenování nového ministra si vyžádalo obtížné jednání ve vedení ODS, které se teprve po tvrdých diskusích shodlo na návrhu dosavadního ministra práce a sociálních věcí Jindřicha Vodičky, jehož ministerstvo má převzít Stanislav Volák, místopředseda poslaneckého klubu ODS. Koaliční nesouhra Nepříznivý vývoj uvnitř vládních stran má nesporně nedobrý vliv na náladu veřejnosti. Mnohem závažnější záporné důsledky však mají rostoucí a zostřující se spory mezi koaličními stranami. A na nich se podílejí všechny stejně. Problémů, o které se tříští koaliční síly, je několik. První představují zásadní programové rozdíly, které v době hospodářského útlumu a vynucených restriktivních „balíčků“ vystupují do popředí. Zatímco ODS by se chtěla vrátit k energickému dokončení transfor- POLYGON 7/1997 3 [pageend5]mačních kroků a k volnému trhu, KDU-ČSL nesouhlasí. Chce naopak „dokončit transformaci na základě zkušeností i jiných evropských zemí“ - čímž myslí zvýšený důraz na sociální aspekty. ODA naproti tomu vyzývá k prosazení důsledných reforem daňového, sociálního a důchodového systému, k dokončení privatizace, ke skončení „bankovního socialismu“ a k pročištění kapitálového trhu, jinými slovy: ke klasické liberální politice. Dalšími zdroji koaliční disharmonie jsou transformace české armády, důchodová politika, daňový systém, reforma právního řádu, cenová deregulace, dokončení privatizace (bank aj.), zdravotnictví a řada jiných oblastí, kde se od roku 1992 všechny reformy jako by zpomalily nebo zastavily. Všechny tři strany konaly nebo plánují svoje celostátní konference na letošní podzim, na kterých chtějí vyřešit především svoje vnitřní problémy, aby napravily svůj obraz před veřejností. Opozice - ČSSD Zemanova strana stále ostřeji kritizuje všechny činy vlády a zvláště ODS. Velký vzrůst voličské přízně přinesl sociálním demokratům také rostoucí zájem různých hospodářských činitelů a možných sponzorů, jejichž podpora není samozřejmě prosta prospěchářských záměrů. Zeman již mnohokrát vyzval vládu, aby odstoupila, jeho strana má připraven tzv. „stínový kabinet“, ale opravdový úmysl převzít vládní moc zatím největší opoziční strana neprokázala. Spíše naopak. Předseda poslaneckého klubu St. Gross neskrývá úmysl své strany vytvořit většinovou koaliční vládu s KDU- ČSL, ale je zřejmé, že současný stav volebních preferencí stále tuto variantu neumožňuje. ČSSD sice stále ostřeji kritizuje a připravuje svůj alternativní vládní program, ale k rozhodujícímu kroku směrem k převzetí vlády se neodhodlává. Současně je třeba vidět také skutečnost, že předsedovy metody řízení strany i velmi drsný způsob jeho střetů s vládní koalicí nevzbuzuje souhlas všech prostých členů strany ani funkcionářů. Její další postavení, její politická síla na české scéně bezprostředně souvisí s podporou nebo odmítnutím politiky Zemanovy strany těmi občany, kteří patří k politickému středu. Dokud se jí nepodaří získat důvěru této 4 POLYGON 7/1997 vrstvy, dotud nemůže ČSSD počítat s takovým vzrůstem svého vlivu, který by jí umožnil vstoupit do vlády. To však předpokládá, že se vedení strany věrohodně vzdá vysloveně levicových ideálů, aby se mohla stát také stranou lékařů, drobných podnikatelů a řemeslníků, kteří nejsou spokojeni se svým současným sociálním postavením, ale odmítají jednak vysloveně levicovou politiku, jednak nepřiměřeně konfliktní způsob stranického boje. Politická nálada Po několika týdnech politického „příměří mezi stranami“ a celospolečenské solidarity v červenci a v prvních srpnových dnech tohoto roku se české politické myšlení rychle vrátilo tam, kde bylo před katastrofální povodní. Příkop mezi vládnoucí koalicí a opozicí se nejen obnovil, ale výrazně prohloubil a rozšířil. Koalice jako celek dostala při přírodní pohromě jistou šanci získat zpět aspoň část důvěry občanů a zpevnit vlastní řady. Promarnila však tuto příležitost tím, že rychle opět zaujala své partikulární stranické pozice. Její voliči vnímají velmi pozorně, že vládní strany neřeší důležité politické problémy a úkoly, které si stanovily před volbami a před které byly postaveny po volbách a reagují na to. Klausova ODS viditelně znejistila a místo energického návratu a pokračování v dřívějším transformačním kurzu se v obavách o přízeň voličů snaží především vyhýbat se všem nepopulárním opatřením. KDU-ČSL pod vedením předsedy J. Luxe se ještě více než v jarních měsících distancuje od Klausovy politiky a stále více vytváří dojem, že si její předseda připravuje co nejvýhodnější podmínky pro účast své strany v případné vládě se Sociální demokracií. ODA pokračovala ve svém vnitřním rozpadu, který jí přinesl další, tentokráte hrozivý pokles voličské přízně. Přitom se zdá, že nejde jen o spory programové, ale že jsou v převážné míře ve hře spory osobní. Vzájemná spolupráce ve vládě klesla téměř na nulu. Přitom jsou často vnitrokoaliční spory mezi všemi třemi stranami pro občany těžko pochopitelné a vypadají malicherně. Občané odpovídají tím, že opouštějí řady jejich příznivců. Vznikla atmosféra, kterou prezident Havel tentokrát označil za „dusnou“. Dala by se také označit za otrávenou nebo patovou. Velká část občanů je zklamána současnou vládní politikou, ale nevidí z ní žádoucí výcho- [pageend6]disko. Nemá chuť nebo odvahu obrátit se k Zemanově straně, protože odmítá její způsoby konfrontace a má obavy z jejího převzetí vládní moci. To považuje za ještě horší alternativu. Kdyby však opozice nabídla jinou politickou linii a přijatelnou kulturu, byla by dnes asi politická situace jasnější - pro vládní koalici ovšem horší. Říjnové výzkumy veřejného mínění potvrzují první místo ČSSD, která získává 26% voličů, zatímco ODS jen 21%, KDU-ČSL si udržuje asi 10% a ODA kolem 6%. Připo- čteme-li opozici asi 10% pro KSČM a 5% pro sládkovce, vyjde nám poměr koalice : opozice = 37% : 41%. Tomuto rozdělení voličských preferencí odpovídá i postavení jednotlivých politiků v žebříčku popularity. Hned za vedoucím Havlem je Petra Buzková a S. Gross (oba z ČSSD), čtvrtý je J. Zieleniec (ODS), za ním Lux (KDU-ČSL), dále odborový předák Falbr a ministryně spravedlnosti Parkánová (ODA). Miloš Zeman je osmý a V. Klaus až desátý v pořadí. Věříme-li ujištění ČSSD, že pro ni komunisté ani republikáni nejsou partnery, není v dané chvíli změna vládní sestavy pravděpodobná. Toto rozdělení však nemusí zůstat. Bude záležet na tom, jak si budou oba tábory počínat v příštích měsících. Nepřestanou-li vnitrokoaliční hádky a nízká výkonnost vládních orgánů při řešení bolavých otázek, které stále více trápí občany, a nezmění-li se výrazně hospodářský vývoj, bude nepříjemný dojem malátnosti vlády tlačit stále více voličů k opozici. V určitém okamžiku může potřeba aktivního, činorodého řešení převážit obavy z vlády Zemanovy strany. Okamžik zlomu mohou také vyvolat nečekané události, které vážným způsobem ohrozí současnou křehkou vládní koalici. Neměla by se podceňovat ani možnost růstu radikalismu na obou koncích politické stupnice, i když průzkumy zatím potvrzují, že český volič tíhne spíše k politickému středu. Vládní krize V poslední třetině října dostala vnitrostranická krize v ODS nový rozměr. 23. října rezignoval „druhý muž“ strany, její první místopředseda, místopředseda vlády a ministr zahraničních věcí Josef Zieleniec na všechny své politické i státní funkce. Svoji „generální demisi“ zdůvodnil nesouhlasem s některými kroky vedení strany a skutečností, že při četných důležitých rozhodnutích byl „obcházen“. Mezi důvody uvedl i některá rozhodnutí o změnách v hospodaření strany, s nimiž nesouhlasí. Svým postupem potvrdil dlouhodobé vnitrostranické spory a přetrvávající latentni nespokojenost četných členů i ve vedení s politickou praxí Václava Klause. Zielencův odchod z vysoké politiky překvapil nejen celou veřejnost, ale i mnoho politických činitelů, včetně prezidenta republiky. Ten nejprve odmítl demisi přijmout a teprve po dlouhé debatě s premiérem Klausem s ní souhlasil. Vedení ODS ještě v tentýž den na mimořádném zasedání rozhodlo navrhnout za Zielencova nástupce dosavadního velvyslance v Belgii a u NATO v Bruselu, Jaroslava Šedivého, který není organizován v žádné politické straně. Platí za zkušeného diplomata, váženého v zahraničí a přijatelného pro celou domácí politickou scénu, tedy i pro hlavní opoziční stranu. Přes toto velmi rychlé a všeobecně uspokojivé vyřešení odchodu zahraničního ministra přerostla vnitrostranická krize v ODS v krizi celé české vlády. Zielencova demise odsunula všechny dosavadní spory mezi koaličními stranami a vytvořila zcela novou situaci. Podle názoru KDU-ČSL znamenají současné změny ve vedení největší vládní strany a výměny osob v čele dvou klíčových ministerstev - zahraničí a vnitra - také novou situaci celé koalice. Podle Luxe je dnes ODS jiná strana, než se kterou byla uzavřena koaliční smlouva. Je to podle něj velice vážná situace a proto se již 24. října sešel celostátní výbor KDU-ČSL na mimořádném zasedání. Jeho nejdůležitějším výsledkem je požadavek, aby připravovaná koaliční konference (patrně počátkem ledna 1998) vypracovala nový vládní program, předstoupila před parlament a požádala o jeho důvěru. Před tím je však podle KDU-ČSL nutno přijmout státní rozpočet a zvolit prezidenta republiky. S tímto stanoviskem již vyjádřil svůj nesouhlas premiér Klaus, který obviňuje Luxovu stranu z úmyslu opustit koalici. Vzhledem k tomu, že i ODA pravděpodobně bude souhlasit s požadavkem KDU-ČSL, hrozí vážná koaliční a tím i vládní krize, jejíž důsledky mohou být i pro mezinárodní postavení státu nepříjemné. Česká politická reprezentace znovu a tentokrát za mimořádně závažných okolností, před integrací do západoevropských mezinárodních POLYGON 7/1997 5 [pageend7]organizací, stojí před obtížnou zkouškou. Musí v ní přesvědčit nejen domácí veřejnost, ale i zahraničí o svých schopnostech vést a přivést tuto zemi demokratickými cestami do vyspělého euroatlantického společenství. SLOVENSKÁ REPUBLIKA Jednota Mečiarova HZDS slábne? Volební preference HZDS trvale klesají již několik měsíců. Mečiarův konfrontační způsob politiky budí stále větší odpor i mezi členy jeho hnutí, kteří kritizují špatné postavení Slovenska v zahraničí jako důsledek Mečiarovy politiky. Je také obecně znám celkově nepříznivý vztah slovenského premiéra k novinářům a jiným mediím. Podle slovenského deníku Pravda ze 4. října by si Mečiar přál, aby novináři jen zprostředkovali jeho myšlenky čtenářům. Nerad prý odpovídá přímo na otázky stručně a jednoznačně. Řada pozorovatelů z opozičních stran věří, že se blíží rozpad Mečiarova HZDS, protože uvnitř tohoto hnutí přibývá úvah o možném nástupci v čele budoucí vlády. Nelze také odmítnout souvislost klesající popularity HZDS s návrhem na uspořádání parlamentních voleb čtyři měsíce před původním termínem, tedy již 5. a 6. června 1998, který Mečiar nedávno předložil. Podobně navrhl i dřívější skončení mandátu prezidenta republiky - již v únoru místo v březnu 1998 - a volby nové hlavy státu. Současně oznámil úmysl HZDS změnit některé zákony, mezi nimi zákon o volebním systému z poměrného na většinový. Tolik názory a stanoviska pozorovatelů z opozičních slovenských řad. Pro pozorovatele zvenčí je obtížné odhadnout oprávněnost uvedených předpovědí, zvláště když má již nějakou zkušenost s dřívějším vývojem slovenského politického života, jmenovitě se schopností slovenského premiéra zapůsobit v pravou chvíli na slovenského voliče. Tyto pochybnosti potvrzuje také skutečnost, která překvapí každého méně obeznámeného pozorovatele. Opozice již delší dobu nazývá současnou vládu „zločinnou bandou gaunerů“ a hovoří o „státním terorismu“. Mečiarova vláda je v jejích očích „národní katastrofou“. Když však sama vláda navrhne předčasné volby v době, kdy průzkumy naznačují převahu 6 POLYGON 7/1997 volebních preferencí na straně opoziční SDK, hlasují její opoziční poslanci v parlamentě proti vládnímu návrhu a předčasné volby odmítnou. Proč? Slovenský novinář P. Schutz vidí příčinu ve strachu opozice z „měření sil s Mečiarem“. Podle mého názoru není daleko od pravdy. Slovenská demokratická koalice - SDK Sdružení pěti opozičních stran, které usiluje o vítězství v příštích parlamentních volbách nad Mečiarovým HZDS, konalo počátkem září v Martině poradu svých předních představitelů. Skončila vyhlášením „memoranda SDK“, které obsahuje program tohoto politického sdružení. Jeho jen obecně a velmi široce založený obsah zatím nevytváří dostatečně přitažlivou alternativu k Mečiarovu hnutí. Hlavním smyslem existence SDK proto zůstává jen boj proti premiérovi, a to je málo. Nadto je zřejmé, že SDK není v této době schopna postavit do svého čela jednoho muže jako reprezentanta celé koalice. Jednak takového obecně přijatelného muže nemá, jednak se již za tři měsíce po svém vzniku rozdělila na dva tábory - pravý (KDH a DS) a levý (DEU; Soc. dem. a Zelení). Příčinou tohoto rozdělení je dokument o spolupráci s maďarskou koalicí. Proti verzi dokumentu, kterou vypracovaly KDH a DS, se postavila DEU, která připravila jinou verzi, kratší a víceméně jen deklarativní. Tuto změněnou dohodu maďarská koalice odmítla a SDK se tak ocitla před slovenskými občany ve stejném postavení jako Mečiarova koalice, totiž bez jakéhokoli nového přístupu k jedné ze základních vnitropolitických otázek Slovenska - k maďarské otázce. Spory mezi koalicí a opozicí Již přes polovinu roku trvá spor o poslanecký mandát bývalého člena HZDS F. Gauliede- ra. Koncem srpna znovu vládní poslanci odmítli vrátit mu poslanecké křeslo, ačkoli nález Ústavního soudu zní, že mu bylo odňato protiústavním aktem. Protože se však Mečiarovo HZDS nechtělo již veřejně postavit proti rozhodnutí Ústavního soudu, zvolilo taktiku dlouhodobé neschopnosti k usnášení parlamentu - nepřítomností vládních poslanců. Touto metodou parlamentní obstrukce již po třetí 27. srpna znemožnila Gauliederovi návrat a v tentýž den zdůvodnil tento postup celé slovenské veřejnosti sám premiér ve své pravidelné televizní [pageend8]debatě „Jak dále, pane premiére?“. V ní označil výrok Ústavního soudu za velice špatný a po jeho vlastní interpretaci došel k závěru, že Ústavní soud nedal parlamentu příkaz, ale jen doporučení. Dne 31. srpna však již konečně poslanci hlasovali. Z přítomných 147 bylo pro návrat mandátu jen 68, 42 bylo proti a 33 se zdrželo. Návrh opozice byl tedy zamítnut přes uvedené rozhodnutí Ústavního soudu. Další pole svárů slovenské koalice s opozicí představuje informování či dezinformování zahraničí o slovenské realitě. Podle vládních představitelů a provládních medií podávají opoziční představitelé i media zkreslené informace o Slovensku a velice mu tím škodí. Příkladem je nedávný návrh slovenského premiéra na možnost výměny obyvatelstva mezi Maďarskem a Slovenskem, který prý opozice interpretovala zkresleně tak, aby vyvolal ostré odmítnutí tohoto návrhu v zahraničí. Dalším příkladem je posudek Evropské komise, v němž tato nedoporučuje zahájení rozhovorů se Slovenskem o členství v Evropské unii, a to pro neplnění politických kriterií. Také zde obviňuje koalice a její tisk opoziční činitele a prezidenta republiky z úmyslného podávání špatných a nepravdivých informací o slovenském politickém životě. K rozporům dochází také v souvislosti s přístupem četných provládních činitelů ke slovenské historii. Národní hřbitov v Martině je místo pro poslední odpočinek nejvýznamnějších slovenských osobností. V září tam byly z iniciativy Matice slovenské převezeny ostatky ozbrojeného strážce prezidenta J. Tisa a je připraveno převážení dalších exponentů Tisový Slovenské republiky. Vloni v listopadu byla odhalena pamětní deska člena velitelství Hlinkový gardy, Stanislava Mečiara v Prievidzi. Je zřejmé, že uctívání vedoucích osobností fašistické Slovenské republiky za současné politické situace na Slovensku pokračuje. Opozice tuto činnost kritizuje a dostává se s vládními činiteli do ostrých sporů. Mezinárodní postavení Zahraničí stále nepříznivě hodnotí slovenskou politickou scénu. Spojené státy a Evropská unie nedávno odsoudily hlasování slovenského parlamentu o Františku Gauliederovi, kterému byl znovu odmítnut poslanecký mandát. USA to považují za „závažný krok zpět od demokratického vývoje na Slovensku. Poukazuje to na nedostatečné respektování právního státu, které je základním principem demokratické vlády...“ Ve stejném smyslu se vyjádřili představitelé Evropské komise a dalších západoevropských institucí. Znepokojení vyvolává zvláště ignorování rozhodnutí Ústavního soudu Slovenska zákonodárným orgánem země. Jestliže bylo možno dřívější kroky různých zahraničních činitelů a vlád vůči Slovensku považovat za varování, jsou poslední opatření již otevřenými odsudky, které někdy nabývají až charakter trestních sankcí. K posledním patří nedávné rozhodnutí předsedů parlamentů asociovaných zemí nekonat v říjnu 1997 plánované společné zasedání v Bratislavě, a to vysloveně z důvodů nedemokratického vývoje slovenského politického života. Je to zatím nejpříkřejší odsouzení Slovenska na mezinárodním poli a znamená jeho izolaci, která může při delším trvání vést k těžkým důsledkům politickým, ale především i hospodářským. Je nejvyšší čas, aby si to vedoucí představitelé Slovenska uvědomili a vyvodili odpovídající důsledky pro svou další činnost. ČESKO-SLOVENSKÉ VZTAHY V říjnu došlo k prolomení čtyřletého mlčení ve vzájemném dialogu. Po delší přípravě došlo v Piešťanech 10. října k setkání premiérů. Předmětem jednání byly celkové vztahy i některé konkrétní problémy. Václav Klaus přislíbil vrácení slovenského zlata a slovenský premiér zase vyšetření vlastnických poměrů českých a slovenských bank, přesněji řečeno: výměnu jejich akcií. Obojí však mohou premiéři jen iniciovat, řešení je v rukou příslušných institucí, na které nemá ani jeden premiér bezprostřední vliv. K výsledkům také patří příslib obou premiérů, že se obnoví jednání o vyřešení rozdělení federálního majetku. Celkově znamenalo setkání po tak dlouhé přestávce určité zlepšení vztahů, malé oteplení a novou příznivější atmosféru pro další kroky k řešení stále existujících bolavých otázek. Mnoho pozorovatelů je však hodnotí více než zdrženlivě. Některé slovenské opoziční hlasy hovoří přímo o neúspěšné a zbytečné schůzce, kterou potřeboval především slovenský premiér, aby ukázal, že přes jeho vnitřní politiku „ještě existuje státník, který si s ním sedne k jednomu stolu a bere vážně jeho prohlášení POLYGON 7/1997 7 [pageend9]o integraci do Evropy a nepřipomene mu případ Gaulieder, Kováč či Remiáš“. Podle autora tohoto hodnocení Klaus podpořil Mečiara „v jeho diktátorských způsobech, kvůli nimž má Slovensko cestu do EU zavřenou“. Jsou však i příznivější názory na význam setkání premiérů. Tito pozorovatelé uvítali vůbec opětné navázání styků dvou sousedů, kteří se objektivně potřebují a musí k sobě nalézt dobré vztahy. Je to stejně důležité pro oba naše státy uprostřed středoevropské oblasti, o které se v současné době rozhoduje na velmi dlouhé budoucí období. Spolupráce všech středoevropských zemí je pro všechny z nich životné důležitá. To platí také pro Slovensko. Jeho vyřazení ze společenských jednání by proto mělo být špatným signálem i pro nás jako pro jeho nejbližšího a nejpřirozenějšího souseda a případného spojence. Tuto skutečnost by měli mít před očima všichni političtí představitelé na Slovensku, ale neméně tak i v České republice. Politika není prosta emotivní stránky, ale odpovědní představitelé demokratických států se musí maximálně snažit jednat racionálně a bez emocí. Brno, 27. října 1997 ■ PŘEHLED HOSPODÁŘSKÝ DUŠAN NOVÁK ČESKÁ EKONOMIKA Inflace 10%, nezaměstnanost 4,5% Inflace za měsíc srpen vzrostla o 0,7%, meziroční růst činí 9,9%. Tento vysoký vzestup způsobilo zvýšení cen potravin, zvláště masa a subtropického ovoce (domácí ovoce a zelenina naproti tomu zlevnily), pohonných hmot i osobních automobilů. V září vzrostly spotřebitelské ceny ve srovnání s předešlým měsícem o 0,6% a meziroční míra inflace dosáhla 10,3%. České dráhy zvýšily jízdné a rovněž podražilo vzdělávání, tj. poplatky některých škol, internáty a školní stravování. Odborníci se obávají, že nepříznivý vývoj inflace vyvolá tlak odborů na vyšší mzdy. Úřady práce evidovaly k 31. srpnu 230 tisíc nezaměstnaných (4,5%), nejvyšší stav od roku 1989, a nabízely 78 tisíc volných míst. Tímto stavem se ČR přibližuje vyspělým ekonomikám (USA červenec 4,8%). Podle komentářů je problémem, jak přesunout nezaměstnané tam, kde je pracovníků nedostatek. V Praze je nezaměstnanost stále téměř nulová, v okresech Chomutov, Znojmo, Vyškov aj. se pohybuje kolem 10%. Úřady práce poskytují příspěvek v nezaměstnanosti 126 tisícům uchazečů, tj. asi polovině osob vedených v evidenci. Na jedno volné místo připadá 3,4 uchazeče. Ke konci září se míra nezaměstnanosti zvýšila na 4,8%, od stejného měsíce minulého roku (3,2%) neustále mírně roste. Pokud nepřekročí 7%, nepředstavuje podle analytiků ohrožení sociálního smíru. Vzestup dokazuje, že podni- 8 POLYGON 7/1997 ky přizpůsobují počet svých zaměstnanců nové skladbě, popř. omezení výroby. Evropská komise však ve svém posledním hodnocení kritizuje, že restrukturalizace českých podniků ještě dostatečně nepokročila. Absolventi studijních oborů mají stále větší potíže s nalezením zaměstnání, ale firmy trpí již několik let nedostatkem dělníků. V letošním září nastoupilo do nematuritních učebních oborů kolem 50 tisíc žáků, o pětinu méně než v roce minulém. Studium na školách s maturitou však zahájil stejný počet zájemců jako loni. Zvláště slabý je zájem o tzv. černá řemesla a stavební obory. Úřady práce a školské úřady nedoporučily dotace pro žáky v určitých oborech. Ministerstvo školství údajně dalo dotace všem a proto úřady očekávají v těchto oborech nadbytek absolventů, kteří nenajdou umístění. Určité usměrňování alespoň na některých školách považují odborníci za nutné. Např. medicínské fakulty stále promují doktory, kteří nebudou mít v oboru uplatnění. Při meziročním srovnání dosáhla průmyslová výroba v červenci růst 3%. Proti minulému roku však měl červenec o jeden pracovní den více, proto čistý přírůstek činí 0,8%. Výsledek dokazuje, že vliv záplavy nebyl tak nepříznivý, jak některé odhady předpovídaly. V srpnu činil meziroční nárůst výroby 2,2%. Podle statistického úřadu Evropské unie dosahuje kupní síla zemí, které chtějí do EU vstoupit, jen 32% průměru EU. Slovinsko jako nejlepší vykazuje 59%, ČR 57%, Maďarsko [pageend10]37%. Dynamika 11 kandidátů členství je však vysoká, dosahuje v průměru 5,2% HDP proti 2,4% v EU. Burza Začátkem září se pohyboval index PX50 mezi 540 a 560 body a v těchto hranicích setrval až do poloviny října. Objemy obchodů vykazovaly nízkou úroveň. Makléři však tvrdí, že situace se zlepšuje, neboť americké penzijní fondy u nás kupují vždy dvě až tři procenta ve společnostech jako portfoliové investice. Podle analytiků by se pražská burza mohla více prosazovat proti konkurenci v Budapešti a Varšavě od začátku příštího roku, kdy začne na provoz dohlížet Komise pro cenné papíry. Ustálení burzy na standardech a zvyklostech rozvinutých trhů však údajně potrvá ještě jeden až dva roky. Ministerstvo financí předložilo vládě 10. října novelu zákona o investičních fondech a společnostech, která by měla zamezit vykrádání fondů a donutit, aby poskytovaly více informací o svém hospodaření. Za klíčovou změnu považuje ministr financí povinnou přeměnu uzavřeného fondu na otevřený, když diskont (rozdíl mezi cenou akcie na burze a čistým jměním společnosti) převýší 40%. Investiční fondy nesmějí poskytovat zálohy na koupi cenných papírů. Fondy mohou držet v jednom podniku pouze podíl 11%. Depozitář (banka, u které fond vede svoje účty) bude mít právo zablokovat účty IS při pochybnostech o poctivosti obchodu. Novela bude platit nejdříve od dubna 1998. Britský elektrárenský gigant National Power (NP) koupil kontrolní balík 48% akcií Elektráren Opatovice, druhého největšího výrobce elektřiny v ČR. Za balík, který držely Komerční banka a Česká spořitelna, zaplatil 5,3 mid. Kč, dvojnásobek kurzu na burze. NP získal i vliv v Pražské teplárenské a ve Východočeské energetice, kde Opatovice drží určité podíly. NP hodnotí nákup jako vytvoření základny pro rozvoj kogenerační výroby elektřiny a tepla. Po vzestupu inflace na 10,3% ročně se občané obávají znehodnocení svých úspor, neboť 75% vkladů po odečtení daně neposkytuje žádný reálný úrok. Pouze některé dlouhodobé úložky a dluhopisy přinášejí výnos 0,5 až 1%. Povodňové dluhopisy s úrokem 12,5% přecházejí do ztráty, když inflace překročí 9,4%. Investice do akcií jsou příliš rizikové a vyžadují určité znalosti. Pod vlivem nejasného vývoje inflace dávají vkladatelé přednost krátkodobým termínovaným vkladům do jednoho roku. Bankéři se obávají, že procento úspor z HDP o něco poklesne. Průmysl Společnost Mossei International Holding chce koupit 50,3% akcií Poldi Steel za 750 mil. Kč a dalších 800 mil. Kč investovat. Za zbývající část 49,7%, kterou v současnosti drží správce konkurzní podstaty Poldi Ocel Tomáš Pelikán, nabídla Mossei 245 mil. Kč. Komerční banka s prodejem souhlasí, pokud nové uspořádání převezme její pohledávky, které dosahují 4,6 mid. Kč. Mossei chce v ocelárnách obnovit co nejdříve výrobu, údajně získala objednávky na 300 tisíc tun oceli. Zpočátku bude v Poldi zaměstnáno 1500 pracovníků, později až 3200. Výroba oceli skončila před 18 měsíci. Do konce září však majitel firmy Mossei neprokázal, že vlastní 750 mil. Kč, které slíbil zaplatit. Konkurzní správce Poldi varuje, že v ocelárnách se množí případy rabování a pokud hutě někdo nekoupí, nebude možné obnovit provoz. Proto představenstvo firmy nevylučuje likvidaci oceláren, při které by správce prodal fyzický majetek po částech a určité části by mohly hned vyrábět. Na valné hromadě Škody Plzeň ohlásil předseda představenstva Lubomír Soudek za minulý rok konsolidovanou ztrátu 2,21 mid. Kč. Skupina Škody zahrnuje 44 dceřiných a 15 přidružených firem. Za rok 1996 obsahuje účetní uzávěrka také výsledky Tatry, Liazu, Umformtechniky Erfurt a Škody Machine Tool, které vykázaly schodek 1,36 mid. Kč. Skupina Škody chce letos zvýšit tržby na 43 mid. Kč, vývoz má vzrůst minimálně o 50% na 21 mid. Kč. Odborníci se však domnívají, že společenství je příliš rozsáhlé a je otázka, zda se Soudkovi podaří získat dostatek kvalifikovaných manažerů, kteří by toto množství firem (mnohé dosud ztrátové) spolehlivě udrželi v zisku. ČD stále v nesnázích České dráhy zrušily koncem září 450 vlakových spojů, 315 úplně, u zbytku částečně, některé budou obsluhovat zkrácenou trať. Většina zrušených vlaků jezdila brzy ráno, pozdě večer, v sobotu odpoledne a v neděli dopoledPOLYGON 7/1997 9 [pageend11]ne, proto je používalo velmi málo cestujících. Zcela zrušena je osobní přeprava na trati Tan- vald-Harrachov a Trutnov-Svoboda nad Úpou. ČD tímto omezením spojů ušetří do konce roku 50 mil. Kč. V_ oblastech postižených záplavami obnovila CD od 16. září provoz v dřívějším rozsahu. ČR má jednu z nejhustších železničních sítí v Evropě, i po privatizaci bude mít hustotu srovnatelnou s jinými státy. Trati určené k odstátnění představují 37% současné délky. Dnešní náklady na jejich provoz činí 2,5 mid. Kč ročně, výnosy 0,8 mid. K lednu 1998 požadují ČD nárůst tarifů osobní i nákladní dopravy o 17%. V letošním roce dostanou dotaci 5 mid. Kč, kromě toho 4,5 mid. na investice, ale výsledkem hospodaření bude ztráta téměř 5 mid. Kč. Ministerstvo dopravy plánuje v roce 1998 odchod 17 tisíc zaměstnanců drah. K 1. lednu 1999 odejde 4000 lidí do důchodu. Dalším nabídnou ČD předčasný odchod do důchodu od věku 56 let a poskytnou odstupné. Asi 4000 osob projde vnitřní rekvalifikací a u ČD zůstanou, minimálně 3000 se zúčastní rekvalifikace vnější, tj. z ČD odejdou. Do konce roku 2005 by na železnici mělo pracovat asi o 40.000 lidí méně než nyní. Hospodářská kriminalita Podle ředitele Odboru hospodářské kriminality prošetřovala policie za 9 měsíců tr. téměř 24 tisíc případů a objasnila z nich 22 tisíc. Celková škoda dosáhla 65 mid. Kč, na jeden hospodářský trestný čin činila v roce 1996 760 tisíc Kč. Obecnou příčinou vysoké kriminality jsou nedostatečné znalosti odpovědných osob o druhu a výskytu podvodů a zpronevěr. Výklady zákonů nejsou jednotné a vyšetřovatelé nebo soudci hodnotí určité skutečnosti rozdílně. Obchodní činnost se po roce 1989 rozvíjela příliš rychle, takže právo a jeho dodržování pokulhává za vývojem. Krajský obchodní soud vyhlásil dne 13.8. konkurs ČKD Blansko, známého výrobce hydroelektrických zařízení. Podnět podala Česká spořitelna jako jeden z největších věřitelů, vedení podniku protestovalo. Správce konkurzní podstaty Funk prohlásil začátkem října, že generální ředitel a předseda představenstva Bednář přeléval řadu měsíců majetek ČKD do svých společností^ Např. prodal ochrannou známku své firmě ČKD Group za 202 mil. Kč. 10 POLYGON 7/1997 Částku neuhradil, ale jeho firma začala ihned vybírat od původního majitele licenční poplatky. Půjčka z konta ČKD ve výši 59 mil. Kč hotelu Pallace v Mariánských Lázních je nedobytná, stejně tak 37 mil. Kč, poukázaných na obchodní případ do Chorvatska. Celkem dluží ČKD Blansko dvě miliardy Kč, z toho několik set milionů bankám. V polovině září podal právník liberecké společnosti Skloexport trestní oznámení na předsedkyni představenstva a bývalou herečku Rázlovou pro podezření, že tuto firmu připravila o 3 mid. Kč. Minoritní akcionáři se obávají, že Rázlová převádí především zahraniční majetkové účasti a nemovitosti na třetí subjekty, čili Skloexport „vytuneluje“. Následovalo několik valných hromad, svolaných různými členy představenstva, o jejich platnosti rozhodne soud. Rázlová však v televizních vystoupeních tvrdí, že všechny převody proběhly podle zákona. Sklářské podniky se obávají, že dlouhé spory rozloží celou obchodní síť. Podle komentáře v Lidových novinách (27.9.) za úpadky bank soudy doposud nikoho nestíhaly. Séf Kreditní a průmyslové banky Antonín Moravec je obžalován z poškozování věřitelů, kterým dluží kolem 3,5 mid. Kč. Hlavní líčení však dosud soud nenařídil. Bývalý šéf České banky Fišer způsobil škodu pouze 48 mil. Kč, ale vyšetřování jeho případu dosud neskončilo. Vyšetřovatelé tvrdí, že jim chybí odborníci a proto nemohou zpracovávat desítky trestních oznámení, která dostávají od bankovního dohledu. Finanční analytický útvar Ministerstva financí dostal od platnosti zákona o praní špinavých peněz více než tisíc oznámení neobvyklých převodů, z nich devět uznal jako podezřelé a postoupil je policii. Letos počet hlášení přesahuje stovku měsíčně. Zákon ukládá povinnost oznámit manipulaci s penězi, které by mohly pocházet z trestné činnosti všem „finančním institucím“, tj. bankám, hernám, obchodníkům s nemovitostmi, penzijním fondům atd. Nesnází však je, že chybí odborníci na vyhodnocení zpráv a dokazování, že jde skutečně o špinavé peníze. Zahraniční obchod V srpnu se snížil měsíční schodek zahraničního obchodu na 8,8 mid. Kč. Export vzrostl meziročně o 26%, zatímco dovoz se zvýšil o 11,7%. O lepší výsledky se především za[pageend12]sloužilo oslabení kurzu koruny a také oživení ekonomiky v západní Evropě, zejména v Německu. Utlumení dovozu podpořily vládní škrty z balíčků. Schodek zahraničního obchodu za osm měsíců tr. se však v podstatě shoduje s výsledkem minulého roku. Příznivě se vyvíjí skladba vývozu, neboť dodávky strojů se zvýšily o 30%. Podle agentury Czech Invest příliv zahraničních investic do ČR dosáhl v prvním pololetí půl miliardy USD. Od konce roku 1995 poněkud klesá, poněvadž skončila privatizační nabídka. Proto vláda připravuje podněty: bezcelní dovoz technologií a daňové úlevy pro zahraniční i domácí podnikatele. Zájem o ČR dokazuje poptávka firem Intel a General Motors. Průmyslové podniky s přímou zahraniční účastí se většinou stávají rozsáhlými vývozci, kteří snižují deficit obchodní bilance. V loňském roce zahájilo výrobu 14 podniků postavených na zelené louce nákladem 110 mil. USD. Pro investora představují výhodu levné a kvalifikované pracovní síly i blízkost trhů západní Evropy a Ruska. Podle společnosti Czechinvest však ještě chybí např. pro asijské investory pobídky, jako jsou daňové prázdniny a další výhody. Odborníci uvádějí jako příklad zahraniční investice nedávno dokončený plzeňský závod japonské společnosti Matsushita, který již vyrábí tisíc televizorů denně a do konce století dosáhne jeho roční kapacita jeden milion přístrojů ročně. Sociální záležitosti Sociologický ústav AVČR zveřejnil výsledky výzkumu o vzestupu nomenklaturních kádrů a ostatních občanů (LN 19.9.97). Šetření je součástí akce, která se týká celé východní Evropy. Největší vzestup zaznamenali j>o listopadu ti vysoce postavení členové KSČ, kteří vystoupili ze strany a začali podnikat. Nejlepší východisko nepředstavovaly peníze nebo vzdělání, ale síť styků a vazeb, kterou si za komunismu vytvořily stranické špičky, neboť „revolucí“ nijak neutrpěly. Tito lidé měli příslušné informace vždy jako první, o privatizaci věděli vše potřebné vždy předem. Při srovnání ekonomického postavení mezi roky 1988 a 1993 zlepšily nomenklaturní kádry svoji situaci podle vlastního hodnocení více než dvojnásobně. Již před několika měsíci vláda rozhodla, že současný počet 70 tisíc akutních nemocničních lůžek by se měl snížit o 20 tisíc, z toho 14 tisíc se promění na lůžka ošetřovatelská a 6 tisíc zanikne. Začátkem října začalo Ministerstvo zdravotnictví vypisovat výběrová řízení. Zařízení, které bude zařazeno do sítě nemocnic, musí splňovat určité požadavky. Třicet dní má každá nemocnice na přípravu, vlastní řízení začne kolem 30. listopadu. Předseda lékařského odborového klubu Rath žádá více peněz do zdravotnictví aby se rozsah současné péče udržel. Představa MZ 39 nemocnic přeměnit na ošetřovatelské a 211 zrušit, vyvolala vlnu protestů. Proti návrhu na zrušení Ústavu péče pro matku a dítě v Praze-Podolí předložili jeho lékaři ostré námitky. MZ tvrdí, že porodnost klesá, lékaři poukazují na vzorové vybavení ústavu a podezírají MZ, že chce získat výnosné pozemky, na kterých porodnice stojí. Zemědělství Základních obilovin by se mělo letos sklidit téměř 7 mil. tun, o 7% více než loni, brambor o něco méně. Celková výroba cukru z letošní sklizně dosáhne 520 tisíc tun, domácí spotřeba dosahuje 450 tisíc. V minulých letech vyvážela ČR nejvíce cukru na Slovensko a do Polska, tyto země však již jsou soběstačné. Podle MZ zatím žádné zahraniční potraviny se do ČR nedovážejí v takovém rozsahu, že by ohrožovaly domácí pěstitele. Podle odborníků by měli zemědělci zakládat odbytová družstva, která by se stala silným partnerem odběratelů i dodavatelů a tak zlepšila tržby prvovýroby. Sněmovna schválila začátkem září dlouho připravovaný zemědělský zákon, prosazovaný levicí a lidovci. Zvýší schopnost konkurence domácích výrobků, poskytne výhody zemědělcům v horských a podhorských oblastech, vytvoří podmínky pro vývoz a ochrání domácí trh před dumpingem. Nový systém podpor v podstatě přiznává peníze všem zemědělským prvovýrobcům. Kritikové však tvrdí, že zemědělci dostávají příliš vysoké podpory. Hospodářská komora žádá podobné výhody pro malé a střední podnikatele, kteří jsou početnější skupinou než zemědělci. Podpory údajně prodlužují existenci neproduktivních zemědělských podniků. Podle Výzkumného ústavu zemědělské ekonomiky v zemědělských družstev obhospodařuje jeden pracovník průměrně 16 hektarů půdy, soukromý rolník však 61 ha. V roce 1996 provozní výsledek na hektar klesl u ZD do ztráty 392 Kč, fyzické osoby však POLYGON 7/1997 11 [pageend13]dosáhly zisk 947 Kč. Vláda schválila návrh zákona o prodeji 500 tisíc hektarů státní půdy z celkových 900 tisíc. Ke koupi oprávněné jsou fyzické osoby nebo právnické složené z fyzických osob. Konkurence obchodu Ceny potravin pro spotřebitele se tvoří v obchodech, na konci výrobního procesu. Zásadní vliv zde uplatňují obchodní řetězce, které bojují o trh neustálým snižováním cen, a proto se vnitřní obchod stále více soustřeďuje do větších, kapitálově silných společností. Největší česká společnost Interkontakt Group (IKG) zatím ovládá pouze kolem tří až pěti procent trhu, ale po sloučení se společností M-Holding, o kterém jedná, dosáhne obratu kolem 20 mid. Kč a 6 až 7% trhu. Není však známo, kdo firmy financuje, neboť vznikly v devadesátých letech s nepříliš velkým kapitálem. Toto spojení ještě zostří konkurenci a cenovou válku s řetězci Delvita, Mana, Meinl, Penny Market a dalšími. Nezávislí obchodníci mohou přežít pouze při specializaci na určitý druh zboží a nebo založením nákupní společnosti. IKG i některé zahraniční společnosti nyní rozšiřují síť diskontních prodejen, které nabízejí základní potraviny a zboží časté potřeby při omezeném výběru, v jednoduše vybavených místnostech a za nižší ceny. Vliv řetězců je pro spotřebitele i cenovou hladinu příznivý. Rozpočet Během září se deficit státního rozpočtu snížil o jednu miliardu korun na 10,3 mid., příjmy dosáhly 367 mid. V předchozích měsících dosahoval schodek až 16 mid. Kč. Vláda však vyzvala ministry, aby se pokusili uspořit ještě 1,5% přidělených finančních prostředků. Mzdy, spotřeba i ceny rostou, ale odvody všech druhů daní se snižují. Podle Ministerstva financí propad způsobují zvýšené možnosti odpisů a odkladů placení. Opozice poukazuje na rostoucí daňové úniky a nedostatečné úsilí berních úředníků. Průměrná mzda ve finančních úřadech se pohybuje kolem 13 tisíc, proto referenti údajně odcházejí do soukromých služeb. Ministerstvo zdravotnictví si rovněž stěžuje na nedovýběr pojištění, který odhaduje na 4 mid. Kč. Pohledávky daňové i pojistného však jsou zčásti nedobytné, neboť mnohé firmy nemají majetek, z kterého by pokryly dluhy. 12 POLYGON 7/1997 Rusko má letos českému státu splatit 40 mil. USD a dalších 70 mil. USD českým podnikům. Firma Inekon, pověřená převodem, však oznámila, že dodavatelé z Ruska, kteří měli odeslat zboží na úhradu, nemohli tyto obchody uskutečnit, poněvadž nedostali prostředky. Státní rozpočet vykazuje stálý nedostatek peněz. Ministr Pilip jednal o dluhu s vicepremié- rem Čubajsem při konferenci MMF v Hongkongu, ale zatím bez znatelného výsledku. SLOVENSKÁ EKONOMIKA Nízká inflace, vysoká nezaměstnanost Meziroční míra inflace dosáhla v srpnu 6,5% a meziměsíčně se ceny oproti červenci zvýšily o jedno procento. Průměrná inflace se v letošním roce stále pohybuje kolem 6,2%. Nárůst v srpnu způsobilo zvýšení spotřební daně uhlovodíkových paliv, elektrické energie a také vodného i stočného. Jinak by se inflace podle Statistického úřadu SR pohybovala kolem 4,5%. Ke konci srpna dosáhl počet nezaměstnaných 330 tisíc, průměrná míra činí 12,8%, na východě země překročila 20%, např. Rimavská Sobota vykazuje 27%, Trebišov 24%. V západní části snižuje slovenskou nezaměstnanost česká ekonomika. V roce 1994 odcházelo za prací do ČR kolem 40 tisíc Slováků, v loňském roce jich bylo již 80 tisíc. Jedno procento nezaměstnanosti zahrnuje asi 25 tisíc osob. Mnohé podniky, které až dosud vykazovaly přezaměstnanost, oznamují, že do konce roku propustí větší počet pracovníků. Také nedostatek peněz v podnicích, zprivatizovaných domácím managementem, snižuje rozsah výroby a následuje hromadné propouštění. Když si podnik připravuje smlouvy o dodávkách a nechce ztratit kvalifikované pracovníky, nechává je se 60% průměrné mzdy doma, kde čekají na zlepšení situace. Slovenský parlament znovu odhlasoval začátkem září zákon o regulaci mezd, který prezident vrátil. Zákon určuje snížení nároku na mzdu vedoucím pracovníkům, když nedosáhnou zisku nebo nesplní daňové povinnosti. Zvyšování mezd zaměstnanců musí odpovídat produktivitě práce, růst ve ztrátových podnicích nesmí převýšit tři procenta. SR má ze všech středoevropských transformačních zemí nejnižší mzdy. Podle odhadů [pageend14]některých odborníků je životní standard obyvatel ČR v průměru přibližně o třetinu vyšší. Odborový svaz Kovo požadoval letos zvýšení mezd o 12%, ale nominální mzdy vzrostou jen 3 až 5% a jejich reálná hodnota poklesne. Odbory nevylučují ani generální stávku, ale vláda počítá s tradiční trpělivostí Slováků. V 1. pololetí vytvořila SR hrubý domácí produkt v běžných cenách celkem za 300 mid. Sk, téměř o 10% více, ve stálých cenách o 6% více než v minulém roce. Ve slovenské ekonomice pracovaly dva miliony osob a průměrná mzda dosáhla 8622 Sk, reálně vzrostla o 8%. Na konci června činila zahraniční zadluženost SR 9 mid. USD, na jednoho občana připadlo 1705 USD. Investice Podle ministra hospodářství Česneka zůstává základním problémem hospodářství nedostatek zahraničních investic. V 1. pololetí dosáhly celkové investice 119 mid. Sk, ale zahraniční kapitál se podílel jen 1,6 mid. Sk. Slovensko potřebuje zvýšit podíl výroby s vysokou přidanou hodnotou, pro kterou však podniky musí získat nové zařízení a technologie. Ministerstvo hospodářství připravuje novelu zákona o dani z příjmů, která bude obsahovat daňovou úlevu pro zahraniční investory až do rozsahu 75% z daní v pěti souvisejících letech. Koncem září vynesl Mezinárodní soudní dvůr v Haagu rozsudek ve sporu mezi Maďarskem a SR ve věci výstavby vodního díla Gab- číkovo-Nagymaros. Maďarsko nemělo právo zastavit v roce 1992 práce, ke kterým se zavázalo. Oznámení, že od smlouvy odstupuje, nepředstavuje její zánik. Tím dal soud zapravdu SR, ale odsoudil odklonění Dunaje do gabčí- kovské vodní nádrže a vyzval obě strany, aby o urovnání této záležitosti dále jednaly. Soud nařídil oběma stranám, aby si navzájem uhradily škody, nejlepším řešením by však bylo, vzájemně tyto pohledávky zrušit. Pokud se nedohodnou jinak, jsou povinny vytvořit společný provozní řád pro vodní dílo na slovenském území. Východoslovenské železárny a.s. Košice (VSZ) uskutečňují svůj záměr vybudovat silnou nadnárodní společnost. V současnosti vyjednávají o koupi majoritního podílu 78% v maďarských železárnách Miškovec. Za ztrátové závody VSZ zaplatí 1,6 mid. Sk a vloží minimálně miliardu na investice. VSZ vlastní minoritní část akcií východoněmeckých železáren Walzwerk v Brandenbursku a pravděpodobně vykoupí i zbytek akcií. S chorvatskými představiteli vyjednávají VSŽ o účasti na železárnách v Sisaku. V ČR zatím vlastní v Třineckých železárnách 20%ní podíl, který údajně ještě zvýší. Podíl ČR na celkovém vývozu železáren činí 17%, na vývozu karosériových plechů 20%. Letos jich Škoda Mladá Boleslav odebere 110 tisíc tun. Škoda Praha, generální dodavatel slovenské jaderné elektrárny Mochovce, zaměstnává na staveništi 330 pracovníků a proinvestoval dosud 1,5 mid. Sk. Termín spuštění prvního bloku - 30. červen 1998 - je závazný. Zahraniční obchod Za 8 měsíců tr. dosáhl dovoz na Slovensko 232 mid. Sk, vývoz 195 mid., pasivum činí 37 mid. Proti stejnému období 1996 se vývoz zvýšil o 13%, dovoz o 10%. V srpnu je již patrný vliv dovozní přirážky, která činí 7%. Obchod s ČR představuje nejvyšší podíl, dovoz i vývoz dosahují 25% celkového objemu. Značný vliv vývoje české ekonomiky na slovenské podniky dokládá obrat Slovakofarmy, která prodala za 9 měsíců 1997 do ČR zboží za 2 mid. Sk. Znehodnocení Kč však sníží zisk z letošního vývozu o 100 mil. Sk, neboť při maximálních cenách léčiv v ČR nemůže Slo- vakofarma prodávat dráže. Zvláště menší dovozci si stěžují, že celní úředníci požadují přímo na hranicích certifikáty na stovky druhů dováženého zboží, neboť certifikaci podléhá asi 10 tisíc výrobků. Jejich seznam o 300 stranách platí od září. Běžný účet slovenské platební bilance vykázal za pololetí schodek 33 mid. Sk, ve stejném období m.r. dosáhl jen 22 mid. Sk. Za červenec se deficit zvýšil na 36 mid. Ministr financí Kozlík oznámil, že v zájmu nápravy vláda opět zavede zdanění státních dluhopisů. Důvodem je nezájem zahraničních investorů o tyto cenné papíry, neboť je museli zdaňovat v mateřské zemi. Při danění na Slovensku ve výši 15% ušetří, neboť ve většině zemí činí sazba 25%. Státní správa Ministerstvo vnitra SR uveřejnilo zprávu o výsledcích nového územně správního členění Šlovenska. Podle reformy vzniklo v SR 8 krajů a 79 okresů, tím veřejná správa ušetřila POLYGON 7/1997 13 [pageend15]přes 2000 úředníků a dalších zaměstnanců. Po roce 1990 pracovalo ve více než 500 úřadech 23 tisíc zaměstnanců a nyní jich zůstalo jen 19 tisíc. Také Slovensko zápasí s rozpočtovým schodkem, který při výdajích 153 mid. Sk dosáhl do konce září 28 mid. Sk, ve srovnání se stejným obdobím 1996 je letošní deficit o 14 mid. vyšší. Ve Washingtonu se 6. října uskutečnilo první zasedání Mezinárodního soudního arbitrážního dvora, který má rozhodnout o pohledávce 11 mid. Kč, kterou uplatňuje Československá obchodní banka (ČSOB) vůči státní společnosti Slovenská inkasní. Jednání bude trvat asi 18 měsíců a ČSOB očekává, že arbitrážní dvůr její pohledávku uzná za oprávněnou. Dluh vznikl při převodu špatných úvěrů ve výši 45 mid. Kč, které zatěžovaly ČSOB z doby minulého režimu, na dceřiné společnosti. Brno, 18. října 1997 ■ Milé slepice, vážení kohouti, berte tento projev jako projev nespokojenosti. Lidé nás znají spíše z receptáře a kuchařských knih než z učené literatury. My, kohouti, jsme symbolem bojovnosti, plodnosti, houževnatosti a moudrosti. Naší zásluhou krmíme lidi po staletí. Denně v žaludcích lidské havěti jsou pohřbívány miliony slepic - miliony vajec. Naštěstí my, kohouti, se na stole objevujeme zřídka, ale zato v rafinovanější podobě. Nás ještě přecejen potřebují - ale běda, jestli genetika postoupí tak daleko jako u lidí, že slepice budou ze zkumavky. Mne ale nikdo nedonutí, abych masturboval do zkumavky. A co dělají feministky? Místo toho, aby se staraly o naše slepice (vždyť všechny nejsou blbé), bojují o nějakou rovnoprávnost. Jako by nějaká slepice mohla nahradit kohouta. Prolistoval jsem několik lexikonů a encyklopedií a jediné, co jsem se tam dočetl, je, jak nás pěstovat a jak rozeznat. Zato však kuchařské knihy a receptáře se hemží návody, jak nás požírat. Jen tak namátkově: Kohout se španělskou omáčkou se šampaňským Kohout s omáčkou z armagnaku se zeleným citronem Kohout na bílém víně a estragonu Kohout s pomerančovou nádivkou Kohout nadívaný husími játry po benátsku Kohoutí paprikáš po provánsku Kohout v parmesánové omáčce ... atd. atd. 14 POLYGON 7/1997 Vrcholem všeho je přímo sadistický recept: Kohout ä la Richard!! Vykucháme jednoho kohouta a stáhneme z něho kůži. Druhého kohouta uvaříme (bez vnitřností) a asi po dvou hodinách uvařeného kohouta odkos- tíme. Uvařené maso a syrové drůbky (játra, srdce, kůži) z obou kohoutů rozemeleme - přidáme 4 vejce, sůl, pepř, česnek, majoránku, bílou housku namočenou v kysané smetaně - a to vše důkladně promneme. Touto nádivkou vyplníme syrového kohouta. Potom nakrájíme tenké dlouhé plátky špeku a tím celého kohouta obalíme, vložíme ho na pekáč a pomalu asi dvě a půl hodiny, za stálého polévání burgundským, pečeme. Naskakuje mi husí kůže při představě, že bych takhle jednou skončil. Ponížen, zbaven všech ozdob své pýchy a nakonec vycpán kolegou ze sousedství. Brrr, brrr! Ani česká šlechta se nevyznačovala velkorysostí při volbě rodových znaků. Mají tam všelijakou havěť - od lvů, medvědů, orlů, hus, pávů, jelenů, ryb až po zmrzačené údy koňů, psů, kanců atd. Jen několik moudrých rodů si v klenotu nechali kohouta: Víšňovci z Petrovče Dačických z Barehova Kořenští z Terešova Harantově z Polžic a Bezdružic Cidlinští ze Sluh Pouze pět z tisíce sedmi set erbů! Ostuda! O to hřejivější pocit má kohout, když se mu dostane do křídel kniha KUROPĚNÍ. Tento moudrý člověk ocenil nejen vzhled, ale všechny dobré vlastnosti našeho prastarého rodu. Umožní-li mi jednou lidé, abych si založil rodový erb, dám do klenotu VIKTORA FISCHLA. Budiž mu vystláno - z nejjemnějšího slepičího peří - lůžko na Olympu mezi bohy. Dík! K 85. narozeninám Viktora Fischla Za kohouty: Jan Kristofori [pageend16]VLADIMÍRA VALENTY Na nic už není čas Nominální přírůstek rozpočtových výdajů (oproti jarními balíčky upravenému rozpočtu letošního roku) činí v návrhu 5%, zatímco nominální přírůstek hrubého domácího produktu je odhadován na více než dvojnásobek, mezi 11 a 12%. Výsledkem je to, že se podíl výdajů státního rozpočtu na HDP snižuje z letošních předpokládaných 30,9% na 29,2%, což by měla naše (mám nutkání říci „ takzvaná “) pravice zřetelně uvítat, ale ona v tomto ohledu zatím mlčí. Kritiku bych proto spíše očekával od obhájců státního přerozdělování, tedy od komunistů a sociální demokracie. Rostou-li státní výdaje nominálně o 5%, při predikci inflace o 9% to znamená, že reálně dochází k poklesu rozpočtových výdajů o zhruba 4%. I to je výrazný úsporný krok, který by měl být doceněn (a popřípadě i oceněn). I to je zřetelné politikum a my bychom ho měli umět obhájit před těmi, kteří chtějí více statků „ veřejných “ než „soukromých“... Výsledkem je nejrychlejší růst výdajů do resortu obrany (22%) a zemědělství (o 21%). Dívám-li se na to resortně a pomíjím-li menší, neministerské kapitoly rozpočtu, pak dále výrazněji roste pouze objem výdajů pro resort zahraničí - kvůli nákladům v zahraničí po oslabení koruny (o 13%) - a pro resort práce a sociálních věcí (o 9%). Stagnují výdaje v ministerstvech školství a kultury, které prožívaly výraznější nárůst v minulých létech. Naopak klesají dotace podnikatelským subjektům (o 12%), kapitálové výdaje státu (o 7,8%), výdaje poklesnou i v resortu dopravy a spojů a v resortu financí. Jak snad všichni vědí, neuvažuje se o růstu objemu mezd (při poklesu počtu pracovníků samozřejmě mohou růst jednotlivé mzdy) a pro pořádek chci říci, že výdaje na mzdy a platy činí jen 9% celého rozpočtu, což také nebývá všeobecně známo. Vláda přijme bez velkých protestů parlamentem provedené posuny o desetiny procenta sem či tam, protože si nečiní nárok na svou vševědoucnost. Václav Klaus: „Věcný, nebo prestižní spor o státní rozpočet?“ Lidové noviny, 18. října 1997 ... v posledních dnech patří sousloví koaliční konference k nejfrekventovanějším pojmům, jež jsou slyšet z úst jejích nejvyšších představitelů. Navíc si ještě vzájemně kladou ultimata. Nebude-li ochota ji uspořádat, odejdeme z vlády, hrozí jedni. Musí se jednat nejen o účinnosti přijatých opatření k oživení ekonomiky, tedy známých dvou balíčků, ale i o reformách daňového, penzijního a sociálního systému, požadují druzí. Z včerejší koaliční snídaně vyplynulo, že „na stole“ by měl být i stav našeho právního řádu, privatizace a situace armády před vstupem do NATO. Pozornému občanovi neunikne, že tam chybí pouze zmínka o zemědělství. Jinak by mohl vzniknout dojem, že se vláda chystá spíše předložit své nové programové prohlášení než „provětrat“ svou dosavadní činnost... Podle lidovců je konference klíčovou záležitostí pro důvěryhodnost vlády, přičemž „nestačí vidět cíl, ale je třeba vykročit na cestu “. Znělo by to hezky, kdyby nebylo všeobecně známo, že pokud už mezi koaličními stranami panuje jakási shoda v tom, co všechno je třeba napravit, opak platí o konkrétních krocích k nápravě. Slovo, 14. října 1997 „ Většina toho, co bylo v ekonomice špatné, se nijak nezlepšilo a Klausova koalice dělá jen málo pro to, aby dala věci do pořádku, “ píše The Economist na úvod. Za prapůvod všech problémů označuje masovou privatizaci, jejímž výsledkem je, že banky společně s investičními fondy vysávají ziskové podniky a úvě- POLYGON 7/1997 1 5 KOMENTÁŘE [pageend17]ruji podniky špatné. Dokud se vazby bank na investiční fondy nepřeruší, český průmysl nebude restrukturalizován, varuje týdeník. Jakkoli zásadní jsou všechny chystané reformní kroky, Klausovu kůži pravděpodobně nezachrání, píše list. Voliči začínají být znepokojeni sílící inflací, která v září po dvou letech dosáhla dvouciferné hodnoty, vysokými úrokovými sazbami a vzestupem cen energie. Odbory se chystají demonstrovat proti úspornému státnímu rozpočtu a sociální demokraté vítězí v průzkumech volebních preferencí, připomíná The Economist. Slovo, 10. října 1997 Na nedávné konferenci k současnému vývoji naší ekonomiky prohlásil viceguvernér České národní banky Pavel Kysilka, že Česká republika, před časem pro zahraniční investory atraktivní, se nyní ocitla mimo seznamy zemí, kde se doporučuje investovat. Česká ekonomika jako celek stagnuje, resp. její krok kupředu není přesvědčivý. A zahraniční investor dá spíš přednost horší výchozí ekonomické základně, jestliže na rozdíl od té naší, stagnující, nepostrádá viditelná a razantní opatření, směřující k jejímu zlepšení. Tyto rozdíly jsou právě nyní zřetelné. Ruská či ukrajinská inflace se v letošním nebo v příštím roce již přiblíží na dohled české. Hospodářský růst Polska převyšuje náš růst alespoň třikrát. Dlouhou dobu kritizovaná, ale nakonec úspěšná maďarská privatizace přilákala do země málem tolik přímých zahraničních investic, kolik jich mají všechny ostatní země regionu dohromady... Jednou z vážných příčin tohoto vývoje bylo podcenění legislativní úpravy transformačního procesu. Přijetím potřebných zákonů se dalo zabránit mnoha projevům „spontánní privatizace “, neoprávněným majetkovým převodům a tzv. tunelování... nemá smysl vyčítat zodpovědným jejich posedlost kupónovou privatizací, když až dnes je zřejmé, že její nedostatky jsou v některých ohledech závažnější než její přednosti (patřila k nim především rychlost). Postupem času vyšlo najevo, že zvolenou transformací se nepodařilo zajistit kapitál pro budoucí rozvoj a že rozdrobenost vlastnictví znemožňuje efektivní výkon vlastnických práv. Na základě silné pozice investičních fondů, založených velkými bankami, vznikly neprůhledné kapitálové řetězce a vlastnické skupiny. Nepříliš zdařilá privatizace zdeformovala kapitálový trh, a ten pak nesplnil očekávání z hlediska tvorby cen ani oceňování bo- nity jednotlivých společností... Nyní máme další šanci. Krátkodobě spočívá v hladkém přijetí státního rozpočtu, dlouhodobě v léčeníprapří- činy problémů, tkvící patrně v kapitálovém trhu. Výsledkem by mělo být nejen posílení konkurenceschopnosti české ekonomiky, ale i obnovená důvěra v ní. Zbývá doufat, že koncem příštího roku bychom opět mohli patřit mezi země vyhledávané a nikoliv mezi ty, jejichž jména se ocitají na černé listině. Petr ZAHRADNÍK (Autor působí jako makroekonomický analytik společnosti Prague International Securities) - Slovo, 16. října 1997 Ministerstvo vnitra chystá podklady zákona, který by Cechům žijícím v zahraničí umožnil získat dvojí občanství. V této souvislosti se objevují obavy z hrozby nové vlny restitučních nároků. Ano, hrozby. Ptejme se tedy těch, kdo se hrozí, čeho že se to vlastně hrozí. Ze okradení dostanou zpět to, co jim patří? Ze změny vlastnických vztahů v posledních pár letech řešení značně zkomplikují? Každý se patrně hrozí něčeho jiného, podle nátury, a člověk s elementárním citem pro spravedlnost snad jedině toho posledního. Ten ale ví (a už dávno), že jiná cesta než vrátit ukradené - byť je to složité - prostě není. Bohužel nebyli vyslyšeni ti, kdo při jednání o restitucích upozorňovali, že vázat vrácení majetku na občanství či trvalý pobyt je nepřijatelné. Právo na majetek je přece právem lidským, nikoli občanským. Kdo to necítí a potřebuje důkaz, nechťpohlédne do naší ústavy a do Listiny základních práv a svobod. Politika tehdy bohužel zvítězila nad spravedlností, což se dnes vrací jako bumerang. A to, co pro socialisty všech stran mělo být pojistkou, se dnes paradoxně stává hrozbou. Inu, spravedlnost prostě buď je, nebo není. Budiž to poučením pro ty, kdo se ji snaží ošidit. To jde jen stejně na chvíli, a navíc to pak hodně stojí. Jaromír Žegklitz (Autor je předsedou Občanského institutu), Slovo, 17. října 1997 PRAHA (egi) -Na úterý 21. října zvou různá seskupení zemědělců Pražany na Staroměstské náměstí, kde ve 14 hodin proběhne velká manifestace zemědělců pod záštitou Strany venkova. Jak Slovu včera sdělil Jan Veleba ze 16 POLYGON 7/1997 [pageend18]Strany venkova, chtějí upozornit širokou veřejnost na situaci českého zemědělství a venkova a vyjádřit nespokojenost s agrární a venkovskou politikou současné vládní koalice. Slovo, 18. října 1997 Dnešní politická situace v České republice zavání jako staré syrečky. Jak se už od loňských voleb dalo očekávat, patová situace v parlamentě je rakovinným nádorem, který může odstranit jen radikální zákrok. A čím déle se to bude oddalovat, tím horší budou následky. Skutečností také je, že dnešní koalici nemůže nikdo bez nových voleb vystřídat. Kdoví, zda Zemanovy kalkulace - nebo to byly jen pokusné balónky? - , že by mohl vytvořit menšinovou vládu s lidovci, s mlčícími slád- kovci a komunisty ve sněmovně, byly buď paradoxem nebo jen předčasné. Ale Klaus ani jeho stoupenci nemají odvahu riskovat svoje dnešní pozice. Nepochybně většina stoupenců pravice, stejně jako on, žijí v iluzi, že by odstoupením z vlády způsobili nečekanou katastrofu. Nedůvěřují si, že by strany dnešní koalice byly schopny volby vyhrát. O to se možno přít. Je možné, že by nastal přesun pravicových hlasů. Až do nedávná to byla především ODA, která s něčím takovým mohla počítat. Dnes se však hroutí v důsledku vnitřní krise. Zbývají lidovci, kteří se však v očích pravicového voliče značně zdiskreditovali Luxovou koketerií se Zemanem. A tak nikdo, ani lidovečtí voliči, nemohou si být jisti, jakou politickou budoucnost si volbou lidové strany zvolí. Snad to neví ani Lux. Kam tedy půjdou pravicoví voliči - a nejen oni - volit budoucnost, která jim jakžtakž zaručí svobodu, nebo aspoň volnost, a demokracii? Těžko najdou politickou stranu s nadějí na poslanecké křeslo ve sněmovně mimo ODS nebo ODA. Ovšem, je možné, že sociální demokraté by dnes měli nejvyšší procento odevzdaných hlasů, ale ani s lidovci by nebyli schopni vládu sestavit bez Grebeníčka a jeho komunistů. To si i Lux dokáže spočítat, i když nevěřím, že mu demokracie leží tolik na srdci. Pravice i sociální demokraté mají podobné problémy: musí se pokusit vyjít vtříc voličům, kteří by mohli být v jejich dosahu, kdyby tyto strany našly tu správnou písničku. I proto má předseda ČSSD Miloš Zeman tak pevnou pozici, protože je pokládán za schopného navna- dit voliče z řad komunistů a sládkovců, kteří jsou žhaví na vyhození pravicové strany z vládního sedla a vidí, že bude ještě dlouho trvat, než se kdokoli odváží z důvodů obecné mravnosti s nimi se veřejně spřáhnout v nějaké obrozené Národní frontě. To je dnešní sociálnědemokratická kalkulace. Odlákat voliče stran vládní koalice mohou těžko. Ti leda zůstanou sedět na chalupě a nepůjdou volit. A tak právě pravicové strany mají voličské reservy. Nikoli v jiných pravicových stranách, ale mezi těmi, kteří k volbám nechodí, protože trucují. Že trucují právem, o tom není pochyb. Stojí bezradně před dědictvím sametové revoluce, kdy byl chvat na uzavření normálního vývoje politických hnutí demokratických občanů, což mělo prospět, a prospělo, postkomunistickému kartelu politického a hospodářského života v zemi. I Občanská demokratická strana je součástí tohoto problému, nikoli účinným faktorem pro jeho řešení. A to navzdory tomu, že je snad upřímným zastáncem a realizátorem komunismu protichůdné ideologie. Jde však o to, že stát není Klausův, ale jejich. Že nevytrestají Klause a vedení ODS tím, že napomohou svou protestní neúčastí ve volbách Zemanovi a jeho postkomunistům do sedla, ale sebe. Oni to budou, kteří doplatí na vládu Zeman-Lux-Grebeníček nejen proto, že se v Praze otočí čas nazpět o jedno desetiletí, ale především proto, že to ti Zemanovi hoši a děvčata moc neumí. Některé z nich jsme už viděli na politické scéně vystupovat. V mediích se objevují další představitelé ČSSD a svým vystupováním vyvracejí rozšířený předsudek, ze strana nemá kvalifikované lidi. Nebo nedělá snad poslanec Spidla lepší figuru než ministr Vodička nejen svým programem, ale i ovládáním problematiky. A senátor Rychetský než současná ministryně spravedlnosti a zejména všichni její předchůdci. Uveďme namátkou další dnes už známá jména: zemědělský odborník Machovec, legislativec Jičínský, novopečený poslanec Zaorálek, na prvních příčkách popularity stojící Buzková a Gross - výčet není zdaleka reprezentativní a vyčerpávající... POLYGON 7/1997 17 [pageend19]Přemysl Janýr: ČERT NA ZDI ANEB SOCIÁLNÍ DEMOKRATÉ VE STRAKOVCE, Lidové noviny, 28. srpna 1997 Jaký to omyl! Měl jsem to potěšení sledovat v televizi téměř všechny zde jmenované a stal se ze mne optimista. S takovou sestavou to Zeman ve volbách sotva vyhraje. A jestli ano - jestli je český národ tak pitomý, jak se nás snaží přesvědčit šarlatáni živící se výzkumem veřejného mínění - kvalita myšlení této sestavy veřejně projevovaná v televizi je chatrná. A pokud se těch „stojících na prvních příčkách popularity“ týká, u nich mi chybělo jen to, že neměli na sobě modré svazácké košile nebo alespoň pionýrský šátek - natolik z nich čiší nezkušené mládí, naivita a lidská průměrnost. Divím se Přemyslu Janýrovi, jemuž bych vládní židli ve Strakovce s radostí dopřál, že se - podle mne - tak může v lidech mýlit jen proto, že jsou v partaji, z níž jeho vyhnali či nevidí rádi (viz i moje referování o Zemanových čistkách v ČSSD). Takový tým nedopadne, jestli to socdem vyhrají, tak dobře, jako Kwasniewského postkomunističtí soudruzi, které i tak poslali nedávno polští voliči od válu navzdory tomu, že Polsko za ty čtyři roky nezničili, ale pozvedli. Naopak naši socdem postkomunističtí soudruzi se v poslanecké sněmovně projevují velmi chatrně a neinspirativně. Nebo si někdo pamatuje na něco, čím by se blýskli? Mimo Zemanův kufřík ovšem. Pochopitelně naše starost je zbytečná v tom smyslu, že kdyby Zeman měl opravdu sestavovat vládu, pak by do ní povolal esa typu Sloufa a jiné pravověrné bolševické postkomunisty. A ne naivky „stojící na prvních příčkách popularity“, nebo vyšeptalého spolutvůrce komunistických ústav, nebo dr. Rychetského, jenž nese jako místopředseda polistopadové vlády odpovědnost za celou tu paseku v justici - v tvorbě zákonů i v personální politice v soudnictví - kterou se dodnes nemůže republika prosekat. Ačkoliv Zeman vydává chartistického soudruha senátora Rychetského za svého stínového ministra spravedlnosti, tento bývalý Havlův poradce nemá šanci. I když „poradou“ o nutnosti právní kontinuity s komunistickým režimem zajistil možnost i dnes či zítra se vrátit k socialismu právně naprosto hladce - aniž by okolní svět měl důvod k jakémukoli vyplašení 18 POLYGON 7/1997 - má o případný budoucí socialismus zásluhy nemalé... Podobně zemědělského poradce, bývalého místopředsedu ČSSD poslance Ma- chovce... ale toho do vlády Miloš Zeman nevezme ne proto, že jej ještě nedávno chtěl vyhnat z partaje, ale proto, že potenciální koaliční partner Lux svoji kořist, ministerstvo zemědělství, nikdy z rukou nepustí. ODS má před sebou ne právě snadný, ale možný cíl: především přesvědčit ty, kteří nechodí k volbám, aby k urnám šli. Je to podivné, že lidé, kteří nikdy neopomenou posledního si dojít pro výplatu a neriskují, aby jejich peníze zůstaly třeba jen do pondělka v podnikové pokladně, dosud nepochopili, že volební prohra, zaviněná jejich neúčastí, ožebračí především je. Za druhé se kandidáti ODS musí ukázat lepší a mít jasný program. ODS si nemůže dovolit opakovat omyly z voleb do senátu a způsobit, aby jejich koaliční partneři fakticky z vystra- šenosti, žeje ODS spolkne, vytvořili opět situaci, kdy všichni odpůrci ODS se spojili a připravili ODS o rozhodné volební vítězství. Proto dnes jejich senátoři musí poslouchat, jak senátor Pithart (skorolidovec z Luxovy milosti) klepe předsednickým kladívkem. Popravdě, podle současné politické krise v Občanské demokratické alianci soudě, je docela možné, že ODS bude po volbách jedinou pravicovou stranou v parlamentě. To však není zapříčiněno nějakými intrikami zvenčí, ale vnitřními rozbroji ve straně, která navzdory dobrému politickému programu nedokáže kontrolovat protichůdné síly. Ty od zvolení senátora M. Žantovského předsedou Aliance nelze zvládnout. Což dosvědčuje v prvé řadě o tom, jak bylo mylné spojovat v jediné straně s vyhraněným demokratickým programem lidi, kteří v komunistickém režimu neaspirovali na kariéry, s těmi, kteří v minulosti tak rigorosní nebyli. Ovšem ODS nesmí opakovat svůj omyl ze senátorských voleb a dáváním najevo, že jen ona má monopol na účinný pravicový program. Je věcí voličů, zda to pochopí, že dnes pravice musí být jednotná, chce-li udržet vládu ve svých rukách. V zájmu toho budou voliči možná schopni spolykat mnoho Občanskou demokratickou stranou spáchaných nepravostí a omylů, které provázely vývoj směřující správným směrem. [pageend20]Ani současný vývoj v ODS neprobíhá hladce. Naopak, směřuje k bouřlivé výměně vedení, což jistě není něco, co vyvolává příznivý dojem. Zatím není jasné, co se stane s premiérem Klausem. Především proto ne, že v řadách ODS se dosud neobjevila osobnost, kterou by bylo možno považovat za schopnou ujmout se takového úkolu, i proto Václav Klaus nad ostatními stále vyniká. Možná, že se k problému vedení strany špatně přistupuje. Poučení lze najít v politice první republiky. Oddělením funkce předsedy strany a funkce vládní bylo možno vyhovět schopnostem osobností, které byly k disposici, ale neměly nadlidské síly vše zvládnout. Po odchodu Antonína Švehly, jenž zaplatil za výkon politických a vládních funkcí svým zdravím i životem, velké strany koalice - s výjimkou lidovců, kteří považují účast ve vládě za svoje politické dogma - neměly svého předsedu ve vládě. Agrárník Rudolf Beran, národní socialista Václav Klofáč a sociální demokrat František Hampl se starali o své strany a společně koordinovali činnost koalice. Konečně i dnes vidíme, kolik toho uniklo Václavu Klausovi mezi prsty právě proto, že zastává prakticky dvě nejdůležitější funkce v politickém životě strany. Ale nejdůležitější je, že už na nic není čas. I náhodně sehnané citáty z novinových článků o tom mluví tak jasně, že naskakuje husí kůže. ODS by neměla čekat, až se zachce sociálním demokratům a lidovcům rozbít koalici a svalit vládu už dnes neschopnou pořádně sloužit státu. Posledním trumfem ODS by mělo být překvapení a rozhodnost a ne oddalování a kličkování. Navíc, jakkoli není nic podezřelého v současném jednání o rozpočtu mezi premiérem Klausem a předsedou rozpočtového výboru sněmovny, exkomunikovaným sociálním demokratem Wagnerem, o jeho podmínkách, aby byla zachována převaha jeho jediného hlasu ve sněmovně, je to nedůstojné. Už nejde o výjimečnou situaci jako letos v létě, ale o soustavnou praxi k udržení vlády. Poslanec Wagner si zaslouží respekt, ale tak se vládnout nemá, nechtějí-li premiér Klaus a celá ODS respekt vůči sobě samým zcela ztratit. Rozpočet je ta nejlepší příležitost k tomu, nechat vládu padnout a vypsat nové volby. Na rozpočtu každý občan pozná, o co jde. Co musí státu dát a co může od něj čekat. Mnohem lépe než se může dočíst z mlhavých politických programů. A navíc také pozná socialistický bluff o tom, že sociální demokraté vědí lépe než kdo jiný, jak na to. Premiér Klaus sije jistě vědom odpovědnosti za osud státu. Cítí odpovědnost v předvečer jednání o rozšíření NATO v americkém senátu i zajednání o integraci Evropy. To mu svazuje ruce a nechce riskovat. Ale měl by! Měl by přenést tuto odpovědnost na českého voliče - i když ten historicky nemá právě čistý štít a mnohokrát selhal. Ale demokracie nemůže nikoho omluvit, za žádného občana nemůže jako nadpozemská síla rozhodnout o jeho osudu. Navíc v takových volbách by bylo možno rozhodnout ještě o jedné věci, která přijde na pořad co nejdříve: Politické strany mohou takto předložit voličům otázku vstupu do NATO, aniž by narušovali ducha ústavy vypsáním referenda, o něž z demagogických důvodů usilují postkomunisté ze sociální demokracie, kteří nemají odvahu přiznat své sympatie a barvu - tedy tu rudou. Nikdy nemohou mít strany vládní koalice lepší body svých politických programů než právě tyto dva: rozpočet a spojenectví s demokratickými státy Atlantické aliance. Jenže rozhodnost, ochota riskovat - nevím, jestli se to v Česku nosí. Nevím, zda charaktery převálcované půlstoletím bolševismu se už napřímily. I politici totiž potřebují mravní obrodu, o jejíž potřebě pro ostatní národ mnozí z nich tak často a rádi mluví. 18. října 1997 ■ POLYGON 7/1997 19 [pageend21]Romové Malá kompilace na aktuálni námět JAROSLAV TEPLÝ Nedávný pořad televizní stanice NOVA o životě Romů (Sinti, cikánů), kteří se vystěhovali do Kanady, vzbudil velkou odezvu jak mezi Romy tak mezi gádži... což je zase cikánské označení nás, Cechů, kteří jsme momentálně v postavení majority... jak zní pozoruhodný širší překlad J. Siklové (Lidové noviny, „Dobré zprávy o Romech nikdo nechce slyšet“). Od té doby již odcestoval určitý počet Romů do Kanady, aby tam požádal o asyl. Tam to nejprve vyvolalo kritické komentáře na adresu České republiky ze strany fanatických „obhájců lidských práv bez povinností“ (dále jen OLPP), ale pak se začalo veřejně na vládě a vlivu OLPP nezávislé mínění obracet proti Romům i úřadům a jeden z největších deníků země, The Edmonton Journal, mimo jiné napsal: „ Tím, že české Romy přijímá jako uprchlíky, se kanadská vláda staví do postavem moralistního učitele, na který nemá vůči České republice nárok. “ (Týden, 25. srpna 1997, P. Adler: Kanada, Nálada se mění) V českém tisku využila řada komentátorů příležitosti etablovat své protirasistické názory, přestože jde o problém sociální, nikoli rasový. Čtenáři denního tisku jejich vznešené názory ve svých (uveřejněných) dopisech v naprosté většině nesdílejí. Uvádím jako příklad názor D. Šlechty (MF Dnes, 25.8.1997), který píše, že .... Romové totiž neutíkají před něčím. Konkrétně ne před rasismem, ale za vidinou ještě pohodlnějšího života. Dokázat to lze jednoduše tím, že reportáž Novy nebyla o rasismu u nás, ale o krásném životě v Kanadě... Rozhodující překážku společného soužití vidím na romské straně — chtějí se chovat specificky podle své nátury, ale my se k nim chováme jako ke každému jinému. S tímto rozporem nepohne žádná vláda, ani my. “ Hlavním tónem dopisů je názor, že občanská práva a povinnosti musí platit bez rozdílu pro každého. Zajímavý zdroj informací o tomto staletém problému se mi podařilo objevit v dnes již zaniklém časopise Forum (č. 20/1991, D. Šrámek, Y. Puflerová: „Cikáni“). Pohled autorů na problém je střízlivý, věcný a objektivní, bez viditelné snahy po „politické korektnosti“. Protože jejich studie zaujímá dvě velké novinové strany, uvedu jen stručně ty nejzajímavější části. O historii Romů se dovídáme, že jejich pravlastí je Indie... kde byli známí jako zdatní hutníci, kotláři, zbrojíři... ale také jako kejklí- ři, kočovní umělci... a hlavně jako postrach indické společnosti... Romové se již v Indii dělili nejméně na dvě větve. Zatímco usedlí Domové se věnovali především různým řemeslům, olaští Romové prosluli právě svými negativními vlastnostmi... neschopnost kočovných Romů integrovat se do jinak tolerantní indické společnosti vedla nejspíše k tomu, že přibližně v pátém až sedmém století našeho letopočtu byli z Indie vyhnáni... Z konce 14. století je datována zpráva o výskytu Romů na Slovensku. Rok 1417 je pak potvrzením jejich přítomnosti v českých zemích... v průběhu 15.-17. století došlo ve střední a západní Evropě k jejich těžké persekuci, která dokonce v první polovině 18. století vyvrcholila pokusem o fysickou likvidaci... o jejich postupnou asimilaci se pokusila Marie Terezie, ale bez úspěchu... za druhé světové války došlo k jejich faktické likvidaci... na území CSR ze 150 až 200 tisíc Romů jich přežilo genocidu jen asi něco kolem pěti set. ... Většina Romů, kteří dnes na našem (=CSFR) území žijí, přišla z Balkánu, především z Maďarska a Rumunska, ale i z dalších států (poznámka JT: jak asi, s pasem a přistě- hovaleckým visem či jinak?). Balkánští Romové s sebou přinesli bohužel řadu návyků, které jsou pro civilisačně vyspělou společnost našeho typu jenom těžko akceptovatelné... V souvislosti s migrací Romů ze Slovenska do Čech se studie zmiňuje ... o politické akci v sedmdesátých letech, která měla vyřešit problém romských osad na Slovensku. Tyto osady i jednotlivé chatrče byly místními národními výbory vykupovány s podmínkou, že se dotyčná rodina, případně celá osada, odstěhuje do Čech. 20 POLYGON 7/1997 [pageend22]V části „Jazyk a vzdělání“ je velmi zajímavá zmínka o tom, že ... Mnozí civilizovanější rodiče zejména v Cechách a na Moravě s dětmi romsky nemluví. Bojí se hlavně toho, aby neměly ve škole potíže, což odpovídá obdobné situaci v USA, kde vzdělanější z velké přistě- hovalecké vlny Hispaniků se snažili posílat děti do škol s anglickým vyučovacím jazykem, aby je zachránili před formujícími se hispánskými „ghetty“. Vedle objektivních příčin, které ztěžují romským dětem přístup ke vzdělání, hraje zřejmě hlavní roli vztah Romů ke vzdělání jako takovému. V jejich měřítku hodnot hraje roli vysloveně podružnou, ne-li poslední. Ke stejnému závěru dospěli v Holandsku, v zemi, která je na kontinentu nejvíce tolerantní k cizincům doslova všeho druhu: Obec Nieuwegein ztratila po 16 letech kuráž školit cikány - zní titulek v deníku „de Telegraaf“ z 29.7.1994. Od konce sedmdesátých let bydlí v Nieuwegeinu asi 170 cikánů. Od té doby přispívá stát ročně několika sty tisíci zlatých školám a sociálně-kulturním instancím, aby tyto lidi naučily podle holandských představ normálně žít. Tyto pokusy však ztroskotaly. Děti chodily do školy nejvýše tak do osmi let a rodiče neměli zájem o zaškolování. V odstavci „Sociální úroveň“ studie konstatuje, že ... nízký stupeň vzdělání a nedostatek kvalifikace nezaručuje Romům mnoho profesních možností. Lze také diskutovat o tom, jaké procento Romů je ochotno opravdu poctivě pracovat... (poznámka JT: před několika lety bylo možno se v pražských novinách dočíst, že ve slovníku olašských Romů se nevyskytuje slovo „práce“). Přestože se otázka-romské zaměstnanosti zřejmě neobejde bez účasti státu, rozhodující impulsy musejí vycházet od Romů samotných. Státní dotace všech možných romských problémů nikdy v minulosti nic nevyřešily a vyřešit nemohou ani do budoucna... Takzvané sociální vymoženosti, kterých se Romům dostalo, nebyly malé. Měli naprosto stejné sociální zabezpečení jako ostatní, bezplatnou zdravotní péči i prevenci, o bydlení se jim stát také postaral. Mnohokrát dokonce zůstával v ostatních občanech dojem, že se tak děje na jejich účet, zvláště když se některá obydlí a další vybavenost ocitla v krátké době v deso- látním stavu. (Nejznámější příklad ze současné doby: rodina Červeňáků, která „vybydlela“ bez placení nájemného postupně čtyři byty a po zákroku kanceláře presidenta republiky dostala další byt (MF Dnes, 25.8.1997, Dopis čtenáře F. Novotného). Dnes si musejí Romové postupně zvykat na to, že podobný přístup již v budoucnosti platit nebude. Vzhledem k dosud zásadně neřešené romské otázce je nezbytné tuto změnu myšlení docílit osvětou a snažit se tuto změnu přístupu Romům důrazně, ale zároveň citlivě vysvětlit, aby se tak předešlo vypuknutí vážného celospolečenského konfliktu. (Pozn. JT: pokud snad už na tu osvětu není pozdě. Romové už vystihli, jaké mají spojence v OLPP a v degenerativnim zákonodárství demokratických zemí. Tak např. usmívající se Ondřej Giňa, jeden ze tří zástupců romské menšiny v Radě pro národnosti při Úřadu vlády ČR (LN 13.8.1997) prohlašuje: „Myslím si, že je to [stěhování Romů do Kanady] historický moment, který bych přirovnal ke stěhování Romů ze Slovenska do Cech před 50 lety. Ti lidé jsou rozhodnuti odejít a kdyby se jim nepodařilo vystěhovat se do Kanady, budou mít snahu vystěhovat se někam jinam. Evropa ještě bude mít s Romy problémy... U nás v Rokycanech se uvažuje o odchodu 30 - 40% Romů, kteří doufají, že se v Kanadě nesetkají s rasismem. Hovořil jsem s šedesátiletým chlapem, který se chce do Kanady vystěhovat se 17člennou rodinou. “ V odstavci „Kriminalita Romů“ najdeme již všeobecně známé údaje o prudkém vzrůstu kriminality Romů, zvláště pak nezletilých v polistopadovém státě. (V ČSFR představují děti do 15 let 38% veškerého romského obyvatelstva.) V závěru své studie autoři konstatují potřebu individuálního přístupu ke každému konkrétnímu jedinci, každé rodině. Paušálních řešení romské otázky již tady bylo v minulosti dost a vždy skončila neúspěchem..., čímž vlastně znovu poukazuji na odstavec „Sociální úroveň“, kde píší mj. o specifickém způsobu výchovy romských dětí na speciální škole s výukou romského jazyka v Cimburkově ulici v Praze 3.... Aby mohlo být zajištěno opravdu důsledné vedení každého jednotlivého žáka, je jich ve třídě soustředěno pouze 14. Na konec jsem si nechal to, čím studie začíná, tj. číselné údaje. ... V ČSFR žilo ke konci roku 1989-podle statistik bývalých národních výborů, jejichž údaje nebyly zcela dokonalé, protože evidovaly především Romy, vyžadující zvláštní pomoc společnosti - 399.654 romských občanů... Z různých důvodů ... odhadují POLYGON 7/1997 21 [pageend23]někteří odborníci i činitelé z Romské občanské iniciativy celkový počet na 600 až 800 tisíc osob... (mnoho Romů se za svou národní příslušnost stydí)... Dostupné statistické údaje jsou velmi závažné a ukazují jasně, že s prudce rostoucí natalitou romské populace se bude společnost muset nějak vyrovnat. V minulosti se tak dělo drastickým způsobem, zcela typickým pro komunistický styl myšlení - víceméně nucenou sterilizací romských žen za jistou finanční úhradu. Podobné metody si ovšem demokratická společnost nemůže dovolit. Zároveň je ale jasné, že na dnešní civilisační úrovni nemůže být žádná rodina schopna uživit a zodpovědně vychovávat deset či více dětí. Cesta může vést pouze přes důslednou osvětu a vytváření takových podmínek, které by přirozeně ekonomicky zvýhodňovaly rodiny s nižším počtem dětí. V současné době má průměrná romská rodina osm dětí. Potud studie. Nejen z ní, ale i z různých jiných, hlavně tiskových pramenů, z názorů obyvatelstva a z dosavadních praktických zkušeností, přinášejících velmi podobné výsledky v zcela odlišném prostředí (ČR - Nieuwegein) vyplývá, že první a nezbytnou podmínkou pro reálné řešení romského problému je stabilizace jejich počtu. Není možno je všechny házet do stejného pytle, i když těch, kteří se z vlastního popudu snaží plně se adaptovat na společnost, 22 POLYGON 7/1997 ve které žijí, je bohužel zatím příliš málo a navíc většinou potřebují nějakou pomoc, protože narážejí na nepochopení jednak své vlastní komunity, která jim vyčítá, že „přeběhli“ ke gádžům, jednak té společnosti, kterou je asi možno přesvědčit teprve pádnými důkazy ve větším počtu. Individuelní příklad je možno uvést např. z článku „Nájemníci si připlácejí, aby si udrželi romského domovníka“ (MF Dnes, 30.8.97), podle kterého nájemníci jednoho českobudějovického domu dobrovolně mezi se- bou vybírají peníze, aby si udrželi romského domovníka. Ten tvrdí, že „ když chce Rom gádžům ukázat, že všichni Cikáni nejsou stejní, musí pracovat víc než oni“, což je ostatně princip dobře známý emigrovavším českým gádžům, když se chtěli uplatnit mezi gádži západními. Názor jedné nájemnice: Je nás tady 84 partají a naprosté většině z nás je jedno, jestli máme bílého, černého nebo pruhovaného domovníka. Hlavně, že je tu konečně pořádek jasně naznačuje, že Romové nejsou rasovým, ale sociálním problémem. Zatím však existují jen ojedinělé ostrůvky (např. Český Krumlov), kde vztahy Romů ke společnosti jsou podle zpráv tisku mnohem méně napjaté než jinde. Ve věci stabilizace počtu romského obyvatelstva nelze a priori odsuzovat ve studii zmíněnou (dobrovolnou) sterilizaci za finanční náhradu, už proto, že na Západě jsou také ženy, které když dojdou k závěru, že už nechtějí, aby počet příslušníků rodiny dále stoupal, dají se samy sterilizovat a ještě za to musejí zaplatit. Je třeba si uvědomit, že populační explozí vyvolané přelidnění, které je už dnes příčinou převážné části různých hospodářských, ekologických a politických potíží a konfliktů mezi státy či národy, zeměkouli nehrozí v budoucnosti; ono už je tady v některých oblastech, kde by rodiče nadpočetných dětí vlastně měli platit zvýšené daně místo aby pobírali sociální podporu. Rozvojoví pracovníci prvního sledu v zemích třetího světa, jmenovitě v Africe, byli už před desítkami let nejednou svědky, jak jimi pracně vybudovaný základ pro lokální ekonomický a sociální pokrok byl populační explozí obrácen vniveč. Jistě by stálo za to se poohlédnout, jak to dělají v Číně, kde se pomocí nátlaku úřadů (mně neznámým způsobem) zavádí systém jednoho dítěte v rodině a mají prý takových rodin už několik milionů. Udává se, že když [pageend24]vysoký představitel USA kvůli tomu přijel do Číny „harašit“ tam s lidskými právy, zeptal se ho vysoký čínský představitel asi v tom smyslu: „Nebo byste raději za čas chtěli každým rokem miliardu nových Číňánků?“ Čínskou iniciativu v tomto ohledu je nutno ocenit, pokud ovšem není namířena proti nějakému jinému národu. Čína se v tomto ohledu snaží uklízet před vlastním prahem, snaží se reálně, nikoliv frázemi, čelit největší hrozbě, která lidstvu hrozí; její populační politika je také produktem selského rozumu, kterého se Západu leckdy nedostává. Aby si čtenář o zmíněné stabilizaci mohl vytvořit vlastní názor, doporučuji malé cvičení na příkladu dnes ještě jugoslávské provincie Kosovo, kterou obývá 80% nebo možná už 90% Albánců. Bohužel nemám k dispozici údaje o tom, jak rychle se od války měnil poměr mezi počtem Albánců a Srbů. Ti si však stěžovali nejen na propustnost albánsko-jugoslávské hranice, ale hlavně na enormní natalitu v albánských rodinách, která Srby postupně vytlačuje z Kosova. Albánci požívali v Titově Jugoslávii (a asi ještě dnes požívají) všech sociálních výhod (přídavky na děti apod.), takže je možno konstatovat, že ostatní národy býv. federativni Jugoslávie živily tuto populační expansi namířenou de facto proti nim samým. Dnes už dochází např. ke koordinovaným útokům Albánců na srbské policejní stanice a lze se obávat, že dojde ke stejnému výbuchu, jako v Bosně. Pro čtenáře, kteří na tuto „populační anexaci“ mají fundovaný názor, by měl Polygon najít místo, protože je to problém celosvětového dosahu. Pan doktor Koukolík, pravidelně píšící zajímavé stati o člověku pozorovaném z méně obvyklého úhlu, uveřejnil v Magazinu LN 29.8.97 zajímavý příspěvek pod titulem „Mozek, agrese a násilné chování“. V odstavci „Vliv dědičnosti“ informuje o nedávných genetických objevech: ...S troškou nadsázky je možno říci, že se podařilo (genetickými objevy a pokusy na myších - JT) vytvořit model jedné z nejnebezpečnějších poruch lidské osobnosti - sadisty... U lidí byl možný „ gen agrese“ zjištěn zatím v jediné rozvětvené rodině... Výzkum genetického pozadí násilného chování u lidí v současnosti naráží na bouřlivé, někdy velmi útočné protesty skupin „ aktivistů “, přesvědčených, že je násilné chování výlučným důsledkem sociálních vztahů. Tyto skupiny mluví o „ genetickém rasismu “. Zapomínají nebo nechtějí vědět, že snad vše lidské je důsledkem vztahu genů a prostředí... Genetické porovnání původního obyvatelstva s Romy by možná mohlo přinést aspoň částečnou odpověď na naléhavou otázku, jak je možné, že se Romům během třinácti století nikdy a nikde nepodařilo dobře se adaptovat na nějakou společnost či se do ní integrovat. A ještě jednou pan doktor Koukolík, tentokrát o nulové toleranci, která ... je výsledkem užití teorie her, které si vymysleli A. Colman a C. Wilsonová. Vypůjčili si hru na kuře, zábavu amerických grázlů starou jednu generaci. Po úzké silnici se proti sobě rozjedou dvě auta tak, aby hrozila čelní srážka. Ten, komu v poslední chvíli povolí nervy a strhne řízení, prohrál. Je kuřetem. Hra na kuře je v očích psychologů nástroj, jak podrobit soupeře, neboli jak si vynutit konformitu. Sociopaté se v očích psychologů zločinu chovají podobně. Hru na kuře hrají s celou společností. Takže buď si sociopaté vynutí konformitu společnosti, která sice bude vznešeně mluvit, ale moc toho neudělá, anebo si společnost vynutí konformitu so- ciopatů tím, že jim činnost zarazí nulovou tolerancí... každou nenulovou toleranci totiž sociopaté chápou jako projev slabosti a jdou o krok dál. Jestliže je společnost vůči zločinu tolerantní, pak uprázdněná místa sociopatů, kteří se zločinu dopustili a byli polapeni, okamžitě zaberou sociopaté, kteří se ještě zločinu nedopustili. Sociopaté, kteří se ho dopustili a polapeni nebyli, nerušeně pokračují v činnosti. V očích teorie her je pro tento stav prostý důvod, zločin se vyplácí... Tento princip, zdá se, neplatí jen pro zločin, nýbrž i pro jiné formy nátlaku, jmenovitě s podporou OLPP. Shora zmíněný výrok pana Gini, že Evropa bude ještě mít problémy s Romy... a v minulém čísle Polygonu Vlad. Valentou citovaný výrok ... známé advokátky Romů, která žádá více peněz pro nuselské Romy od jejich starosty Klaus- nera slovy: „ Klausner zapomíná, že s olašský- mi Romy není žádná sranda - to jsou lidi, co dělají i do zbraní i do drog. Klausner opravdu neví, která hodina bije“ nasvědčují tomu, že někteří romští představitelé a jejich OLPP stoupenci považují nejen vládu ČR, ale i jiPOLYGON 7/1997 23 [pageend25]ných demokratických zemí, za kuře. Je na čase tuto situaci obrátit - k žádnému řešení se nedojde, pokud budou jen Romové předkládat své požadavky. Vláda by měla převzít iniciativu a sama předložit romské komunitě své požadavky, jichž splněním podmiňuje vypracování reálného programu na zlepšení občanské a sociální situace Romů. Je třeba Romy přesvědčit o tom, že jejich cesta k vyšší životní úrovni vede jedině přes stabilizaci jejich počtu. Nebude-li tato v programu na prvním místě, ztroskotají dříve nebo později všechny ostatní snahy či plány; o tom není ve světle dosavadních zkušeností i odjinud nejmenší pochyby. 2. října 1997 ■ O náladách doma a venku Lidé, kterým osud v dobrém i ve zlém nadělil získat zkušenosti z cizích krajů, bývají při hodnocení domácí české společenské situace velmi často méně skeptičtí než nezávislí čeští pozorovatelé. Růžověji se na tuzemský politický svět také dívají lidé, kterým profese či zájem dovoluje nahlížet do zahraničních periodik. Takoví lidé obvykle stavební kameny krachu dnešního vedení stran vládní koalice váží shovívavěji, vždy s četnými odkazy na podobné skutky ze západní Evropy a zámoří. Že se např. v investičních fondech a českých bankách krade ve velkém? V bankovním světě se vždycky kradlo, to dělají ty peníze, odpoví světaznalec. - Thomas Jefferson viděl v bankách větší nebezpečí než v armádách, takže také ale věděl, že pravidla bankovnictví musejí být přísná a kontrolovaná. Proto bývají aféry západního důvěryhodného finančního světa vyšetřovány a dotahovány do konce. Při stávajících poměrech v Čechách by např. případ německého velkopodvodníka Jůrgena Schneidera, nebo zaměstnance singapurské pobočky anglického bankovního domu Barings Nicka Leesona zůstal nedořešený a dotyční by se dále vyhřívali na výsluní svých „politických“ přátel, např. na Bahamách. Rozdíl v domácím a zahraničním pojetí: jednak má u nás slovo „přítel“ větší váhu než zákon, jednak strážci zákona mívají na východ od Chebu přeci jenom více pochopení... Tendence takovým způsobem zlehčovat závažnost hrubých nepřístojností v české společnosti zavání partajní politikou. Poukazováním na to, že politici a jejich obchodní přátelé rádi kradou všude na světě, že krachují ty a ty podniky, nebo že povodně jsou také všude, a nejen letos, se lidé dopouštějí snad i vědomého podvodu na neinformovaných čtenářích a posluchačích tuzemských medií. Je rozdíl, zanikne-li bankovní dům pro managerské chyby, nebo pro naplnění nefiremních záměrů členů vedení banky. Pro ten druhý případ bylo v Čechách vykopáno slovíčko „tunelování.“ Nedávno ve svém rozhlasovém textu v Ra- diožumálu upozornil Pavel Tigrid na to, že i v západní Evropě panuje jakási „blbá“ nálada (Havlovo označení pro situaci v Čechách, zřejmě suplující pojmy zklamání a bezradnost). Opravdu je to táž nálada? A kvůli týmž věcem? Při vší úctě k českým komunistickým a svazáckým kapitalistům určitě ne. Rozčarování z české transformace, propad politických ideálů a idolů, nové názorové přepólování z proklamované pravice na prázdnými hesly onálepkovanou levici Lidového domu - to je tuzemská nálada. Ceny rostou; ekonomická opatření, byť zatím pouze spíše oznámená, působí děsivě. Bezradnost politických představitelů po volbách 1996, to vše dohromady a řada dalších zklamání, to je ta česká „blbá“ nálada. Také to, že se zhroutila česká iluse snadného blahobytu, kterou si voličstvo získal prof. Klaus a jeho team. A také to, že ten, kdo má Klause nahradit, děsí už jenom tím, že existuje... Josef Landergott 24 POLYGON 7/1997 [pageend26]Nový světový řád Viviane Forrester(ová): Hrůzovláda ekonomie Raf ael Vil éms k ý Knížka nemíní hospodářskou moc všeobecně, nýbrž pojednává o poměrech v nové hospodářské a společenské éře, která otevřeně nastupuje zhruba s devadesátými léty. Forrester(ová) píše ve francouzských poměrech, její pozorování a formulace se až na některé detaily mohou vztahovat na kteroukoli ‘vyspělou’ zemi západní části Evropy. Zabývá se zprvu nejnápadnějším jevem, nezaměstnaností. Zdůrazňuje přitom, že se jedná o zcela jinou záležitost, než byla někdejší konjunkturálně podmíněná nezaměstnanost. Nová éra, globální vláda ‘dynamických sil’, už lidskou práci z velké části nepotřebuje. Celá společnost ale předstírá, že ještě žije ve starých poměrech, kdy práce, v „pervertova- né formě zaměstnání“, je základem celého života jednotlivce, společnosti, státu, planety, základem rozdělování hodnot, společenské struktury, její vztahy určují život lidstva i přežití individua. Ale dnes platí úplně jiné struktury a síly, doby práce jsou pryč. Jako kouzlem mizí etablované a přehledné továrny, jejich majitelé, prostory viditelné práce, oběhy zboží, surovin, financí. Přišel multinacionální, transnacionální svět, svět absolutního liberalismu, svět globalizace, deregulace, restrukturalizace, privatizace, svět virtuelní, ovládaný vzdálenými, neosobními a komplexními silami. Nový svět ve znamení kybernetiky, automatizace, revolučních technologií, který se uchopil moci, se ale jaksi ukrývá v izolovaných, ano esoterických zónách. Nositelé rozhodnutí nové doby jsou neviditelní ‘manipulátoři symbolů’ nebo ‘analytici symbolů’, nejsou už ani vzdáleně podobní někdejším ‘zaměstnavatelům’. Noví vládci neobchodují především se zbožím, surovinami, ba ani s financemi, kapitálem, nýbrž se zcela abstraktními spekulacemi, které nemají žádný nebo jen zcela vzdálený vztah k produktivním investicím, obchodují s vágními výtvory, s ‘deriváty’. Ty dnes zaplavily hospodářství, redukovaly je na hazardní hernu. Už se neinvestuje, nýbrž sází, ale ne na materiální hodnoty, také ne na symbolickou finanční výměnu, nýbrž na virtuelní ‘hodnoty’, které byly vytvořeny, jen aby skýtaly potravu pro vlastní hru. Toto hospodářství sestává ze sázek na průběhy obchodů, které vůbec neexistují a třeba nikdy existovat nebudou. Na tomto základě se uzavírají sázky na hry, na cenné papíry, dluhy, úroky a směnné kurzy, které se vztahují na zcela libovolné projekce a pohybují se v blízkosti bezuzdné fantazie či parapsychologických proroctví. Nové hospodářství sestává především ze sázek uzavřených na výsledky všech těchto sázek. Dynamičtí nositelé globálních rozhodnutí jsou činní ve vlastních virtuelních světech. „Nesdílejí s námi ani náš prostor ani rychlost či čas. Ani plány ani jazyk a ještě méně myšlenky. Ani číslice ani počty. A hlavně ne starosti. Ostatně též peníze ne. Tito lidé nejsou krutí, dokonce ani lhostejní. Jsou neuchopitelní; jen vágně si na nás vzpomenou jako na chudé příbuzné, kteří byli ponecháni někde v minulosti, v těžkopádném světě práce, v onom světě ‘zaměstnání’. Potkají nás? Když, pak nám dají ze svého světa symbolů plaché znamení a vrátí se zpět, aby mezi se- bou hráli napínavé hry, které řídí planetu, o které nevědí, že existuje také mimo jejich systém. Ale ovládají globalizovaný svět přes všechny hranice a vlády. Státy pro ně hrají roli obcí. A ti chudáci dělníci si ještě myslí - člověk snad sní -, že v této říši mohou umístit svoji představu o ‘trhu práce’! To by člověk slzel smíchem!... Bude se jim muset vysvětlit, že pro ně není žádné místo, ... - přesně toto poselství jim je zprostředkováváno, dosud však ještě velmi diskrétně. Poselství, které se POLYGON 7/1997 25 [pageend27]nechce dešifrovat ze strachu, že by si člověk představil možné konsekvence... Velká většina lidských bytostí už není pro malou skupinu, která řídí hospodářství a má v rukou moc, potřebná. Podle vládnoucí logiky nemají masy lidí žádný rozumný důvod žít v tomto světě, do něhož byly nicméně zrozeny. Aby tito lidé mohli žít, aby k tomu měli prostředky, museli by odpovídat potřebám systému, který řídí tuto planetu, tedy potřebám trhu. Ale oni jim neodpovídají - respektive trhy neodpovídají jejich existenci, s výjimkou malého a stále se zmenšujícího počtu. Jejich život proto není ‘legitimní’, je jen tolerován. Jejich existence je v tomto světě na obtíž, jen z čistého milosrdenství je jim ponecháváno jejich místo, ze sklonu k sentimentalitě, ze starých reflexů, protože to bylo po dlouhé časy (alespoň teoreticky) pokládáno za svaté. Ze strachu před skandálem.“ (Str. 36 n; údaje odpovídají francouzskému originálu.) Ale velkým koncernům a světovým organizacím jsou tyto anachronismy trnem v oku. Stále otevřeněji a netrpělivěji požadují odbourávání nezodpovědně nákladných sociálních vymožeností, protože prostředky jimi čerpané tak naléhavě potřebuje trh, aby dosahoval větších profitů. Zvyšování profitů pak vyžaduje další odbourávání pracovních míst, oddělení, závodů, podniků, (zemí?). Má-li se zvyšovat profit, tento vrcholný smysl společnosti, planety, veškeré existence, není možné brát stále ohled na ty, kdo odpadli. „Bitva proti vyřazeným už duní. Zaujímají rozhodně příliš mnoho místa... Nejsou zdaleka dostatečně vyřazeni. Vyrušují.“ (str. 131) Jsou přebyteční. Dosud žijeme v demokracii. Ale brzy bude pro nové vládnoucí síly maličkostí, politický systém změnit. „Co by se stalo, kdyby ‘zásluha’, na níž silněji než dříve závisí právo na život, a právě tác právo na život samo, byly uvedeny v pochybnost a stanoveny autoritativním režimem? Dnes víme (a už to nemůžeme popírat), že nic úděsného není nemožné, že lidská rozhodnost nezná mezí. Od využívání k vyloučení, od vyloučení k eliminaci nebo k smrtelnému využití, dosud neznámému - je takové scénário nemyslitelné?“ (str. 23 n) V politice se zatím předstírá boj proti nezaměstnanosti, s výsledky ovšem směšnými, či spíše tragickými. Protože vůči skutečným poměrům vládne všeobecná hluchota a slepota, předstírá se přechodný charakter krize a trvání světa práce - který je ale ve skutečnosti zrušen. Tak se způsobem přímo zločin- ným znemožňuje opravdová odpomoc. Kromě téměř neúčinných státních zásahů je veřejnosti namlouváno, že ‘dynamické síly' „vytvoří a udrží pracovní příležitosti. Ve skutečnosti nevytvoří žádné, nebo téměř žádné (nezaměstnanost přitom dále stoupá), vzdor subvencím, daňovým zvýhodněním a dalším hýčkáním poskytovaným k tomu účelu; naopak propouští masově dál bez ohledu na dosahované zisky (za které zčásti vděčí poskytovaným výhodám).“ (str. 70) ‘Dynamické’ podniky udržují politiky v naději, „že budou více zaměstnávat, a že nepřeloží svá stanoviště. Velkoryse přijímají všechna zvýhodnění - a nezaměstnávají, překládají svá stanoviště nebo tím přinejmenším hrozí, nejde-li vše podle jejich vůle. A nezaměstnanost stoupá.“ (str. 117 n) „Ale ve jménu čeho, Bože na nebesích, věřila po dlouhá léta celá země, a jiné země právě tak (a levé strany na prvním místě), že prospěch podniků přinese prospěch společnosti, že způsobí růst pracovních příležitostí?“ (str. 118) V roce 1958 bylo ve Francii 25 000 nezaměstnaných. 1996 jich bylo 3,5 milionů. Obdobně v Německu: 1996: 4,5 milionů. Podobné poměry skýtají i ostatní srovnatelné země. A tyto počty zachycují jen ty, kdo jsou ještě nuceni předstírat, že hledají neexistující práci, ne už bezpočty beznadějných vyřazených, předčasně zemřelých a nuzně přežívajících z nepatrných a krátkodobých výdělků. To není výkyv konjunktury, nýbrž nový společenský systém, který už práci ve velké míře nepotřebuje. Tuto zásadně novou situaci si musíme uvědomit a řešit ji, novým, zásadním způsobem, přestat s předstíráním starých poměrů. * 26 POLYGON 7/1997 [pageend28]Forrester(ová) není při psaní, jak pozorujeme, vedena pouze chladným rozumem a nepíše jen o ekonomice. Bere v úvahu tělo, rodinu, jídlo, sex. Střízlivé myšlení a výstižná formulace stojí v popředí, ale píše zde celý člověk, velkou roli hraje spravedlivý hněv doprovázený sarkasmem - a soucit: „Vezměme na příklad tohoto starého muže: Je spotřebován, poražen, zle spořádán, zlomen, už dlouho ztuhlý úděsem, už dlouho nesvobodný; ani už nežebrá. Starý pohled - pohled, který vtiskuje bída i do mladých obličejů, až ke kojencům. Obličeje mimin jiných kontinentů během hladu, mimin s obličeji starců, s osvětimskými obličeji, mimin, které žijí v odříkání a utrpení, která od počátku svého života bojují se smrtí a která, jak se zdá, od počátku vědí vše o naší historii.“ (str. 51 n) „Ten spád je závratný. Ztratit práci je na všech stupních společenského žebříku úděsné. Každý to prožívá jako těžkou a zneucťu- jící zkoušku. Nejdřív ztratí člověk rovnováhu, pak je - neprávem - ponížen a konečně je v nebezpečí. Vyšší kádry tím trpí nejméně stejně silně jako dělníci. Je hrůzné, jak rychle se ztrácí půda pod nohama, jak dovede být společnost tvrdá a jak těžko se hledá pomoc, když už člověk nemá peníze. Najednou se začne všechno kymácet, každé východisko se uzavře a vzdálí. Vše se znejistí, i bydlení. Život na ulici se přibližuje. Sotva se najde něco, čeho se nedá použít proti člověku bez prostředků.“ (str. 67) Autorka rozebírá utrpení ‘nezaměstnaných’, dnes všech společenských vrstev a každého věku, jejich vytěsňování na okraj společnosti, výčitky, kterými jsou - neprávem, mlčky či vyřčeně - zahrnováni, a které se stávají jejich vnitřními výčitkami, a konečně líčí to nejvíce ochro- mující a osobnost rozkládající - hanbu. Ale Forrester(ová) nepíše jen, aby žalovala, aby obžalovávala a vyjadřovala své rozhořčení. Také nechce proti novým poměrům protestovat a vyzývat k jejich odstranění. Svojí kritikou chce čtenáři pomoci, aby si bez předstírání uvědomil skutečnost. Vyburcovat k bdělosti, k nezávislosti: Kdy konečně prohlédneme hru nezaměstnanosti a profitu, „ne abychom se pohoršovali nebo se stavěli na odpor, nýbrž abychom odhalili logiku, která se za tím skrývá? A kdy se alespoň (protože nemáme ani schopnost ani vůli zaútočit) přestaneme nechat podvádět, kdy přestaneme spoluhrát s politickou propagandou, která nás ukolébává dobře kalkulovanými sliby?... Pak bude možné najít jiné cesty a opustit ty nebezpečné, po kterých jsme vedeni a po kterých tvrdošíjně kráčíme sami dál.“ (str. 121) I dokud se nové cesty, nová řešení nenajdou, musíme zachovat alespoň důstojnost. Vyzývá k myšlení vzdor vládnoucí ochromující, zastírající propagandě. „Není nic subverzivnějšího než myšlení. A nic obávanějšího. A nic nebylo hůř pomluveno, což není ani náhodou ani bezvýznamné: myšlení je politické. A sice nejen politické myšlení. Zdaleka ne! Pouhá skutečnost myšlení je politická. Proto ten záludný a tím tak účinný boj, který je dnes tak silně jako nikdy dříve veden proti myšlení, proti schopnosti myslet. Myšlení je schopnost, která se bude víc a víc stávat naší jedinou záchranou.“ (str. 98) Forrester(ová) věnuje celou jednu kapitolu mládeži ze čtvrtí nezaměstnaných, bez naděje na práci a životní obsah, uvažuje o ne- efektnosti současného školství pro tuto mládež a upozorňuje naléhavě na to, jak by bylo přitažlivě zprostředkované vzdělání zásadním přínosem pro celý budoucí život těchto mladých. Nemluví především o pracovní kvalifikaci, nýbrž o životním naplnění, o schopnosti pronikavěji poznávat obklopující skutečnost, zdůrazňuje význam vzdělám humanitního a múzického. Kniha není komponována jako postupné zpracování látky, nýbrž spíš jako vánočka: určitý soubor témat je stále dál a dál splétán, každé z nich se znovu a znovu vrací v různých konfiguracích s ostatními a v měnících se pohledech. * „Jsme si vědomi, že jsme vstoupili do jiné, nezvratitelné éry dějin... Nemůže vysvobození od nezbytnosti práce, od biblického prokletí, vést logicky k tomu, že si čas vlastního života svobodněji rozdělíme, bu- POLYGON 7/1997 27 [pageend29]deme moci volněji vydechnout, cítit se svobodněji, nebýt komandováni, vykořisťováni a drženi v závislosti, že nebudeme muset snášet tolik námahy? Nedoufal člověk od nepaměti v takový obrat, který byl pokládán za nedosažitelný, ale nade vše vytoužený sen? ... Ale představme si uskutečnění této utopie, že pracující, ano, že všichni lidé vezmou tento nový řád do vlastních rukou a ne ona nepatrná menšina, která se chová jako páni teď už nepotřebných otroků, jako vlastníci planety, kteří jí zcela sami vládnou a kterou přizpůsobují jen svým účelům, k čemuž už nepotřebují velký počet lidských pomocných sil.“ (str. 162 n) Tedy uchopit nové podmínky vlastníma, lidskýma a humánníma rukama, o to jde autorce. Konkrétní cestu k tomu neukazuje a zřejmě nevidí. Chce svojí knížkou napomoci k vytvoření její první podmínky: Aby lidé viděli dnešní skutečnost, samostatně mysleli a mentálně se distancovali od vládnoucí propagandy. * Viviane Forrester, narozená 1927 v Paříži, tato Johanka z Areu (podle ‘Libération’) proti novým pánům světa, žije jako spisovatelka, esejistka a literární kritik (Le Monde, Le Nouvel Observateur, Quinzaine littéraire) v Paříži. Nejdůležitější díla: La violence du calme (1980), Van Gogh ou 1’enterrement dans les blés (1983), Le jeu des poignards (1987), Mains (1988), Ce soir, aprěs la guerre (1992). Kniha L’horreur économique, za jejíž český titul jsme zvolili ‘Hrůzovláda ekonomie’ (např. v němčině: ‘Der Terror der Ökonomie’) vyšla minulého roku v Paříži (Librairie Arthěme Fayard), během několika týdnů se prodalo 300 000 výtisků, stala se tedy bestsellerem. Překlady na celém světě vycházejí nebo jsou na cestě. O přípravě českého vydání zatím nemáme zprávy. * V pohledu obyvatel Čech odstraňování komunismu s nastolováním tohoto nového řádu splývá, je pro ně tedy daleko těžší jeho specifika od ‘normální’ svobodné společnosti rozeznat. Navíc tam vládnoucí politika a hospodářská politika, ač se vydává za neo- liberální, skutečný průlom nové éry do země po řadu let účinně brzdila (především udržováním velkých nerentabilních podniků). Je jasné, že zemi trvale ušetřit nemůže, a netroufáme si říci, co je lepší: být pár let ušetřen hrůzy nebo si ji, je-li nezbytná, radši prodělat dříve. Asi přece jen to druhé, pokud s Forresterovou sdílíme její plachou naději, že se podaří, „aby všichni lidé vzali tento nový řád do vlastních rukou...“ Asi k tomu bude zapotřebí zkušeností... * A pohlížíme-li s postojem Forrester(ové) na Polygon, musíme žasnout, jak mnozí jeho autoři žijí duchem v dobách minulých. V jejich představách se člověk - především ve ‘vyspělých tržních demokraciích’ - stále osvědčuje a dosahuje postavení pracovním výkonem, spolehlivostí, šikovností a pílí. Nezaměstnaní jsou líní povaleči a paraziti. Z těchto autorů nemluví ‘dynamické síly’, člověk si spíš představuje pány, kteří v aktivním věku zažili někdejší respekt společnosti vůči řádným pracovníkům, jmenovitě vůči vzdělaným - a byli včas penzionováni. Nezakusili onen radikální zvrat a ze svého nynějšího postavení jej už vůbec nevnímají. Budiž jim to přáno, časopisu by ale slušelo, aby více odpovídal současnosti. 4 HOSPODÁŘSKÝ ZÁZRAK PO ČESKU Hlavní starost ekonomů: jak si přihrát malou domů. Z CHVALOZPĚVŮ MUŽŮ Z TUNELŮ Václav, náš hošíček, príma to navlík, lidu dal balíček, nám nechal balík. VLADIMÍR DAVYDOVSKI 28 POLYGON 7/1997 [pageend30]Viviane Forrester(ové) se vytýká, že tematiku globalizace vidí a popisuje z úzkého pohledu sociálního dopadu v jedné zemi či ve skupině několika málo zemi, v úzké současnosti a nezohled- ňuje význam globalizace pro světové hospodářství a celkový sociální život z hlediska delších období. Text přesvědčeného mluvčího globalizace zařazujeme pro rovnováhu za Vilémského recenzi. Je ale otázkou, podaří-li se nám vyváženosti dosáhnout. Také Rheinovy vývody naznačují nechtěně pochybné rysy globalizace, především uváděním dnes neustále opakovaných ideologických pouček a argumentací z omezeného, výhradně tržního hlediska. Kromě toho ale napovídají poněkud konkrétněji než francouzská publicistka některé kroky k tomu, aby lidé (nebo Evropa) uchopili nový řád do vlastních rukou. Hledají ovšem opět pouze uvnitř už daných podmínek globalizace. Tvůrčí a účinné odpovědi ale čekají, ještě z velké části nepoznané, ve svobodném prostoru. Globalizace na prahu 21. století znamená v první řadě aktivní účast stále většího podílu ze všech téměř šesti miliard obyvatel planety na celosvětových hospodářských, technických, kulturních a vědeckých výkonech, které Evropa kdysi vnášela do zbytku světa. Globalizace znamená účast téměř šesti miliard obyvatel planety (za padesát let osmi až deseti miliard) na společenských procesech, které se kdysi odehrávaly na lokální rovině, v určitých oblastech nebo zemích. Globalizace umožňuje společný výzkum na různých místech, například čínských, dánských a amerických badatelů. Vede ke komunikaci každého jednotlivého obyvatele Země s libovolným počtem spoluobčanů (přes Internet). Globalizace však především znamená celosvětovou soutěž mezi veškerou nabídkou a poptávkou zboží, kapitálu a služeb, ať už se nalézají kdekoliv na světě. Stále se rozšiřující komunikační síť mezi všemi částmi Země způsobuje, že jsou s dosud netušenou a stále stoupající rychlostí přenášeny novinky všeho druhu, týkající se módních trendů, konzumního zboží, technických postupů, nových organizačních struktur, forem vlastnictví, modelů financování. Globální přehlednost všech procesů je logickým následkem toho, čemu říkáme globalizace; je-li na celém světě vyměňováno stále více zboží, služby, lidé a kapitál se nemohou vyhnout trendu směřujícímu k mezinárodnímu obchodu, a pak se každý náskok v soutěži rychle ztratí, protože druzí jsou schopni jej převzít a dále zlepšovat. Globalizace nabízí všem obyvatelům planety větší rovnost šancí, než jakou kdy lidstvo v historii mělo. Umožňuje každému podílet se na vědeckém a materiálním pokroku. Vede tak samočinně k postupnému vyrovnávání životních podmínek a materiálního blahobytu: Evropa a severní Amerika se budou v příštím století dělit o svůj extrémně vysoký životní standard se stále větším počtem lidí v Asii a Latinské Americe. Singapur, Hongkong, Tchaj-wan, Korea, Malajsie, Argentina, některé naftařské země a další jsou dnes příklady toho, že blahobyt je otevřený všem, kdo se aktivně účastní procesu globalizace.. Pro Evropu (míněna je EU či západní část Evropy) byla bilance globalizace dosud spíš negativní. V posledních dvou desítiletích utrpěla značnou ztrátu světového významu. POLYGON 7/1997 29 Výzva globalizace Poprvé vyšlo v: Internationale Politik, 1/1997, str. 55 - 60, česky otištěno v překladu Blanky Pscheidtové v: Střední Evropa 69 (duben 1997). Následující text je zkrácenou úpravou Rheinova článku.. EBERHARD RHEIN [pageend31]Musela se poměrně silně potýkat s tím, aby se vyrovnala s novými globálními poměry soutěže. Daleko vpředu v čele stupnice v prosazování rozhodujících technologií budoucnosti (informatika, optika, biotechnologie) jsou USA a Japonsko. Na konci je Evropa se svými tradičními výrobami lodí, textilií, aut, jednoduchých strojů atd., vystavená tvrdé soutěži s novými průmyslovými zeměmi. Evropa už také neurčuje rozhodující společenské trendy pro rýsující se světovou společnost. Žila více než kterýkoli jiný světadíl z podstaty své bohaté, mnohotvárné kulturní tradice a z majetku, který nahromadily minulé generace. Stal se z ní konzervativní světadíl, který lpí na tradičních hodnotách a připojuje se k novotám jakéhokoliv druhu jen se značnými výhradami. Evropa je tak mnohem méně nakloněná globalizaci než někteří z jejích nejsilnějších konkurentů, především USA, Japonsko a nové průmyslové státy ve východní Asii. Přizpůsobování navíc ztěžuje i přes existenci Evropské unie stále přetrvávající roztříštěnost evropského hospodářství a společnosti do třiceti národních útvarů s pevně zakotvenými národními zvláštnostmi. Nejbolestnější je nedostatečná evropská odpověď na rozmanité výzvy globalizace tam, kde tato ohrožuje sociální smír a tím politickou stabilitu: v oblasti nezaměstnanosti. V Evropě je v současné době každý přibližně desátý uchazeč o práci nezaměstnaný, a tendence je již dvacet let stoupající, ve Spojených státech je to pouze každý dvacátý, tendence je klesající a v Japonsku pouze každý třicátý uchazeč. Nikdo dnes v Evropě vážně nepochybuje o tom, že naše vysoká nezaměstnanost je nepřímým důsledkem globalizace. Evropa v souhrnném pohledu dokázala daleko méně než USA a Japonsko neutralizovat ztrátu pracovních míst způsobené globalizaci a racionalizací především v tzv. ‘starých průmyslových odvětvích’ tvorbou nových pracovních míst schopných konkurence, především 30 POLYGON 7/1997 ve službách a špičkovém technickém průmyslu. Toto relativní pochybení vysvětlují tři faktory: 1) evropské podniky se chovaly méně ino- vativně než jejich američtí a japonští kolegové; 2) evropští tarifní partneři urychlili svými mzdovými dohodami už existující tendenci k odracionalizování pracovních míst; 3) stát nevhodným způsobem poskytl subvence na udrženi různých odvětví, a tím zpomalil potřebné přizpůsobení mezinárodní soutěži, místo aby je urychlil. Jak by mohla vypadat evropská odpověď na globalizaci, která by platila pro první desítiletí nadcházejícího století a vedla by především k odstranění nezaměstnanosti? Za prvé, Evropa se ke globalizaci musí postavit čelem. Nemůže se jí vyhnout tím, že se schová do malé ulity. V tom panuje v zásadě všeobecná shoda. Jakmile ovšem začne jít o to, že bude třeba provést škrty u mnoha tradičních institucí, zvyků nebo nároků, zdvihne se v Evropě příliš často bouře nevole, ať už jde o zvýšení věku odchodu do důchodu (např. na padesát let u francouzských strojvůdců), či o zavedeni studijních poplatků nebo o flexibilnější pracovní dobu. Za druhé, není možné bránit se globalizaci tím, že se na příklad zvýší odběr průmyslových výrobků ze zemi s nízkými mzdami, které trpi ‘mzdový dumping’. Evropa nemůže zvrátit politiku celosvětové liberalizace obchodu, kterou společně s USA celá léta podporovala. Také v tomto případě zřejmě panuje široká názorová shoda, pomineme-li postoje některých levicových teoretiků. Za třetí, Evropa musí společně s USA a Japonskem vyvíjet silnější tlak na pracovní podmínky v zemích s nízkými mzdami. Pokud jsou určeny konvencemi Mezinárodního pracovního úřadu v Ženevě, je třeba u všech obchodních partnerů udělat víc pro jejich realizaci. Přitom by se v extrémních případech nemělo couvnout ani před obchodně politickými sankcemi. Nelze si však v tomto [pageend32]směru slibovat zázraky. Nejde o to zavést např. v Číně čtyřiceti-hodinový pracovní týden nebo evropské hodinové mzdy, nýbrž o uskutečňování základních práv na pracovišti. Za čtvrté, evropské podniky se musejí angažovat v celém světě. Úspěšné podnikání vděčí v době globalizace za svůj úspěch vlastní schopnosti opatřovat si kdekoli na světě polotovary a případné služby za nízké ceny a vyvodit celosvětový obchodní efekt z vlastni práce. Každý větší podnik bude v budoucnosti muset operovat po celém světě. Jen tak se dokáže přizpůsobit rychlým změnám, které přicházejí ze všech stran, a zůstat konkurenceschopný. To znamená nakupovat všude na světě, prodávat kdekoli je to možně, investovat a rozvíjet se. Ve všech třech bodech to u mnoha evropských firem nefunguje. Teprve až každý evropský podnik docílí nejméně poloviny svého obratu a zisku mimo Evropu, může o sobě právem tvrdit, že obstál ve zkoušce globalizace. Působivý je způsob, jak se mladé korejské podniky během krátké doby s velkým elánem chopily příležitosti a zřídily výrobní místa v Evropě a v severní Africe, aby mohly své výrobky v Evropě úspěšněji prodávat. Kolik evropských podniků si zřídilo výrobní místa ve východní Asii, aby měly podíl na tamním rychlém hospodářském rozvoji? Za páté, evropské odbory se musí definitivně rozloučit s představou, že podnikatelé a kapitál jsou jejich protivníci, na nichž je třeba si vynutit co možná největší mzdové výhody. Musejí pochopit, že kapitál nemá v době globalizace jinou možnost, než operovat celosvětově a vyhledávat optimální globální místa pro výrobu zboží a poskytování služeb. Může to vést k uzavírání podniků v Evropě a tím krátkodobě ke ztrátě pracovních míst. Dlouhodobě se však může Evropa jako místo produkce prosadit jen v případě, že se evropské podnikání zcela upíše globalizaci. To vyžaduje takovou symbiózu mezi podnikateli, kapitálem a zaměstnanci, jaká se v Evropě vyskytuje jen velmi zřídka. Kromě toho je třeba, aby v Evropě měl stále větší počet zaměstnanců účast na podnikatelském výsledku: zaměstnanec musí být lépe informován o ‘svém’ podniku a rostoucí část jeho příjmu by měla plynout ve formě účasti na výsledku. Evropským odborům však připadne ještě jedna mezinárodní role. Měly by mnohem intenzivněji než dosud pomáhat při budování funkčních odborových organizací v zemích s nízkými mzdami a přispět tak k tomu, aby se extrémně rozevřené nůžky mzdových nákladů (až 30 : 1) zavíraly poněkud rychleji. Neboť příkrý rozdíl ve mzdových nákladech například mezi Čínou a Evropou zůstane v příštích desítiletích zásadní příčinou jednak pro přesun výroby do zemí s nízkými mzdami a jednak pro další postup racionalizace v Evropě. Za šesté, evropské vlády se musejí patřičnou hospodářskou a společenskou politikou starat o optimální rámcové podmínky, aby mohly podniky ze svého evropského stanoviště operovat přinejmenším stejně dobře jako z ÚSA nebo z Japonska. Za sedmé, v rámci EÚ by bylo třeba usilovat o co možná nej širší konsensus o žádoucích evropských odpovědích na výzvu globalizace. Téma se týká nás všech a v následujících desetiletích neztratí na závažnosti. Proto nestačí, že se o něm přemýšlí a diskutuje v jednotlivých evropských zemích, ve stranách, výzkumných institutech, ministerstvech, redakcích a podnicích. Evropa potřebuje širokou celoevropskou diskusi a na ni navazující rozsáhlý soubor opatření v nejrůznějších oblastech, aby bylo možné optimálně využít možností globalizace. ♦ POLYGON 7/1997 31 [pageend33]Scholia bohemica JOSEF LANDERGOTTT Styky špičkových politiků obou československých států jsou do četnosti na srovnatelné úrovni jako s ostatními představiteli sousedních států. Česká diplomacie je zdrženlivá. Frekvence styků českých špičkových politiků s Němci, Rakušany, Poláky a Slováky svědčí o určitém ostychu z konsultací s cizinci. O slovenské representaci se v téže souvislosti mnohdy mluvíjako o odsouzené k diplomatické isolaci. Slovensko-české representační styky se rozvíjely přiměřeně situaci rozchodu bývalých spoluobčanů a souvisejícím sporům o dělení majetku (srov. např. jugoslávskou válku, rozpad Sovětského svazu). Koncem března 1993 byl poprvé president Michal Kováč na oficiální státní návštěvě Prahy a o měsíc později jednali o nedořešených a sporných otázkách dělení federace předsedové obou vlád Vladimír Mečiar a Václav Klaus v Brně. Václav Havel jako český president Slovensko nikdy oficiálně nenavštívil. Systém drobných přískoků V květnu téhož roku naznačil Vladimír Mečiar v rozhovoru pro německý časopis Der Spiegel možnost energetického vydírání Slovenska Českou republikou a necelý půlrok od vzniku obou státních útvarů putovala z Prahy do Bratislavy historicky první diplomatická protestní nota. Slovenská vláda v odpovědi vysvětlila, že premiér neměl v úmyslu federální dohody zpochybňovat a tak mohly být vzápětí na to slavnostně otevřeny zastupitelské úřady obou československých států v Bratislavě a v Praze. V září téhož roku pak Mečiar zhodnotil vzájemné vztahy s Čechy jako dobré. - Tento model diplomatických přískoků a úskoků pak bude fungovat až do dnes... Nedodělky z dělení federace se však z velké části nepodařilo odstranit. Některé nejasnosti byly odstraněny celkem snadno (otázky občanství, průběhu státní hranice), některé jsou sice evidovány, ale nárokovány jednou stranou jen nevýrazně (např. otázka státní vlajky ČR, určité části „federálního „know-how“). S některými momenty obchodní politiky se ve vzájemných vztazích pracovalo a pracuje průběžně (např. dovozní přirážky na české zboží, spory v Celní unii, srov. ale koordinovaný postup v CEFTA), existuje však hromádka sporů, které zřejmě čeká osud mezinárodních arbitráží, nebo velkolepých řešení (požadavky navrácení zlata z dob války z Prahy do Bratislavy, dělení majetku ČSOB a některých dalších federálních podniků). S federálními miliardami ve hře President Kováč navštívil v březnu 1995 kolegu Havla v Lánech po druhé, ale Havel zde vyjádřil obavu, že je na Slovensku ohrožena demokracie, na což Bratislava, ulice i politici, reagovali odmítavě. Mečiar pohrozil odvoláním tehdy plánovaného oficiálního setkání s Klausem. Jako výraz nedůvěry pak jako jediný z pozvaných krátce na to odřekl cestu na pražské Evropské bankovní a finanční forum. Když v květnu 1995 požádala česká vláda Bratislavu o ukončení platební dohody, která se stala pro českou stranu nevýhodnou, označil Vladimír Mečiar tento požadavek za ultimativni. Po mediální přestřelce pak Mečiar odmítl pro dohlednou dobu setkám s Klausem, resp. s představitelem české vlády. Nicméně s ukončením clearingových če- sko-slovenských plateb slovenská vláda souhlasila. Již koncem června se však Klaus s Mečia- rem setkal v Cannes na summitu EU a asociovaných států. Slovenský předák ale odmítl jakékoli oficiální jednání premiérů a ministrů ve věci zrušení clearingu a Celní unie. Zato podalo Slovensko v Monaku oficiální přihlášku do EU, o několik měsíců dříve než ČR. Bilaterálně se po 20 měsících pak v polovině září 1995, v čas Brněnských veletrhů, 32 POLYGON 7/1997 Praha a Bratislava - čtyři roky nedodělávek [pageend34]sešli Václav Klaus a Vladimír Mečiar. Václav Klaus: „Věřím, že se podařilo navázat přetrženou nit“; Vladimír Mečiar, který uvítal Klausovu korektnost: „Celní unie musí vydržet.“ Serie polooficiálních setkání pokračuje K novému kontaktu obou politiků došlo začátkem října 1995 ve Varšavě na výročním jednání volného politického seskupení Středoevropské iniciativy. Jednali spolu separa- tim a dohodli se na pravidelných konsulta- cích. Krátce nato se opět spolu sešli, tentokrát v Bonnu na Třetím Bertelsmann-Foru, věnovanému evropským integracím (spolu s Herzogem, Kinkelem, Scháublem). Na březen 1996 byla ohlášena oficiální návštěva Vladimíra Mečiara Prahy, ale cesta se nekonala. Až v září 1996 se poprvé v tomto roce spatřili v Jasné v Nízkých Tatrách, kde Slováci hostili jednám zemí CEFTA na úrovni premiérů. Mečiar se tu Klausovi ostře ohradil proti „protisloven- ským kampaním z Prahy“ a premierova mluvčí Magda Pospíšilová požádala českou stranu o laskavost: když nám nemůžete pomoci, tak nám alespoň neškoďte. Klaus tehdy Mečiarovi navrhl udělat tečku za rozdělením Československa. V listopadu pak Klaus se Zielencem ve Štýrském Hradci (Graz) na setkání Středoevropské iniciativy s Mečiarem „rekapitulovali nijak důležité a složité věci“. Mečiar si, jak uvedl, uvědomuje, že ČR je pro Slovensko „zásadním hospodářským partnerem“. Všichni tři se pak znovu uviděli v irském Dublinu na jednáních EU o měsíc později. Společně si vyslechli informaci o právě učiněných rozhodnutích unie ve věci přijímání nových členů a Klaus zde opět hovořil s Mečiarem mj. o osudech společné sloven- sko-české celní unie. Vzájemné styky Prahy s Bratislavou rozšířil v lednu 1997 nový předseda Poslanecké sněmovny Miloš Zeman, když v čele sněmovní delegace navštívil hlavní představitele slovenského státu. Byla to úředně první návštěva Slovenska předsedy PS po třech letech (Zemanův předchůdce Uhde kopíroval vládní diplomatickou zdrženlivost). Ve stejný den předal na bratislavském Hradě pově- řovací listiny nový český velvyslanec na Slovensku Rudolf Slánský ml., který se stal nástupcem prvního velvyslance Prahy na Slovensku Filipa Šedivého (ten mezitím neuspěl v senátorských volbách). Zeman si prý s Mečiarem, se kterým se předtím ve FŠ u stolu nikdy nesetkal, rozuměl: je prý třeba připravit setkání premiérů. S „podporou“ Havlovy diplomacie Pak se ale vzájemné vládní vztahy prudce ochladily. Začátkem dubna 1997 totiž Václav Havel zopakoval televisnímu národu v Čechách své několikrát pronesené kritické poznámky ke vnitropolitické situaci na Slovensku a podpořil postoje slovenské oposice. Vzápětí Havel neobvyklým způsobem zatížil slovensko-české zahraničně politické vztahy, když k osobě premiéra Mečiara v rozhovoru pro francouzský deník Le Figaro připojil slova o stihomamu a paranoji, čehož předseda slovenské vlády okamžitě použil k odložení cesty do Prahy. Tehdy opět Mečiar Praze připomněl neukončené dělení federálního zlata. Mečiar právě cestoval, byl v Paříži, Tokiu a v Ankaře: zde všude jsou podle slovenských politiků Slovensko a ČR vnímány jako srovnatelné země. Mečiar sobě nepřátelský Brusel upozornil na to, že mezi Bratislavou a Prahou leží nevyřešené majetkové otázky. Shrnuto: podle Bratislavy Praha zadržuje 4,1 t zlata za 256 milionů korun, které Slovensku připadly při dělení zlatých reserv ČSFR. Dalších 5 t pochází z dob Slovenského štátu (na něž si ale z části činí nárok židovské organisace), a tuto část hodlá Slovensko vykoupit za 300 milionů korun. Bratislava zároveň žádá na 30 miliard korun za „federální know-how“, které údajně česká strana usurpovala. Česká vláda požaduje 24,7 miliard korun jako dluh po rozdělení aktiv a pasiv Státní banky československé, ale letos ho Národná batika Slovenska vyškrtla za svých pasiv. Se spiknutím v zádech Představitelé Mečiarova vládního Hnutí za demokratické Slovensko následně hovořili o odporu Čech a Maďarska proti vstupu Slovenska do NATO a Augustin Marián Húska upozornil na to, že Jen málo lidí si dostatečně uvědomuje, jak velké spiknutí bylo proti Slovensku zosnováno“ HZDS žádalo dokonce Havlovu omluvu. NATO slovenský postoj oficiálně nekomentovalo, Američané Clmtonovými ústy západokarpatskou repuPOLYGON 7/1997 33 [pageend35]bliku do první vlny exkomunistických zemí pro rozšiřování paktu nezahrnuli. V dubnu 1997 pak Mečiarova vláda povolala domů ke konsultacím velvyslance Ivana Mjartana a „se vší důrazností“ požaduje, aby se český president Mečiarovi omluvil. Mečiar: „Václav Havel se v posledních dnech vyjádřil o dvou Slovácích jako o duševně nemocných. Byl jsem to já a jeho švagrová. Nepokládám Havla za kompetentního v oblasti psychiatrie“. Mečiar potvrdil, že se nehodlá se svým českým protějškem setkat, dokud nedostane Slovensko požadované zlato. - Existenci či oprávněnost českých dluhů vůči Bratislavě popřeli pražští politici unisono, včetně vůdce oposice Miloše Zemana. Na jednání premiérů vlád tří zemí, kterým se dostalo příslibu přednostního vstupu do řad NATO, v srpnu 1997 v Krakově pak hostitele Cimoszewicze podpořil Klaus proti návrhu Homa přizvat k jednáním i Mečiara. Nový přískok (a ... klid) Letos poprvé se Klaus s Mečiarem setkali na jednáních CEFTA v září ve slovinské Portoroži. Na druhém oficiálním jednání premiérů od roku 1993 přijal Vladimír Mečiar Václava Klause 10. října v Piešťanech. Klaus si se svým slovenským protějškem evidentně „rozumí“ víc, než se svými stranickými kolegy v Praze, takže výsledkem mnohahodinového jednání byl, vedle obnovení atmosféry pracovní důvěry, alespoň handl: zlato za banku - více než 4 t zlata se vrátí do tresorů v Bratislavě směnou za výměnu vzájemných podílů obou států v Komerční bance a ve Všeobecné úvěrové bance. Klaus ještě slíbil podporovat slovenskou vládu v úsilí při vstupu do NATO a EU a Mečiar přijal pozvání do Prahy. Dokonce ani netrval na Havlově omluvě, protože si nějaká jeho příbuzná vzala nějakého příbuzného Dagmar Havlové, a prý se to mezi příbuznými nedělá. Mečiar ani nekomentoval setkání Havel - Kováč ve Štrasburku na okraj summitu Rady Evropy, které se událo ve stejnou dobu. Dluhy Slovenska vůči Čechám zůstaly nedořešeny, spory už začaly řešit mezinárodní soudy. Ani další federální resty nedoznaly po piešťanských jednáních pokroku. Obě „strany“ se sice v lázních druhý den po jednáních kurýrovaly, ale z výsledků setkám vyjádřily zklamání. Vzhledem ke Klausově příslibu diplomatické podpory Slovenska v Bruselu a vzhledem k ryze demonstrativni hodnotě vráceného zlata, diplomaticky uspěl Mečiar. Klaus politicky nepřišel o nic, neboť doma k výsledkům piešťanských jednání mlčela i oposice. „Valdštejnský“ Senát po roce - přání a skutečnost Tři roky trvalo vládní koalici, a hlavně straně Václava Klause, než se dala donutit k tomu, aby naplnila požadavky ústavy z hlediska moci zákonodárné. První česká ústava sice předepisuje parlament dvoukomorový, k volbám do Senátu se ale ODS dlouho nechtělo. V tom měli Klausovi vyjednavači, kteří se účastnili tvorby ústavy v roce 1992, v podstatě shodný názor s tehdejšími poslanci ČNR za ČSSD. Komunisté také nepodporovali existenci dvou parlamentních komor, republikáni byli vždy striktně proti. Lidovci neměli jednotný názor a tak z řad vládní koalice, vzešlé z voleb 1992, byli jedinými horlivými zastánci dvoukomorovosti českého parlamentního systému představitelé stran nejmenších, ODA a dnes již neexistující KDS. Zastánci Senátu argumentovali „ústavními pojistkami pro českou demokracii“, naplněním ústavní listiny, nadstraničkými principy, osobnostmi v politice apod. (Sněmovna je v Čechách volena na základě poměrného zastoupení, Senát podle zásady systému většinového). Jeho odpůrci upozorňovali na zbytečnou nákladnost dvoukomorového systému, na to, že i senátorky budou pouze partajní záležitostí a také na to, že české země nejsou státotvorně organisovány podle historických útvarů, zemí či krajů, jako tomu je např. v německy hovořících státech. Podívejme se, komu dal rok existence „valdštejnského“ Senátu, součásti nejvyššího domu české demokracie, za pravdu. 34 POLYGON 7/1997 [pageend36]Retro Volby do Sněmovny na přelomu května a června loňského roku dokonale změnily českou politickou scénu. Koalice ODS, ODA a lidovců sice vládní moc udržela, ztratila však posice vládce Sněmovny. Nespokojení voliči totiž vysoko vynesli oposiční stranu Lidového domu a její předseda Miloš Zeman si vydobyl i předsednictví ve Sněmovně. Strany Hradního bloku (tj. vládní koalice, ČSSD a president Havel) vytvořily křehkou, neustále zpochybňovanou, zakopávanou a opět kříšenou vládní formu, v níž jeden nemůže vystát druhého, ale také se bez něho nemůže obejít (Klaus na letošním zářijovém sjezdu lidovců v Hradci Králové: „Jsme svým způsobem odsouzeni k vzájemné spolupráci, byť to nemusí být manželství z lásky, ale z rozumu. “ - Neprotestoval nikdo ). Ještě více se otevřel prostor pro politikaření, zákulisní dohodičky, kšeftíčky, ale také vzletná slova o stabilitě, opravdovém parlamentním systému apod. Druhá vláda premiera Václava Klause tak do vínku dostala ještě větší opa- tmictví, než jaké prokázala v prvním volebním období. Před volbami: vzhůru za službou lidu Hesla o silných osobnostech v Senátu, o překlenutí partajnictví apod. na veřejnosti propadla již v předvolebním období. Páchalo se toho tehdy hodně: v partajích se členové hádali o umístění na kandidátce a kde budou kandidovat (volilo se totiž v 81 volebním obvodu, z nichž třetina je na dva, třetina na čtyři a třetina na šest let). Nezávislí kandidáti sháněli podpisy a sponsory, ze stran místy vystupovali nebo utíkali lidé, kteří si chtěli zaplatit celou kampaň na vlastní náklady a bez stranického souhlasu. Jednalo se o koaličních podporách kandidátů a „kuriosit“ se objevilo hned několik. Svou kandidátku ohlásila mj. herečka Jiřina Švorcová, tolik úspěšná za Dr. Husáka. Pekař Stanislav Pecka z Chrudimi, známý svým odporem k pravidelnému přetáčení hodinek, uspořádal první český kongres odpůrců letního času. Platné mu to moc nebylo. Neuspěl ani nevypočitatelný Rudolf Battěk, který vymyslel jinou originální kulišámu: ačkoli byl předsedou registrované Asociace sociálních demokratů, vystupoval jako nezávislý a důsledně bezpartijní. Tuto lest ale pochopil málokdo, a tak lidé v jeho pražském volebním obvodu zvolili nemocniční laborantku, sice neznámou, ale zato s legitimací Klausových demokratů. Brněnská ČSSD na nižších úrovních jednala v červenci 1996 s komunisty a s Důchodci za životní jistoty (nejsilnější mimo- parlamentní strana v roce 1992 i 1996). Ve stejné době odmítlo vedení ODS pro senátorky koordinovanou spolupráci s koaličními partnery. Z řady dalších osobních politických „přesunů“ byl nejvíce na očích případ expremiéra Petra Pitharta: vystoupil ze SD- LSNS (spojení Svobodných demokratů, takto přejmenovaného Občanského hnutí, s národními socialisty, které letos v létě d. f. již zaniklo), ale nejprve popřel, že by to bylo podmínkou lidovců, aby ho zanesli na svou senátorskou kandidátku: dokonce to prý ani nesouvisí s volbami, jak tehdy uvedl. Lidovci podepsali s ODA začátkem září memorandum o volební spolupráci, příslušníci jiných stran na kandidátky vzati nebyli (za ODA 48 kandidátů z 81 možného, prošlo jich sedm). Řepové dodrželi svůj volební program a jako jediná parlamentní strana do senátorských voleb nešli. Celou kampaň naopak zaměřili proti existenci Senátu. K tomu si pomáhali mj. i kresleným plakátem s vepři, alegorisujícími ostatní politické strany. Později si velmi nízkou volební účast v senátorkách připočetli k dobru, a částečně i právem (a nemyslím tím jen na vepře). Koncem září přišla tvrdá zkouška lidské soudnosti a nezávislé soudní přesnosti. Ústřední volební komise se tehdy zabývala tak důkladně přihláškami kandidátů do senátorek, že jich na sto z voleb vyloučila, a to pro formální nedostatky, které však nebyly vždy jen tak malicherné, jak byly postiženými podávány (např. trojí znění jména v dokladech po šesti letech obnoveného občanství, nejasnosti v udělení občanství). Své přihlášky špatně vyplnili např. pánové Falbr, POLYGON 7/1997 35 [pageend37]Pithart, Jiří Včelař Kotas, bývalý šéf polistopadových komunistů Jiří Svoboda (nyní již také v ČSSD), tehdejší majitel kladenských hutí Vladimír Stehlík, exministr Rubáš, moravský liberál Kryčer, literát Trefulka, velvyslanec Gruša, pražský exprimátor Kondr, Zemanův zadák Egon Lánský atd. Všichni postižení se obrátili na Nejvyšší soud, který pak většině z nich odvolání schválil a rozhodnutí komise zrušil (ale např. u Moučkové, Šabaty a Gruši, který nemohl ani prokázat občanství, se tak nestalo, a těm pomohl až Ústavní soud; neprošli však u voličů). - Soudy tak z dobrovolných členů volebních komisí, kteří se drželi litery zákona, vlastně udělal nesvéprávné úředníky. Výsledky voleb - dvě rozdílná kola V prvním kole historicky prvních senátorských voleb v pátek a v sobotu 15. a 16. listopadu 1996 (naposledy se v ČSR do Senátu volilo před 61 rokem) postavili kandidáty do všech obvodů jen komunisté a ODS. ČSSD obsadila svými lidmi 79 volebních okresů. K umám ale přišlo pouze 35 % voličů, což je v evropských dimensích poměr nezvykle nízký. Sedm let od „listopadu“ to nebyla dobrá visitka české politické representace. Tehdy ovšem Havel ještě pranic nevěděl o „blbé“, resp. „dusné“ atmosféře v zemi... První kolo bylo ve znamení triumfu ODS - 76 kandidátů postoupilo do kola druhého (z toho tři byli zvoleni přímo, a to v Praze Kondr, primátor Koukal a Vladimír Zeman, nám. ministra vnitra; čtvrtým byl v Brně lidovec Zahradníček). ČSSD dostala do druhého kola 48, lidovci 27, ODA sedm, komunisté čtyři. Pouze v jednom okrese se nedostali kandidáti vládní koalice dál (Karviná, kde proti sobě stáli komunista a člen ČSSD). Neuspěli např. Rudolf Battěk, Jiří Dienstbier, J. V. Kotas, Petr Kučera, jmenovci Sokolové, Oldřich Kužílek z ODA, advokát Choděra, exministr Baudyš, kapitalista Stehlík, socialista Lis, bývalý prokurátor Šetrná, bývalá vůdkyně DEÚ Hromádková, bezpečnostní odborník ODA Šumán, lékař Rubáš, družstevník Karen, spisovatel a bývalý mluvčí ČSSD Erben, stávající mluvčí ČSSD Kantůrek, exministr Šabata, sexuolog Uzel, 36 POLYGON 7/1997 básník Sýs, herečka Růžičková, režisérka Chytilová, velkomoravista Dřímal atd. Pro kandidáty ODS hlasovalo 36,6 %, ČSSD 20 %, pro komunisty 14,26 %, lidovce 9,94 % a pro ODA 8,6 %. Nejhorší voličský výsledek připadl cikánskému kandidátovi Vladimírovi Makulovi na Praze 1, který obdržel všeho všudy 13 hlasů. Koaliční guerilla se ovšem ani za této situace nevytratila z medií: Klaus neopomněl s politickou zručností sobě vlastni zdůraznit zásadní podíl voličstva ODS na úspěchu lidoveckého kandidáta v Brně Zahradníčka, protože tam ODS svého člověka krátce před volbami stáhla. Lux a Kalvoda pak odmítli podporovat kandidáty ODS ve druhém kole! Miloš Zeman se rychle, ještě v neděli po volbách, dohodl s vůdcem komunistů Gre- beníčkem o jejich podpoře kandidátů ČSSD. Zeman se tak stává úspěšným stavitelem mostů ke komunistům, politikem tzv. historického kompromisu, čili zrady českého nezávislého sociálně demokratického hnutí. Zeman mj. připustil, že by dal přednost komunistické kandidátce před ODS (Švorcová na Litoměřicku): „Znáte sociálního demokrata, který by dal hlas kandidátovi ODS? Já ne!“ Miroslav Grebeníček si dokonce dovolil naznačit, jak mu dělá dobře, když může hovořit do situace v Lidovém domě: je v něm prý silná pravicová skupina, která zpochybňuje volební program ČSSD. Pánové poslanci Karel Machovec a Pavel Dostál (přes bývalé členství v KSČ) se Grebeníčkovi neliběji (stav trvá dodnes - podle Miroslava Grebeníčka je ČSSD, věřte - nevěřte, příliš antik omunisti cká). V rámci volební kampaně před druhým kolem senátorek vypukla ostrá přestřelka mezi Luxem a Klausem, když premier telefonicky přemlouval některé neúspěšné lidovecké kandidáty k podpoře kandidátů ODS. Lux hovořil o nemravnosti a nedemokratičnosti, protože se oslovují cizí partajní příslušníci, Klaus neskrýval radost člověka, jemuž vyšla politika odporu k ustavení Senátu, když mohl odpovědět, že to byli právě „politici, kdo nám vsugerovávali, že se jedná o kampaň nezávislých osobností“. [pageend38]Druhé kolo senátorek pak pootočilo výsledky prvního: do prvního českého Senátu byli pouhými 30 procenty voličů zvoleni 32 kandidáti ODS, 25 Lidového domu, 13 lidovců, sedm ODA, dva komunisté, jeden bezpartijní za DEU (nyní již v klubu KDU- ČSL) a jeden tzv. nezávislý (odborář Richard Falbr, podporovaný ovšem ČSSD). Mj. neprošli např. za ODS Fr. Benda, Karel Dyba, Tomáš Ježek a velvyslanci Gruša a Šedivý, jako bezpartijní u lidovců advokátka Burešová a exministr Tigrid. Ačkoli se druhé kolo stalo úspěchem ČSSD, k přímému ohrožení labilní parlamentní převahy koalice nedošlo. ČSSD získala všude tam, kde měla podporu ostatních parlamentních stran, hlavně komunistů (v přímém střetu - v okresu Karviná - ale ČSSD s komunisty prohrála). Lidovci, kteří na senátorkách v české politice vytěžili evidentně nejvíce, byli nejůspěšnější na Moravě. Z odporu proti autoritativnímu vystupování představitelů ODS profitovala všude i ODA: lidé se vylekali, a tak se mj. prosadil v té době v Čechách již neznámý velvyslanec ve Washingtonu Michael Žantovský. Třebaže mají komunisté pouze dva senátory, v jejich posici v českém partajním systému došlo ke zlomu: protože komunistická voličská základna rozhodla v mnoha obvodech (o prohře kandidáta ODS), dostali se via facti zpět mezi strany, s nimiž se musí počítat i ve vládní politice (a to sedm let po listopadu...); Miloš Zeman a jeho realisační team tomu hodně napomohli. Senát existuje... Ve středu 18. prosince 1996 se konala ustavující schůze Senátu Parlamentu ČR. Předsedal jí jako nejstarší^ ze zvolených Jaroslav Musial z Teplic (ČSSD), předsedou Senátu byl těsnou většinou jednoho hlasu zvolen Petr Pithart, lidovecký senátor, ale nečlen KDU-ČSL, když ve druhém kole rozhodly dva hlasy komunistů. Pithart tehdy neskrýval, že dal sám sobě hlas (41:40) a svou volbu cítil jako politickou satisfakci (rozumí se za výsledek voleb 1992). Miroslav Macek tehdy volbu Pitharta, a vlastně potvrzení lidoveckého úspěchu v senátorkách, trefně komentoval slovy: „Prosazení Pitharta do funkce je Luxova vlastní diplomatická hra na cestě za premierským postem“. Místopředsedy se stali Vladimír Zeman, Přemysl Sobotka (oba ODS), Jaroslava Mo- serová (bezpartijní na kandidátce ODA) a Ivan Havlíček (ČSSD, tehdy ještě hospodářský tajemník strany). Šéfem aparátu, kancléřem Senátu, byl přes Pithartovy výhrady potvrzen Jan Kněžínek (ODS). ... ale jak? Zřejmý odpor rozhodujících politických sil k Senátu byl zlomen ze dvou důvodů: snahou konečně naplnit ústavu a nepokoušet se o její změnu dva tři roky po jejím vyhlášení a snahou po jakési jistotě a personální stabilitě {„kdyby to nevyšlo ve sněmovně...“). Jeho naplnění kuriosně prospělo jen těm, kteří Senát ani nechtěli, tj. skupině kolem Václava Klause. Přes širokou mediální kampaň ve veřejnoprávním zpravodajství na sebe zatím Senát upozornil spíše vnitřními spory rázu organi- sačního, než politického. Ani požadavky nových prostor na sebe nedaly dlouho čekat. Rozpočet Senátu na rok 1997 obnášel sumu 850 milionů korun, z toho na přestavbu 400 milionů. Ještě na podzim 1996 však již kancelář Senátu žádala miliardu, z nichž 700 milionů mělo připadnout na rekonstrukce. V letošním březnu pak už Senátu scházely na dokončení obnovy Valdštejnského paláce, svého sídla, milionů tři stovky. První připomínkovaný zákon (a zjevně oprávněně připomínkovaný) sněmovna nepřijala s rozhodnou dvoutřetinovou většinou, což se pak běžně opakovalo. Mezi oběma komorami, a to i uvnitř jednotlivých stran, panuje nedůvěra. Jakoby Senát - horní komora Parlamentu, byl „dolňáky“ brán za cosi nóbl, který vrací sněmovnu do časů podřízenosti ČNR Federálnímu shromáždění. Došlo to tak daleko, že např. podle poslance Daniela Kroupy z ODA prý není cílem Senátu zkvalitňování zákonů, ale „zabránit politisaci zákonů“. Obdobně se vyjádřil i příznivec ODA Václav Havel. - Že by nám bez Senátu skutečně hrozila nová forma třídního zákonoPOLYGON 7/1997 37 [pageend39]dárství? A že by se takové věci bál zrovna poslanec, který v souvislosti o zavedením referenda v ČR hovořil o vládě „ lůzy“? Slibovaná rovnováha a vyváženost demokracie se prostě nekoná. I v partajně složeném Senátu může oposice něčím hýbnout jen při rozporech uvnitř vládní koalice. Zbytek „uklidí“ Sněmovna, a mnohdy věru dokonale. Např. v případě zákona o nadacích sněmovna zrušila doporučení Senátu, aby náklady související se správou nadace byly vyčísleny dvaceti, resp. patnácti procenty celkových výnosů nadačního jmění (§ 22). Poslanci dolní komory, a to drtivou většinou, ponechali v zákonu formulaci: „celkové roční náklady nadace související se správou nadace nesmí převýšit určité procento ročních celkových výnosů...“. - Podle právníků to může být i procenty devadesát devět... Zatímco kdysi v Římě měli senátoři, původně příslušníci aristokratických rodů, zakázáno např. i obchodovat, aby úctyhodnost instituce neutrpěla kupeckými počty, v českém Senátu to je jinak - tam se otevřeně lobbuje dokonce pro střelné zbraně nápady s presentačními výstavkami v prostorách budovy Senátu (koneckonců byl Valdštejn jedním z nejslavnějších středoevropských militaristu). Politika je služba... v neposlední řadě vlastním vášním Václav Havel poprvé v Senátu promluvil začátkem března 1997, v přítomnosti vládního kabinetu i své choti. Otcovsky nabádal senátory k práci pro vlast, doporučil jim správně hlasovat v případě česko-německé deklarace, vytknul jim, co dělat nemají a popřál hodně zdaru. Havel vystoupil jako nefalšovaný pater patriae a všichni, co ho poslouchali a měli nejméně maturitu, si museli připadat jako kluci v krátkých kalhotách, kterým právě obecní činovník vykládá, že okna se jen tak nerozbijejí a že s míčem se musí na hřiště. - Snad, nejen v této souvislosti, je už nejméně tři roky na čase lidem říci, že indolenci tuzemských politických vašnostů není opravdu nutné přenášet domů a trpět za jejich eventuální nezvolení. Rovněž politici v Čechách jsou zaměstnanci parlamentní demokracie, kteří mají své způsoby, lobby atd. a že jejich mínění a chtění můžeme, ale rozhodně nemusíme brát vážně. Jeden z reportérů např. připodobnil zasedání Senátu k hledišti provinčního divadla, v němž se nudí několik desítek ospalých diváků. A tak na veřejnosti nej sledovanějším politickým momentem z Valdštejnského paláce za první rok existence Senátu nejsou politické rozpravy, hlasování či názory českých senátorů, ale případ senátního majordoma (úředně kancléře) Jana Kněžínka, kterému neprošly dosud neobjasněné finanční praktiky ze zadávání rekonstrukčních prací a který přislíbil, že do konce roku 1997 z funkce odejde. Za rok touto dobou se bude volit třetina senátorů nově. Stěží přesáhnou senátorské volby význam komunálek, které zřejmě proběhnou souběžně. Představu, že by senátní volby za rok zaujaly více, než tomu bylo vloni, nesdílejí už ani největší „positivně orientovaní“ optimisté. K tomu připočtěte volební náklady a náklady duševní, vyplývající z pocitu debaklu po ustavení horní komory českého parlamentu, a máte obraz podvedených voličů a několika spokojených lidí, kterým za šest let působení v křesle senátorském přijde na platu více než tři miliony korun - za nepatrnou součinnost pro ústavně právní život našeho státu. O Senátu snad platí totéž, co o bohyni lásky Ištaře v jednom zachovaném chetit- ském epickém fragmentu, kde se o bohyni po koupeli praví, že se ozdobila a potřela voňavkou, „a kouzlo se za ní táhlo jako psíci“. Chetité ovšem neznali politické strany. Jediné, co se potáhne za Senátem, jsou totiž ryze partajní zájmy, čuchající peníze pro stranické pokladny ze státních příspěvků. Nápad s dvoukomorovým parlamentem se v Čechách evidentně nezdařil. Změnu ale může přinést nové územně správní členění státu. 18. října 1997 4 38 POLYGON 7/1997 [pageend40]Následky horší a ještě horší MILAN HULÍK Ve chvíli psaní těchto řádků ještě pravicová koalice existuje, ODS také, Václav Klaus dosud nepadl a levice ještě není u moci. To je ale také vše, co se dá o situaci pravice a ODS kladného říci. Pravicový volič bude mít zanedlouho na vybranou - přemýšlet, co je větší zlo, zda stínová vláda ČSSD (vláda skutečných stínů z minulosti), nebo za rozkradení miliard odpovědná velikášská a politicky znemrav- nělá ODS. Její analysy prší ze všech stran. Z ODS samé, od koaličních spojenců, od opozice a od veřejnosti. Zatím nejvýstižnější analýza společensko-ekonomické situace v ČR je studie I. Gabala: „Česká krize“ anebo „Rozčarování po česku“. Jedno je jisté, nastávající vítězství levice v předčasných volbách nebude jen výkyvem kyvadla pluralitní demokracie do leva, jak se v každé demokracii sluší a patří, ale důkazem totální diskreditace pravice s vedoucí rolí ODS. Vedoucí rolí proto, že ODS si osvojila stejné mocipanské a velikášské manýry, kterými se kdysi vyznačovala vedoucí role KSČ. Některé nekultivované vlastnosti „su- perega“ Václava Klause a jeho neschopnost pochopit náladu veřejnosti a její odpor vůči tunelářským a zlodějským praktikám, které ODS zaštítila, jeho necitlivost a neschopnost řešit nazrálé problémy a naprostá absence schopnosti autoreflexe, to vše urychluje pád politické síly, která se stala symbolem transformace společnosti z totalitní na demokratickou a ze socialistické na tržní. Jak se zdá, tak nás do Evropy nepovede liberální konzervativec Václav Klaus a ani „konzervativní a hodnotám minulosti oddaná“ ODA. Povede nás bolševiky infiltrovaná ČSSD! Jak se to mohlo stát? Jednoduše. Čeští politici se odmítli vyrovnat s minulostí. Naopak! Minulost se svým nemravným a hodnotovým řádem přešla do současnosti. Naplnila se slova amerického filosofa Santayany, že „ národ, který se nevyrovná se svou minulostí, ji musí prožít ještě jednou“! A národ ji také prožívá, i když v jiné formě. Obsahem morální devastace stejně nebo ještě hůře než za režimu komunistického. Následky přítomné V roce 1992 jsem si v POLYGONu odvážil zaprorokovat, co přinese v budoucnu nevyrovnání se s minulostí. Mezi jiným i to, že: - narušíme obecný, mravní a přirozenopráv- ní řád a poškodíme těžce etické a mravní myšlení žijících generací, - vytvoříme precedens, že trestu je možno uniknout a že páchat zlo se vyplatí, - ohrozíme vytvoření právní autority a skutečného právního státu - budeme favorizovat zlo nad dobrem a popřeme základní právní normu, kterou předávají rodiče dětem čtením pohádek, - budeme konzervovat křivdu a bezpráví a popřeme princip satisfakce a smysl utrpení a oběti desetitisíců politických vězňů, jejichž morální převaha a mravní vítězství nad násilím a zlem ztratí význam. To všechno se stalo! Za dobu kratší, než jsem si myslel. Stalo se ale ještě něco horšího. Nositelé, reprezentanti a vykonavatelé zla byli odměněni! Novým demokratickým režimem, či spíše jeho sametovými a později ještě pragmatickými představiteli. Staronové struktury Podle sociologických průzkumů, jejichž výsledky otiskly LN dne 19.9.97, jsou bývalí straničtí prominenti nejspokojenější skupinou obyvatelstva. Obecně traktovaný a rozšířený názor, že komunisté na listopadovém převratu nejvíce vydělali, byl tedy postaven na vědecký základ. Ještě před dvěma roky ironizoval Klaus v televizním duelu s Ludvíkem Vaculíkem jeho výrok, že „to komunisté vyhráli“. Budeme-li vývoj po roce 1989 poměřovat ma- terielními kritérii, pak skutečně vyhráli. A je-li někde toto vítězství nejzřetelnější, pak je to propast, která se otevřela mezi nimi a politickými vězni jejich režimu. Jak se to stalo? Síť konexí, kterou disponovali prominenti, byla totiž tím nejlepším předpokladem, jak se stát v novém režimu úspěšným. Nový režim převzetím duchovního a morálního klima bývalého režimu převzal i jeho základní princip, který umožňoval přežívání v něm. Systém POLYGON 7/1997 39 [pageend41]známostí, vzájemných úsluh a protislužeb. Na tomto základě se v ČSSR shánělo nedostatkové zboží, opravovala auta a cestovalo do ciziny. A provádělo tisíce dalších věcí. Proslulý výrok římského historika Livia „Vae victis“ (Běda poraženým) sametový převrat změnil - na rčení „Bohatství poraženým“! Podle LN: „ Bývalé nomenklaturní kádry pocítily po roce 1989 nejvýraznější zlepšení své sociálně-ekonomické pozice. Nejlepší startovní kapitál pro vstup do světa podnikám v novém režimu nepředstavovaly peníze nebo vzdělání, ale síť konexí a vazeb, kterou si ještě za komunismu vytvořily stranické špičky a která revolucí nijak neutrpěla. “ „Startovat jako podnikatel z poezie nomenklaturního kádra bylo mnohem jednodušší než ze všech ostatních pozic, “ říká Petr Matějů ze Sociologického ústavu AVCR. Samozřejmě, tyto důležité konexe a vazby neměli řadoví komunisté, měly je ale nomenklaturní kádry. Tím hůře pro nový demokratický režim. Odměnil ty „nejzasloužilejší a nejodpovědnější“ za zločinný komunistický režim. Nejde jen o komunistické podnikatele. Z téže studie vyplývá, že „ subjektivní zlepšení svého sociálního postavení zaznamenala i naprostá většina příslušníků privilegované nomenklaturní vrstvy, která po změně režimu podnikat nezačala. Celkově z příslušných analýz vyplývá, že se po změně režimu na tom cítí být lépe zhruba 65% bývalých kádrů „ Občané, kteří si zachovali páteř a svědomí a nenechali se zkorumpovat KSC, se při porevolučním služebním postupu cítí být podstatně hůře, než bývalí kádři, kteří si v zaměstnání dokázali >jen< udržet svoji pozici. (Nepodařilo se to jen 15 procentům bývalé privilegované nomenklaturní vrstvy.) “ Propast, která se rozvírá mezi podnikatelskými giganty kádrově nomenklaturní provenience a řadovými občany, je stále větší (např. generální ředitelé Chemapolu a Škody V. Junek a L. Soudek). V těchto a jiných případech však nejde jen o propast mezi novodobými kapitalistickými prominenty a řadovými občany, vždyť podnikatelskými schopnostmi není vybaven každý, ale i o nebezpečí ohrožení demokratických institucí a demokratického pořádku. Zejména demokracie tak křehké a labilní, jako je v ČR. Jestliže byli občané ČR „připraveni“ o totalitu, co dostali náhradou? Skutečnou demokracii? Nebo režim založený na demokratických pluralitních principech, jichž ale především využívají ke svému majetkovému (a dnes už i politickému) prospěchu především bývalé stranické kádry. Tomuto stavu v podnikatelské sféře odpovídá i situace ve státní správě, justici, bezpečnostních složkách a armádě. Vždyť předsedy např. všech pražských obvodních soudů jsou bývalí členové KSČ. Neznamená to samozřejmě, že jsou to špatní soudci, ale jen to, že jejich soudcovské svědomí bylo loyální s bývalým režimem, což jim již tehdy vytvářelo předpoklady k rychlému služebnímu postupu, na který navázal jejich postup v demokratické justici. Jiný odkaz. Naprostá většina příslušníků policie a důstojnického sboru armády volila v posledních volbách KSČM a Republikány. Na polistopadovém trendu vstřícnosti vůči komunistickým nomenklaturním kádrům (viz setrvání M. Čalfy, M. Vacka a dalších prominentů bývalého režimu ve vysoké politice) se nezměnilo nic ani po odchodu sametové poli40 POLYGON 7/1997 [pageend42]tické reprezentace OH (z které se již někteří protagonisté do vysoké politiky nevrátili). Naopak, po nástupu ekonomicky zaměřené, morálních zábran zbavené a pragmatické reprezentace ODS, se tento vývoj jen umocnil. Pro jeho charakterizaci můžeme opět sáhnout do antiky. Pro Martialův epigram „Ber co nejdříve, příležitost jen krátká je k zisku“. „Naše nynější krize“ Nynější krize ekonomická, která nejvíce překvapila skalní přívržence Václava Klause, má ve všech základech především krizi mravní. Z pravicových politiků si totiž málokdo připouštěl, že ČR prožívá od převratu v důsledku nevyrovnané minulosti hlubokou mravní krizi, která se ve svých společenských, politických a především právních důsledcích neustále prohlubuje. Jakmile totiž začala demokracie přežívat bez svého protipólu - právního státu, muselo zákonitě dojít ke zhoršování ekonomických ukazatelů, ke stoupajícímu nezájmu veřejnosti o společenské dění, jakož i ke klesající oblibě politiků. A protože ve vedení jsou politici pravicoví, tak i k averzi vůči této politické ideologii. Byl-li právě s touto ideologií spojen vznik pluralitního demokratického systému (velké vítězství pravice ve volbách 1992), pak nutně klesá i respekt k demokracii jako takové. A vůbec nejhorší jsou pro ni jevy zcela absurdní, neboř takováto absurdita je tragikomickým důkazem následků nevypořádané minulosti. Každá doba má své krize, ostatně už Masaryk psal „O naší nynější krizi“, ale ta poslední se vyznačuje ještě jednou prioritou. Málokterou krizi bylo tak snadné předvídat jako tuto. Bylo přece jisté, že se dostaví, protože zde stále byla! A jakou krizi způsobí do budoucna „Naše nynější krize?“ Nevyrovnání se s minulostí a odměna zlu? Nevím, mohu jen citovat osobu povolanou (a také spoluodpovědnou za současný stav), která se vícekráte z minulosti dovolávala budoucnosti. Bývalého disidenta a dnešního českého prezidenta Václava Havla! Z jeho slavného dopisu Gustávu Husákovi z roku 1975. Václav Havel tehdy položil sobě i Husákovi otázku, co bude pro duchovní a mravní ovzduší budoucích let znamenat, když „ nevychází jediná česká kniha, která by rozšířila obzor naší zkušenosti světa, a řada kulturních časopisů. “ „ Prostor duchovního sebeuvědomění je zkrátka nedělitelný“, píše Václav Havel a dodává: „Přestřižení jediné nitky narušuje nutně soudržnost celé sítě a to dokazuje tu zvláštní propojenost všech subtilních procesů v organismu společnosti. Nepotvrzuje už i to hluboce zhoubný vliv na celkový duchovní a mravní stav společnosti?“ Co dodat? Že příčiny naší krize jsou mnohem větší. O to horší jsou následky, které již prožíváme. Ty nejhorší však teprve přijdou! Praha, 20. září 1997 † FRANTIŠEK POULA České Budějovice se rozloučily s významným představitelem Konfederace politických vězňů. V roce 1951 čekal mladý František Poula na popravu. Byl totiž odsouzen k smrti za protistátní činnost. Svou muklov- skou kalvárii započal ve smutně proslulém „domečku“ na Hradčanech. Sestnáctiměsíční čekání na smrt s tehdy populárním trápením odsouzenců před utracením se odbývalo na Pankráci. Oprátce nakonec unikl změnou trestu na doživotí a zlo- činný režim mu posléze ukradl jen 14 let života a nepřímo ovlivnil celý jeho zbytek. Roku 1968 byl František Poula aktivistou KANu i K-231. Věřil ve svobodu a demokracii, nikoli v socialismus s jakoukoliv tváří. Věřil také v Boha a jeho víra se prohloubila a upevnila právě v domečku na Hradčanech, na Pankráci a později v Jáchymově. Bratrská pomoc ho zastihla za hranicemi a zůstal tam. Zpočátku v USA, později ve Švédsku, kde se také musil podrobit dlouholetému léčení nemoci z ozáření, jehož počátky snadno určíme Jáchymovem. Takže nakonec právě ve Švédsku zůstal. Do republiky se vrátil v okamžiku, kdy se vrátit mohl a směl. Byl předsedou pobočky Konfederace, inicioval a provedl, když bylo nutné i soudní cestou, například řadu tiskových oprav nepravd, šířených regionálním tiskem místními komunisty, úspěšně rozmotával gordický uzel rehabilitací a dodatkových trastů,,tak hezky zadrhovaný naší postbolševic- kou justicí. Rozloučení krematorijní se nutně konají v jakémsi fabrič- ním rituálu. To s Františkem Poulou v úterý 30. září v Budějovicích z něho vybočovalo, např. přítomností budějovického primátora ing. Beneše. Se zesnulým se rozloučil jeho bývalý spoluvězeň z Hradčan, gen. vikář Otec Dvořák, který připomenul dluh naší společnosti vůči bývalým politickým vězňům a nutnost vyrovnat se čestně s hříchy minulosti. Přirovnal je k biblickému MENE TEKEL na tváři naší současnosti. Zločiny, přikryté sametem, stále ještě zůstávají zločiny. - Jan Beneš Ve jménu těch, co z šibenic volali prokletí, ve jménu dětí, matek, žen - nevinných obětí, ve jménu těch, co u hranic zastřeleni byli, ve jménu těch, co z vězení se nevrátili, ve jménu těch, co otroky bratrů svých se stali a přesto za jidášský groš svou čest neprodali, ve jménu lásky, života a lidských práv, ve jménu těch, co žili za branami pekel, ve jménu všech já biblické tu píši MENE TEKEL! POLYGON 7/1997 41 [pageend43]Jak premiér soudu ušel ARNOŠT WAGNER Vidina ustaraného soudce, studujícího kilogramy soudních spisů než uváženě vyhlásí rozsudek, a následující bezesné noci přinášející pochyby nad jeho správností, je dnes pouze náplní scénářů televizních seriálů a v praxi je spíše výjimkou než pravidlem. Bereme v úvahu množství případů a přepracovanost soudců a jsme ochotni pochopit soudce, který napíše rozsudek porušující svobodu slova a tisku, protože neměl čas a fyzickou sílu projít olomouckou kuchařkou „Vaříme s konopím“ a porci za porcí voňavého pokrmu posoudit, zda kniha je návodem k používání drog či pouhou kuchařkou. Nepochopíme však soudkyni, která pětatři- cetiřádkovému fejetonu, jenž se stal předmětem žaloby, nevěnuje ani tolik času, aby si materiál - pro jehož obsah později ublíží jednomu novináři - pozorněji přečetla. V době, kdy nám Evropská unie vyčítá nedokonalost tiskového zákona, odsuzuje brněnská soudkyně Jiřina Benešová známý jihomoravský deník Rovnost k tiskové omluvě za článek, který před třemi léty vyšel z mého pera a ve kterém upozorňuji politické Brno na příchod Jiřího Kotase-Včelaře^ neúspěšného kandidáta na post prezidenta ČSFR a hlavního aktéra pražské stěhovací aféry, při které byl před televizními kamerami násilně vystěhován z bytu. O Kotasovi jsem psal jako o „politickém turistovi“ a tvrdil o něm, že je „politický dobrodruh“. Napsal jsem také: „Václav Klaus přijal Jiřího Kotase na svá prsa již v roce 1990 a zaměstnal jej jako svého poradce. Dnes se pan Klaus za to stydí. Když jsem se pana premiéra zeptal, jak mohl udělat takovou chybu a zaměstnat Jiřího Kotase, pan premiér popřel Ko- tasovo poradenství a vymluvil se na to, že Jiří Kotas pouze doprovázel obchodní návštěvy, protože uměl anglicky.“ Kotasovo poradenství u tehdejšího ministra financí jsem nezpochybnil, to učinil Václav Klaus a mohu to dokázat videozáznamem. Soudkyně tvrdí opak a trvá na omluvě. Pouze snahu Jiřího Kotase, aby se Václav Klaus stal jako svědek součástí soudního procesu, JUDr. Benešová „zdvořile“ odmítla. Jako by Její ctihodnost chtěla vlka nakrmit kozími kotletami a kozičku nechat i nadále mečet. Soudkyně Benešová sice nařizuje otisknout omluvu Ko- tasem předem formulovanou, ale deníku Rovnost neukládá zaplatit požadované několikset- tisícové odškodné a soudní výlohy. Poslední článek o Jiřím Kotasovi jsem napsal pod dojmem tiskové kampaně, která se v té době vedla proti české emigraci a exilu. Tisk a ostatní média vyčítaly exilu, že nevaro- val nezkušenou českou veřejnost před různými navrátilci z emigrace, mezi kterými bylo hodně podvodníků a dobrodruhů. Sám coby čerstvý navrátilec jsem považoval za svou povinnost informovat občany, jakého druhu politik se připravuje požádat o jejich hlasy. Jiřího Kotase jsem znal z Kanady osobně desetiletí a mohl si tak dovolit zveřejnit některé zkušenosti o něm, pokud lidé již zapomněli na jeho nedávné extempore, kdy se pyšně a sebevědomě postavil proti Václavu Havlovi v prezidentských volbách, nebo když se o něm psalo jako o kandidátovi českých důchodců. Občané - jak se ukázalo ve volbách do senátu, kam Kotas také neúspěšně kandidoval - vzali varování vážně, kdežto slavný brněnský soud bez vyslyšení jediného svědka rozhodl, že nic, co se o Jiřím Kotasovi psalo, není pravdou. Rovnost a snad i Kotas jsou tedy spokojeni. Jediným raněným zůstává autor, jehož integrita bude omluvou poškozena, protože čtenář omluvy již neví, co novinář před léty ve fejetonu napsal. Omluva se však čtenáři vryje dobře do paměti. Rána kladívkem o dřevo soudní stolice - a další případ v řadách žurnalistů postižených mizerným tiskovým zákonem. || 42 POLYGON 7/1997 [pageend44]JULIE SALCHEROVÁ Inspirující příklad FEJETON Inspirace, neboli vnuknutí, jinak také nápad, dostavuje se obvykle ve chvíli, kdy je nám předestřen jakýsi dobrý příklad čehosi, nač bychom sami nepřišli. Ke mně se dostavila ve chvíli, kdy instituce milosti hlavou státu udělené dostalo se jisté paní Hance, kterou muž mlátil a kopal, prý hlava nehlava. Namísto toho, aby třeba utekla k mamince, což mohla, ale nechtěla, ale co by zajisté učinilo asi tak devadesát procent jiných hlava nehlava mlácených manželek na zeměkouli, mužíčka raději zapíchla, jenže to jí nestačilo, a tak ho ještě hezky zbavila údů, tělíčko rozčtvrtila a všechno to hezky vynesla do odpadků. Příběh přímo literární, jak od nebožtíka klasika našeho K. J. Herbena. Konec konců, ani bratří Grim- mové by se za něj nemusili stydět, jenže tady, protože u nás, a ze života, má to šťastný konec. S tím čtvrcením a krájením na vhodně ukli- ditelné kusy se té paní dost obdivuju. Když u nás v řeznictví zrovna prodává paní řeznice a ne pan řezník, má třeba s oddělením vepřových kotlet dost práce a obvykle sejí to nepovede. Nemá dost síly na to, dostat ty kosti od sebe. Tu paní, co mužíčka zamordovala a rozporcovala, nám ukázali v televizi čtverečkovanou. Kromě toho čtverečkovaného obličeje vypadala dost křehce. Usekat hlavu, ruce a nohy a trup ještě rozčtvrtit, musila pro ni být velká fuška. Protože náš řezník zrovna hledá novou pracovní sílu (řeznice s tím praštila), snad by se tam ta paní mohla ucházet o místo. Neboť třebaže dostala jen šest let, vzhledem k tomu, že manžel byl kruťas, pan president jí je odpustil. Je to člověk citlivý a příkladný humanista. To se hned pozná. Když před nějakými léty jistá paní Cubírková jen uřízla svému muži hlavu a pohodila ji ve vlaku do záchodu, tak jí to neodpustil nikdo a pověsili ji za to. Jenže to holt byla matka deseti dětí a ne žádná fešanda, a presidentem tenkrát taky nebyl humanista. Snad by se tedy mohla ta paní o tohle zaměstnání u řezníka ucházet a já bych měla po starosti s kotletami. Vidíte, jak nám humanismus a intelektuální potence v čele země ulehčuje život. Kromě pana presidenta, který vždy vijak na to, byl v televizi taky nějaký psycholog, či psychiatr té paní, také plný pochopení a soucitu. Rovněž, jako pan president, moc hezky řečnil a silně mě ovlivnil. Ta mordýřská paní, která se bez znalosti anatomie pustila do porcování mužíčka, je holka hezká a jistě se nám zase zamiluje. Pan president je sice zrovna zadaný, ale ten citlivý psycholog asi ne a možná, že by z toho mohla být veselka, při které by jedno oko nezůstalo suché. Muži nás ženy mívají rádi, když jsme v maléru, hezké a bezmocné. Protože o milostech pana presidenta obecně cosi víme, napadá mne taky, jestli by se u nás nedalo, teď, když jsou ty starosti s rozpočtem, taky něco ušetřit na justici a policii, a milost by se prostě ad hoc vyhlásila už předem pro všecky, kdo chtějí náhodou zabít svého fotra, přejet někoho v ožralství autem a tak podobně. Všem orgánům činným v trestním řízení by se tím ušetřila spousta zjevně zbytečné práce a mohly by se ucházet třeba o místo v nějaké porotě literárních soutěží. To by náš život obohacovalo ještě víc. Nu a mne osobně napadlo, než se to obecně zavede, že bych ráda taky panu presidentovi udělala radost, kdybych zapíchla svého muže. On mě sice nebije, ani nekope, aleje to člověk obecně nesympatický, který kdekoho napadá a jednou dokonce napsal, to když se u nás zrovna volila hlava státu, že kdo to jednou zkusí, president být musí. Ostatně neznám ženu, která by svého muže neměla občas chuť zabít. Takže bych prosila taky o tu milost, ale předem. Čtvrtit však nebudu. Jednak se mi to ekluje, jednak k tomu nemám dost síly a potřebné know how. Jestli je to však podmínka, tak moc prosím pana presidenta, aby mi poslal adresu té paní. ■ POLYGON 7/1997 43 [pageend45]Vyjádření jednoduše myslícího MILOŠ ŠUCHMA V komentáři nazvaném „Kniha, kde nikdo není kladným hrdinou“, uveřejněném v kanadském čtrnáctideníku Nový domov 16. srpna 1997, Stanislav Reiniš „objevil“ Ameriku. Komentář se vztahuje ke knize „Ultimatum“ bývalého nomenklaturního komunistického funkcionáře a bývalého československého velvyslance v Kanadě Rudolfa Schustera. Reiniš píše, že Schustera pro jeho odvolání z funkce velvyslance na základě lustračního zákona nelituje a po přečtení knihy vůbec ne. Shovívavě prý ale považuje za malicherné, když se aspirant na funkci slovenského prezidenta vozí po dvou lidech (Arnoštovi Wagne- rovi a mně), kteří „možná byli příliš lehkověrní a jednoduše myslící a ješitní a dali se popouzet od nesprávných lidí, ale rozhodně nebyli takoví rafinovaní zlosyni, jak je Schuster v knize přecenil.“ Ponechávám na čtenáři, zda si myslí, že Schusterem kritizovaní byli tak jednoduše myslící hlupáčci, kterým Schuster věnoval čtvrtinu knihy. On přeci musel vědět, že jsou svou zásadovostí a znalostí jeho minulosti pro něho zásadním nebezpečím a ohrožováním jeho „československé“ politické kariéry převlečeného chameleona. V tomto chameleonství naštěstí pro něho v slovenském politickém prostředí může pokračovat a naštěstí pro Cechy do Prahy může jezdit jen jako turista a seznamovat hrstku zájemců o svých písemných výtvorech, které si dává překládat do češtiny. Reiniš se v komentáři ale také pochlubil, že v diskutované době se s Schusterem „kdysi potkal“ či spíše potkával. Již se ale nepochlu- bil, že o své loajalitě v té době jej ubezpečoval dopisy, které totalitou odchovaný Schuster pečlivě archivoval a v knize použil. Cituji z dopisu manželů Reinišových, uveřejněného v knize: „ Vážený pane velvyslance, omlouváme se za vysoce nevhodný a vysoce urážlivý článek Arnošta Wagnera uveřejněný v časopise Západ č. 1, roč. 1992, str. 11. Tento článek se do časopisu dostal bez vědomí redakční rady (ale s vědomím šéfredaktora - pozn. M. Šuchmy), která měla podle obvyklých zvyklostí článek schvalovat. Tento článek nevyjadřuje naše názory. Domníváme se, že je povinností nás všech pracovat ze všech sil na rozvoji demokratického Československa. Je třeba hledat kladné styčné body mezi námi a na jejich základě odstraňovat nespravedlnost, která je typická pro minulý režim. Milada Reinišová, Stanislav Reiniš“ Zvídavého čtenáře jistě nepřekvapí, že ideový rozkol časopisu Západ byl způsoben takovými korespondenčními výtvory povinného budovatele a odstraňovatele nespravedlností, Reiniše, po boku pana velvyslance. A pokud čtenáře zajímá, jak býti jmenován velvyslancem, zde je návod a svědectví aspiranta na velvyslanectví, Schustera: „Jirko, máte už obsazené místo velvyslance v Kanadě?“, zeptal se prezident, když si vytočil číslo ministra zahraničí Dienstbiera. Jeho odpověď jsem v telefonu neslyšel. Z prezidentova výrazu jsem však pochopil, že obsazené už je. „Ano? A prosím tě, nedá se to ještě změnit?“, pokračoval prezident. V místnosti opět nastalo ticho, dokud Václav Havel nevyslechl Dienstbierovu odpověď. „Prosím tě, buď tak hodný a změň to. Napiš tam pana Schustera... Děkuji. Ahoj.“ Pokud by se tedy podařilo Rudolfu Schuste- rovi stát se slovenským prezidentem (dá mu to ale hodně starostí a obstarávání), může si pak při schůzkách s Václavem Havlem s nostalgií zavzpomínat na výše uvedenou humornou epi- sodku. P. S. Když jsme odcházeli s Arnoštem Wagne- rem ze Schusterovy autogramiády v červnu v Praze, zahlédli jsme Stanislava Reiniše. Ptal jsem se Arnošta Wagnera: „Myslíš, že Reiniš o tom bude psát?“ „Myslím, že - maje máslo na hlavě - je přece jen natolik inteligentní, aby o tom nepsal,“ odpověděl Arnošt. Mýlil se. 44 POLYGON 7/1997 [pageend46]P. P. s. Pokud by si čtenář chtěl knihu opatřit, v knihkupectvích ji bude velmi těžce shánět, protože si ji málokterý ekonomicky uvažující knihkupec objednal. Je možno ji ale koupit v pražském prodejním suterénním meziskladu nakladatelství Svoboda, Na Florenci 3, pokud ovšem kniha nebyla již dána do stoupy. Oproti Stanislavu Reinišovi, který knihu četl jedním dechem, musím čtenáře upozornit, že kniha je to velmi nudná, psaná aparátnickým stylem, pokud se ale čtenář chce dovědět, kdo stál na straně Schusterovy barikády či opačně, pak je to zajímavé čtení o politické naivitě. Ottawa, říjen 1997 ||| Těsně před uzávěrkou přišel dopis ze Slovenska, shodou okolností též na téma „Schuster“. Pisatel žije sice v Kanadě, odkud Schu- stera zná, ale novinky o něm píše z Košic. Svému dopisu dal nadpis: Mezi slepými jednooký... Po prvém z plánovaných pěti měsíců pobytu v metropoli východního Slovenska, zvané též „Královstvo Susterovo“, mi nedá, abych nenapsal několik slov o bývalém velvyslanci ČSFR v Kanadě a nyní primátora Košic, zvaného též Rudko Caesar. Jak rád bych se rozepsal na nejméně dvaceti stránkách o tom, co se zde na tzv. demokratickém Slovensku pod pádnou a netolerantní rukou skutečného „Císaře Pána Vl’ada Prvého“ děje, jak on a jeho mafie terorizuje a likviduje naděje lidu slovenského, jak se rozdělují částky stomilionové, jaká nenávist zde panuje, jaká je to Potěmkinova vesnice, ta tak zvaná slovenská demokracie pod současnou tyranií koaliční vlády, pohunků to Mečia- ra, kterým on sám rozděluje a oni mu pak po svém splácí... Ale nebudu a nemohu. Chci psát jen o svých „z-prvé-ruky-zkušenostech“ v Košicích. Pro nás, kdo to nevíme, protože jsme tu nežili (co vy emigranti víte?), je vše jiné. Víme však, že soudruh Schuster je egoista, protože co koná, koná pro sebe a svou slávu, proslulý lhář a chameleon, pozér a ohlupovač lidu jednoduchého, já bych ho jednoduše zařadil mezi profesionální lumpy. Ale věřte mi, občané Košic a východního Slovenska to tak vůbec nevidí. Milují ho a doufají, že se jim pod tímto Pánem a Vládcem povede lépe, tedy lépe než nyní, kdy je to podle mnohých buďstejné, nebo horší „než za komunistov“. To, že si Schuster dopisuje i s Bridžit Bardotovou (!!!) a že dle Nejvyššího Inkvisitora Vl’ada „nemá lidské vlastnosti stát se prezidentem Slovenské republiky“, je jeho tak chabý, v očích „zrádné emigrace“ minimální kredit to, co mu zde mezi občany neuvěřitelně pomáhá. Přestože se přímá volba ze strachu Mečiara & spol, konat nebude, lid touží po Schusterovi jako novém prezidentovi! Pokud to ovšem tam někdo nahoře nezkazí, tam, kde i ryba začne smrdět. Nenávist... Strach... Obavy před dohližiteli nad volbami příští rok... Už to není ta stověžatá, která byla hromosvodem, každý byl zvyklý na ni nadávat. Už je to naddunajská metropole s „Hnutím“ a koalicí... Ať žije Schuster, volají v Košicích, bez výjimky, nic jiného zde slyšet ani nechtějí. Nevadí, že v předměstí Košic, v Pereši, jsou cesty jak ty polní, s dírami na kolečko hnoje, hlavně že jsou na Hlavní ulici bazény se zlatými rybičkami - (ale jen do rána). Celda, tč. Košice, 20. října 1997 POLYGON 7/1997 45 [pageend47]My ... JÁRA MECŮ Dnes už si to konečně můžeme povědět: My, před márnicí. My, dříve narození. My, kteří jsme si naivně mysleli, že bez svobody se nedá žít, že o svobodu se má bojovat, a to všemi prostředky. My, kteří jsme se nesmířili s tím, že Československo se stalo kolonií Sovětů, že Čechoslovákům pražskou vládu vybírají v Moskvě a že lidé bez občanských práv se považují za občany. Dnes už si to konečně můžeme povědět. My, kteří jsme se vrátili se štítem i s mrtvými druhy na štítě z celosvětové gigantické bitvy o svobodu národů do opět svobodné vlasti. Trochu pozdě nám náš nos napověděl, že to, co jsme po návratu tak láskyplně mnuli mezi prsty, už nebyla rodná hrouda. Sovětské a prosovětské zvratky vsákly do půdy a ve společnosti nebylo místa, které by ne- zprznili česky mluvící molodci. Dnes už si to konečně, my, dříve narození, my, před márnicí, můžeme povědět. Návrat do vlasti pro většinu demokratických, protikomunistických aktivistů se stal návratem do ciziny! Ti, co po návratu do vytoužené domoviny prošli šokovou terapií posledních sedmi let, museli jako Čechoslováci navíc přežít rozpad státu, za jehož svobodu a nezávislost po celý život usilovali a bojovali. To bylo nejhorší. Rána přímo do srdce, pod kterou padl nejenom Karel Kryl. Navrátilci, kteří se právem považovali za bojovníky za svobodu, kteří po mnoho let v exilu svou různorodou politickou aktivitou, svým čechoslovakismem burcovali svědomí světa a odpovědných politiků - teprve na prahu domova poznali, že veškerý boj a oběti s ním spojené byly zbytečné. V zemi, do které se bojovníci za svobodu Československa vrátili, už nebylo Československo Čechoslováků! Stát, který přežil infi- kaci nacismu, podlehl a byl zničen infikací komunismu. To, co se nepovedlo stoupencům Adolfa Hitlera, který Československo vždy považoval za „umělý útvar“, to se plně podařilo stoupencům Josefa Visarionoviče. Vyhnan- ci se štítem Čechoslováků se vraceli k rozmetaným rodným krbům, železná opona zmizela pod kolem dějin, ale opona mezi ke komunismu loajálním domovem a demokratickým protikomunistickým exilem zůstala nadále neprostupná! Prosovětské občanstvo se teprve probíralo z marxistické narkózy a tolik let předstíraná i upřímně míněná loajalita k Sovětskému svazu a bolševismu se z vymytých hlav ještě nevypařila. Nejeden navrátilec-Čechoslovák s hrůzou zjistil, že se s posovětštěnými Čechoslováky nedomluví. Tito lidé o svobodu nijak zvlášť neusilovali. Budovali socialismus, snažili se mít dobré kádrové posudky pro sebe i své děti, jezdili na chalupy, do Bulharska, Moskvy nebo Jugoslávie a návrat svobody je zaskočil. I když na rynku oné památné listopadové noci Karel Kryl s Karlem Gottem společně zapěli Kde domov můj, rodící se postkomunistický demokratický domov nepatřil Krylům, ale Gottům. Těm, co byli „doma“ a uměli se přezpívat všemi čistkami, prověrkami i hromadnými podpisy v Národním divadle na Anti- chartu až ke slavnému cinkotu klíčků. Ke statečným vysokoškolákům se konečně mohli přidat i notoričtí zbabělci a věční kolaboranti. Komunisté už měli dávno odcinkáno ve Varšavě, v Budapešti a konečně i v Berlíně, a tak dle tradice Praha měla hrdinů jako máku. Kdo by nezvonil klíčky, když už rodná strana neměla spojence? Pucflek Švejk na invalidním vozíčku táhl na Moskvu a davy jeho příbuzných, osvobozených zvenčí, řičely nadšením. Bývalý generální tajemník KSČ s. Dubček byl jásajícími osvobozenci nesen na ramenou do funkce předsedy parlamentu a disident Havel se soudruhem Adamcem si na to plácli. Bylo dokonáno. Čechoslovák, od roku 1945 čtyřikrát osvobozený, už nevěděl, čije K takovému obrazu již exulant-navrátilec nepatřil. Výsledek po sedmi letech si mohou pochvalovat snad jen majitelé bordelů a „masážních salónů“. Z vládnoucí koalice se stala koalice „rodná“ a nevyměnitelná, což způsobi46 POLYGON 7/1997 [pageend48]lo, že Havlova a Klausova demokracie daleko zaostává i za Polskem a Maďarskem. Karieris- mus převládá nad zájmy státu a veřejnost je jako za totality jen v roli pouhého diváka. Není resortu, který by nekrachoval a není aféry, která by neskončila výsměchem spravedlnosti. Území zvané „Divoký Východ“ je sice bez kovbojů, ale zato AI Caponů má přebytek. Kulisáci předlistopadového režimu už znovu staví kulisy „dobré pohody“ pro nevyměnitel- né „demokraty“ a opozice je jako za vlády marxistů-leninistů jen konstruktivní. (Tento kocourkovský nesmysl o „konstruktivní“ opozici má dlouhý život. Už před „vítězným únorem“ ho kritizoval František Peroutka.) Čas mezi čtyřikrát osvobozeným, z nichž každý má odlišný názor na minulost, ve které žil, běží jako blázen. Nejeden bývalý exulant coby vetchý kmet sedí na domácí hroudě a zatímco mu kdesi v dáli věční trampové zpívají Na západ je cesta dlouhá..., přemýšlí, proč pucflek Josef Švejk, který nikdy nebránil ani sám sebe, dnes chce „až do roztrhání těla“ sloužit NATO. Jenže co Švejk míní, mohou Nešvejci ještě změnit. 20. října 1997 se z průzkumu veřejného mínění, provedeného agenturou Factum, dovídáme, že: „Ani osm let po pádu komunismu, svrženého za téměř jednotného souhlasu národa, se více než dvě pětiny lidí nevzdaly nostalgických vzpomínek na minulý režim. Z průzkumu vyplynulo, že 18% dotázaných by si pro život raději zvolilo minulý režim a celá čtvrtina lidí nebyla schopna se rozhodnout. Dohromady tedy 43% lidí nevzpomíná na socialismus jako na tragedii,“ informuje MFDnes o zmíněném průzkumu. O co jsi usiloval a za co jsi bojoval, exulante? Za co jste bojovali a umírali vy všichni, od Zborova až k lágrům a mučírnám nacismu a komunismu? O jakém otroctví a nesvobodě Čechoslováků jste to psali a v metropolích světa demonstrovali, jestliže se jim dnes po oné nesvobodě stýská, jestliže se oné poroby národa znova dožadují? Proč jste nevěřili tomu, který dávno před vámi žil ve vyhnanství v Brixenu a o čecháčkovi dokázal napsat, že „za hrst rýže důtky líže“. Dnes už si ta otevřená slova snad můžeme říci. My, před márnicí, my, dříve narození. My, děti studené války - poražení vítězové! Našemu Československu přinesla svobodu Smrt! „Státy se udržují těmi ideály, z nichž se zrodily,“ řekl kdysi T. G. Masaryk. Stalo se. V postkomunistických občanech už nebylo ideálů potřebných k udržení státu a stát k lhostejnosti většiny zmizel. Současný problém pramení z toho, že nový státní útvar a demokracii začali dle svých představ realizovat lidé bez ideálů. Jakže to napsal Karel Kryl, než navždy odešel? „Demokracie rozkvétá, byť s kosmetickou vadou. Ti, kteří kradli po léta, dnes dvojnásobně kradou. Ti, kdo nás léta týrali, nás vyhazují z práce - a z těch, kdo pravdu zpívali, dnes udělali zrádce.“ Hodslavice, 21. října 1997 (Jára Mečů: Dvacet let aktivní exulant, známý publicista v krajanském tisku, politický satirik, autor knih „Psáno na buben", „Planeta bláznil“ a LP-gramodesky s protestsongy „ Sumáři pod pendrekem “.) ■ Pražské reflexe VÁCLAV CHYSKÝ Necítím se vždycky blaze v ovzduší, kde smog a saze agresivně škodí kráse monumentů v staré Praze. Ovzduší se čistí snáze, filtry vezmou smog a saze, technicky lze bez nesnáze zblýštit Prahu v plné kráse. Ptám se věcně bez vzruchu, jak vyčistit psychosféru, jak odstranit poruchu usazenou na duchu? Moje uši ruší fráze, které slyším zas a zase. „Vole, vole!“, neb jak se zdá, přimíšeny k lidské rase geny volů tady v Praze, Lev a orel na královské říze také skvěl se na zákonů knize. Nevzhlížime vzhůru, šilháme jen dolů, tam, kde lev stál, žvýká stádo volů. Jeden vůl, to problém neni, jejich množství mentalitu mění až k národnímu oslovení. Voli hrají značnou roli v řeči lidu - až to bolí. Jaká řeč, taký národ, český národ zdá se marod. Svatý Václave, ustrň se nad naším morálním bolem, těžký ti národ vyvolil los, v Čechách je Čech Čechu volem, latinsky: BOHEMUS BOHÉMI BOS! POLYGON 7/1997 47 [pageend49]Terribilmente ordinati JOSEF KOLÁČEK Jsem alergický na kravál, rámus a decibelové opájení, jež mě pronásleduje v třímilionovém městě, jako je Řím, na každém kroku a ve dne v noci. Nazývám všechny ty ‘fracassoni’ či po bměnsku ‘kraválmochry’ - akustickými- teroristy. Nejde mi na rozum, jak mohou Římané snést, že nějaký rockový soubor, jako nedávno ‘Ú 2’, smí po dvě a půl hodiny pozdě večer bombardovat celé město takovými dávkami decibelů, že drnčí sklo v oknech. A jen nevěřícně zírám a kroutím hlavou nad těmi davy mladých, kteří tam za drahé peníze jdou prožívat ty orgie rámusu, včetně jednoho mrtvého a několika raněných. Oni ovšem tvrdí: rockové hudby, a tváří se jako unešení. Stejně ‘unešeni’, většinou jako jezdci na splašených koních různých drog, bývají oběti sobotních nocí v diskotékách, které pak nad nedělním ránem bezútěšně počítá policie po desítkách. Nepamatuji, kterou sobotní noc by v Itálii počet zmařených mladých životů klesl pod deset. Je člověku úzko, s jakou lhostejností se uvádějí čísla kolem dvaceti, a to každý týden! Denně mi projde rukama nebo musím pročíst stovky zpráv nejrůznějšího druhu. Pochopitelně i o rockové hudbě. Většinou vzbudila mou pozornost poznámka nebo i článek o satanské infiltraci do textů jednotlivých ‘písní’. Tuto skutečnost potvrzují i hvězdy rocku jako italský Zuccero, který odmítl zpívat před Janem Pavlem II. v Bologni s odůvodněním: „Rock musí být ďábelský, transgresivní, anarchický, nihilistický. Jaký je to rock, když se smiřuje s církví?“ Neušlo mi, když na londýnském stadiónu ve Wembley v roce 1992 během rockového koncertu na počest zesnulého Freddie Mer- curyho anglický zpěvák David Bowie poklekl na pódiu a modlil se Otče náš. Zaznamenával jsem zprávy o ‘božském rocku’ networku Tbne, kanadských trinitářských pastorů, kteří dělají prostřednictvím rocku katechezi. Podobně i švédští pastoři ‘Veni Domine’ a ‘Jerusalem’ nebo kalifornští evangelíci ‘Christavox’ a ‘Striper’, kteří v osmdesátých letech házeli do publika výtisky Nového zákona, zatímco zpívali: „Ďábel neplatí, jen krade jako zloděj v noci.“ Ani jiskřička nadšení se ve mně neza- žehla. Utěšoval jsem se slovy apoštola Pavla: „Někteří hlásají Krista ze závisti a háda- vosti, ale jiní z dobrých pohnutek, ale co na tom záleží? Hlavně, že se všemi způsoby hlásá Kristus: s vedlejším úmyslem, nebo upřímně. A já mám z toho radost a budu mít radost i dále.“ (Fil 1,15.18) Úplně jinak na mne působila zpráva o svatovojtěšské pouti Brňáků. Navštívili Li- bici, rodné místo Slavníkovce Vojtěcha, pak Levý Hradec, kde byl 19. ledna 982 zvolen pražským biskupem, aby skončili na Břevnově, v klášteře, který biskup Vojtěch založil spolu s knížetem Boleslavem 14. ledna 993. Avšak konec zprávy mě mírně ohromil: ‘Prožili jsme sváteční chvíle při shlédnutí rockové legendy o sv. Vojtěchovi pod názvem ‘Veslo a růže’. Autor hudby Jití Cerha, s texty písní Tomáše Vondrovice v režii Karla Kříže, ředitele divadla Labyrint. Účinkující herci nám připravili nezapomenutelné zážitky.“ A to píše spolužačka, absolventka konzervatoře, má nástupkyně u varhan i při řízení chrámového sboru. V sobotu 27. září vstoupilo na scénu současnosti cosi nevídaného a dosud těžko představitelného. V rámci národního eucha- ristického kongresu v Bologni biskupové a kněží pověření pastorací mládeže dokázali zorganizovat eucharistickou vigilii - tedy bdění na modlitbách - pro mládež jako duchovní happening či divadlo světa nebo jak to nazývali mimě bezradní novináři ‘Jesus Live Superstar’ nebo ‘Katolický Woodstock’ či ‘Woodstock víry’. Hvězdy rockové hudby Bob Dylan, Adriano Celentano, Lucio Dalla, Gianni Morandi, Queen Esther Marrow, Harlem Gospel Singers, Michel Petrucciano a už proslulé trio (katolicko-islámsko- židovské) Manuella Villa, Rinat Gabai a Samira Said prezentovaní ‘hrdinkou večera’ moderátorkou Milly Carlucci za přítomnosti Jana Pavla II. a přes 300 000 mladých, to vše na prvním programu italské televize, přenášené pomocí dvou satelitů Mondovisí; to byl ‘silný tabák’ pro všechny zaběhané představy a pojmy mnoha křesťanů. 48 POLYGON 7/1997 [pageend50]Nechyběly námitky i dost ostré kritiky takových nápadů jako ‘papež a koncert rockové hudby’. P. Bonifác Baroffio se vzdal předsednictví v Papežském ústavu posvátné hudby s polemickou poznámkou: „Hájím liturgický zpěv jako nositele víry a jsem radikálně proti banalizaci našich tradic.“ A tuto formu eucharistické vigilie komentoval slovy: „Ve Vatikánu je dost těch, kteří jsou papežštější než papež, a z každé iniciativy se snaží vytlouci podívanou.“ Sám si vzpomínám, jak při apoštolské cestě do Austrálie v roce 1986 se při návštěvě jedné školy studenti ptali Svatého Otce, jakou hudbu má rád. Přiznal a nezapřel: „Mám rád klasickou hudbu, ale líbí se mi 1... jak tomu říkáte? ... rock!“ Tehdy jsem to považoval za řeěnickou nadsázku. Ale pak v roce 1993 zpíval Lucio Dalla na náměstí sv. Petra, v roce 1995 vítězka San Rema Giorgia a před měsícem v Paříži, také před statisíci mladých, zpívala rocková hvězda Bocelli. Kardinál-novinář Ersilio Tonini odpověděl na tento problém vzpomínkou: „Před třemi léty jsem přivedl na audienci u papeže své příbuzné a několik přátel jako Zavoli a Biagi. Zavoli s představil: „Pocházím z Romagne.“ (Taje proslulá svým anti- klerikalismem a protipapežským postojem. Ne náhodou to byla a je bašta italských komunistů, jako Bologna.) Papež nato pohotově: „Víte, že si tu a tam o samotě prozpěvuji ‘Romagna mia’?“ - “I mne to mírně ohromilo“, dodává Tonini. Pak jsem vzal pod paží Biagiho a říkám papežovi: „S ním jsme dělali tolik televizních pořadů!“ - „Doufám, že byly dobré“, replikoval Jan Pavel II. - „Právě jsme realizovali pořad o desateru Božích přikázání“, vysvětloval Biagi. „Doufám, že jste žádné nevynechali!“ - „Kdepák!“ vyletělo nám z úst oběma. „A tedy vám děkuji i jménem Mojžíše“, uzavíral papež. V Bologni bylo vidět bílou postavu papeže v pozadí pódia obklopeného sedícími biskupy, ale také všude na zemi kolem chlapci a dívky. Pozorně naslouchal, když Bob Dylan zpíval ‘Blowin in the wind’.. S lehkostí moderátora navázal: „Jeden z vašich zástupců se mě před chvílí ptal, jaká je odpověď na otázku, že váš život vane ve větru. Ano, je tomu tak. Ale není to vítr, který všechno strhává do víru nicoty, nýbrž je to vítr, kteiý je vanutím a hlasem Ducha, hlasem, který' volá a říká: Pojď! Ptali jste se mě, kolik cest musí ělověk projít, abymohl uznat, že je opravdovým člověkem. Říkám vám: Jednu. Je jen jedna cesta člověka. Tou je Kristus... Během této vigilie jsem musel myslet na všechno to bohatství: hlasy, melodie, intuice, odpovědi, vnímavost tolika, tolika jiných talentů. Musíme být velmi vděčni za všechny tyto talenty, a tato vděčnost, to znamená eucharistie.“ Následovaly dvě další písně Boba Dylana, a Svatý Otec, ještě než odešel - táhlo k půlnoci -, cítil potřebu něco dodat: „Je třeba eucharistie, protože je třeba být vděčný za všechny tyto talenty, za všechno toto bohatství. Eucharistie znamená totiž díkučinění, ale to je nutno dělat skrze oběť kříže, skrze krvavou smrt Krista. Ale kdyby nebylo Kristovy smrti, nebylo by ani vzkříšení.“ Zde vypukla bouře potlesku. Počkal, až se ztiší, byly to dlouhé minuty - a pak pokračoval latinsky: „Mors et vita duello conflixere mi- rando. Dux vitce mortuus, regnat vivus. “ Nepřekládá, jen s lehkým úsměvem poznamenává, kdo dychtí znát obsah, tomu to kterýkoli kněz přeloží. A když zhaslo 800 reflektorů zaměřených na pódium kvůli televiznímu přenosu, pokračovala noční adorace Eucharistie, která trvala až do 4 hodin ráno. Při ní se po půl hodinách vystřídalo na 70 000 mladých, z nichž 5000 tam meditovalo celou dobu. Když pak za rozbřesku přišly na prostranství odklizovací čety, nestačily se divit. Nenašli žádné odpadky, ani papíry, ani plechovky, ani krabice nebo sáčky, ba ani jednu injekční stříkačku (kterých bývá na rockových koncertech až hrůza!). Opakovalo se totéž, co zažily odklizovací čety v Paříži po setkání Svatého Otce s 350 000 mladých při Světovém dni mládeže pod Eiffelovou věží. Zvláštní dopisovatel deníku Corriere della Sera, Valerio Capelli, vyjádřil své ohromení slovy: „Terribilmente ordinati“ - Strašně spořádaní, ukáznění. Není to spíše svítání naděje? Řím, 2. října 1997 POLYGON 7/1997 49 [pageend51]Jak se zbaviti rasismu Luděk Fr ýbo r t Četl jsem článek v jedněch českých novinách, plný znepokojujících zvěstí. A vskutku, je nad čím se znepokojovat. Ve vlastech českých se rozmohl rasismus a národnostní nesnášenlivost, kolují záštiplné letáky, roji se všelijaké pokoutní spolky pěstující krvežíznivou nenávist k černochům, Arabům, Cikánům, Němcům a snad i k Doudlebákům a Kujebákům, není prostě na tom Božím světě národa, který by šel sveřepým zastáncům stoprocentní národní čistoty pod nos. Řečení zastánci jsou velmi ochotní vzít nesmlouvavě spravedlnost do vlastních rukou a občas to také činí, příliš si nevybírajíce. Lze očekávat, že se jejich cíle splní tak napůl; rasové a národní čistoty asi stěží dosáhnou, mohutné ostudy pro veškerou vlast českou však nepochybně. Je to dost k ..., nu, užívejme slušných výrazů, k uzoufání. Nicméně bych nelomil příliš rukama a nevolal s básníkem , o tempora, o mores. Neděje se v království českém nic mimořádného; podobné patálie má téměř každá země Západu. Jejich příčina je prostá: konstantní procento tupých hlaviček v dané společnosti, které nic nejsou, ničím nevynikají a ničeho nedosáhly, zato se kdesi narodily; i užívají této zásluhy k projevům řinčivého vlastenectví, aby zdůraznily, že když už v ničem, tedy aspoň v tomto ohledu se mají nad koho vyvýšit. Rozdíl proti dřevním časům je leda v tom, že onehdy si tyto postavy vyrážely zuby na fotbale, kdežto nyní ve svorném šiku napadají baseballovými pálkami osoby odlišného jazyka či pleťového odstínu. Snad lze hovořit o rasismu; ale zcela určitě o hlubině přiblblictví nejspodnějšího druhu. V zemích českých k tomu přistupuje i jistý poněkud směšný obyčej dneška: zajisté má v ledačem co dohánět země česká Západ, jenže je to dohánění dost zapeklité. Není to věc snadná, přiblížit se Západu dejme tomu v hospodářské produktivitě či v exportu, o různých aspektech mravních ani nemluvě. 1 dohání se v rozličných kravinkách: v pornografii, v nafouklém jazykovém primitivismu, ve špatně pochopeném snobismu nablýskaných automobilů, no, a nikoli naposled i v tom uřvaném vlastenectví přiboudlých hlaviček. Je však i důvod třetí a řekl bych, že jediný skutečně vážný. Přitom nesmyslný a odstranitelný. Ale abych začal u jiného konce: Představme si ten málo pravděpodobný případ, že by se občan Filipín nebo Paraguaye rozhodl státi se Čechem. Že by to byl člověk přičinlivý, inteligentní, vzdělaný, kvalifikovaný, podnikavý' (v dobrém slova smyslu), mravně bezúhonný, že by se z hlubokého zájmu i z předvídavosti naučil česky, že by byl odhodlán ve své nové vlasti živit sebe i svou rodinu poctivě a přispět svým dílem k jejímu rozvoji. Neznám příliš české imigrační zákony, ale tuším, co by se stalo. Pokud by mu slavný úřad vůbec odpověděl, byla by odpověď zamítavá. Neboť ani v tom se země česká neliší od zbytku současného světa. Když se někdy v minulém století rozhodl český Honza, že vezme raneček a vystěhuje se za oceán, nebylo to zvlášť snadné, ale úřední postup byl jednoduchý. Honza prodal chalupu, z výtěžku si zaplatil přepravu plachetnicí, koupil sekeru a pár volů, úřady mu ukázaly kus pralesa kdesi v Oregonu a on jej vyklučil, vzdělal a našel na něm obživu. Buď se osvědčil nebo padl, pomoci se mohl nadít jen od Pánaboha, ne však od sociálního úřadu. Před nějakými dvaceti lety, kdy jsem jako čerstvý připrchlík zvažoval, do které končiny světa bych se měl vrtnout, už byla věc o něco složitější: bylo mi vyplňovali formuláře rozličných přistěhovaleckých států. Hemžily se takovými otázkami: Umíte jazyk této země a do jaké míry? Jaké je vaše vzdělání? Čím jste a co umíte? Byl jste trestán? Jste zdravý? Nejste náhodou syfilitik, komunista, blázen, anarchista, přívrženec sekty satanistů nebo alkoholik? Krátce shrnuto, tázala se vyvolená země zájemce o přistěhování, čím jí může prospět a zda jí nebude na obtíž. I to bylo ještě rozumné, mnoho našinců v té době svou novou vlast našlo, ona prospěla jim a oni jí. Jenže čas trhal oponou jak střelený a vlna vysoce humánního liberalismu odplavila podobné formuláře. Nelze se již tázat zájemce o přistěhování, není-li například blázen. Neboť to by ... uj, uj! Diskriminace bláznů! Diskriminace alkoholiků, syfilitiků, o komu50 POLYGON 7/1997 [pageend52]nistech pomlčmež. A pokud by nějaká statistika ukázala, že se dejme tomu mezi Eskymáky vyskytuje menší jazykové či jiné nadání než mezi Hotentoty ... hle, diskriminace Eskymáků! Rasismus! Ra-si-smus!!! V zájmu absolutní lidské rovnosti byl nahra- žen zdravý rozum posvátnými slovíčky, nelze hnout prstem, aniž by okamžitě někdo netahal z rukávu trumfy rasismu, sexismu či jiných zavrženíhodných -ismů. Poznamenejme, že přibližně v téže době veškeré státy Západu jednak přijaly velmi humánní a sociální zákony, jednak prošustrovaly své finanční zdroje, i přidružila se k obavě před nařčením z diskriminace též obava, aby přistěhovalec nechtěl využívat oněch sociálních zákonů, což obojí prakticky vedlo k znemožnění poctivého přistěhovalectví. Kdepak s ranečkem do Manitoby, milý Honzo! Kdepak se sekerou do pralesa, na vlastní nohy se postavit! Jak staromódní a jak snadno v tom nalézt čertův chlup nějaké té diskriminace! Měli jsme ještě štěstí, my připrchlíci bolševických dob; byli jsme poslední Honzové s ranečky, v nichž nám bylo dovoleno přinést si poctivost, píli, snahu poctivě se živit. Dnes už bývá Honza tázán pouze na dvojí: má-li v ranečku zhruba milion dolarů, aby hned po přistání nežádal o sociální podporu, nebo může-li se dostavit v doprovodu bohatého strýčka, který se vlastní krví podepíše, že bude Honzu nadosmrti živit. Jinak - ádyjé, Honzo. Máme svých lajdáků dost. I uváží zákonů dbalý Honza všechny tyto překážky a, jsa mužem poctivým, povzdychne si a ulehne za svou domácí pec. Za mořem štěstí hledati nemožno. Jinak je tomu samozřejmě s rozličnými Jeníky nepoctivými, podvodnými, zlodějskými, línými, hloupými, leč vychytralými, pevně odhodlanými co živi budou nesáhnout prstem na práci. Ti se přísných imigračních zákonů nelekají, nýbrž nějakým švindlem do země svých snů nalezou. Jsou-li chyceni a dveřmi vyhozeni, vlezou oknem. Ze nedostanou povolení k práci? Haha, budou kšeftovat s drogami. Budou krást, podvádět, žebrat, budou dotěrní a neodbytní, a když se jim to nějaký čas bude dařit a mezitím úspěšně sedm harantů zplodí, nakonec se i úředního povolení k pobytu dočkají. V nejhorším nalezou do nějakého kostela a slitovným liberalismem prodchnutý pastor je nevydá, do novin bude psát, o rasismu hřímat. Byl to výčet velmi barvitý, ale už jej nechám, neboť se obávám, aby mi samému pukavec nařčení z nějakého toho -ismu na hlavě nepřistál. Poctivým je snadno vrátka před nosem přibouchnout. Lotrům a vyčurancům je nikterak přibouchnout nelze. Tak se vlády humánního Západu dočkaly jednak dosti pochybné společnosti nelegálních, leč z různých důvodů trpěných vetřelců, jednak nerudné reakce svého starousedlého obyvatelstva, jemuž lze těžko vysvětlit, že obecný úpadek osobní bezpečnosti, špína a nepořádek jsou jevy, na něž se nemá dívat, jelikož by to byla diskriminace. A to už je také přímá podpora a potvrzení rmutných figur na nej spodnějším žebříčku lidské kvality, spatřující kýženou příležitost konečně něčím být. Jsem Čech! Jsem Němec! Jsem ... třeba Papuánec! Pryč s cizáky! Pryč s Nepapuánci! Kdybych do toho měl co mluvit, znal bych účinný recept proti primitivnímu rasismu, na nějž si stěžuje zmíněný článek. Obnovit dřívější obyčej... no, snad ani by to nemusel být onen se sekerou a s pralesem. Stačil by ten, tážící se po znalostech a kvalitách. Po tom, čím chce a může přistěhovalec zemi své volby přispět. A snad by to šlo ještě jednodušeji: Přijď, přihlaš se, dostaneš jednoroční povolení k pobytu. Za rok přijď znovu a ukaž, že máš práci, že platíš daně, že slušně bydlíš a nejsou na tebe stížnosti. Trestný čin ruší povolení k pobytu okamžitě a bez odvolání. Vyhověl jsi tomuto jednoduchému požadavku, povolení se prodlužuje až k výslednému získání státní příslušnosti. Nevyhověl-li jsi, seber své legálně nabyté švestky ajdi, odkud jsi přišel. Neboť jakýkoliv jiný způsob staví principy humanity na hlavu, upřednostňuje zlou vůli a trestá vůli dobrou. Troufám si tvrdit, že pak by za krátký čas zmizel i rasismus, nedůvěra k cizincům, řeči o černých či jakých ještě hubách, a to nejen v království českém. Hannover, 7. srpna 1997 POLYGON 7/1997 51 [pageend53]Postsocialistické předhrobí aneb Kterak nenajížděti na plán péče o člověka ROBERT F. LAMBERG ... pokračovaly boje o nový systém zdravotnictví... "Předkatastrofou"(Polygon 6/97, str.l) Přecházeli jsme Vodičkovu u Palackého ulice. Všechno rozkopáno, šutráky, písek, dřevěné zátarasy. Eva zůstala - dodnes nevím proč - dva, tři kroky za mnou. Zastavil jsem se a obrátil se k ní. Zvedla obě ruce jako by se omlouvala. V tom okamžiku se objevila vedle ní tramvaj, z ničeho nic tramvaj, a srazila ji k zemi. Hlava jí spočívala na levém předloktí, v kaluži krve, oči zavřené, v bezvědomí. Nohy až nad kolena pod podvozkem, jehož dolní hrana byla ovšem vyšší než její tělo, takže se jí podvozek nedotkl. Stál jsem vedle Evy a stále opakoval stejná slova: „No tengas miedo, aquí estoy contigo. “ („Neboj se, jsem tady s tebou.“) Kolem nás hustý dav, viděl jsem jen boty, kalhoty, sukně, sandály. Mladá žena si poklekla ke mně: „Jsem lékařka. Máte čistý kapesník?“ Zvedla zlehka Evinu hlavu, nahmátla tepnu, puls pravého zápěstí: „Žije, snad má jen otřes mozku.“ Objevil se policista. Občanku prosím. (Nemám, jsem cizinec.) Nacionálie, také té paní na zemi, pokud bych ji znal. (Znám ji.) Potíže se psaním slov ve španělštině. (Převzal jsem zápisnici a zapsal, co třeba.) Kde zůstává záchranka? Trvalo to věčnost - nebo se mi to jenom zdálo? Dva, tři chlapi se záchranným vozem. Začíná handrkování, nechtějí mě pustit k manželce do záchranky, ač mají pro doprovázející osobu místo. „Jak se s ní chcete proboha domluvit Španělsky, snad portugalský?“ Nakonec mě vzali a cítil jsem poprvé, že čekají „všimné“. V následujících dnech jsem měl mít nejednou stejný pocit... Ve voze se Eva vzbudila k vědomí a naznačila, kde jí bolí, zejména levé zápěstí, tvář, hlava. Dali jí injekci, jakou nevím. Neřekli mi to a nikam to ani nezaznamenali. Nenapojili ji na infusi, jen dvakrát třikrát jí opáčili puls. To vše dělal chlap primitivního dojmu, vypadající spíše na soudruha SNB než na lékaře (což o sobě tvrdil). Jak jsem brzy měl zjistit, měl smysl pro černý humor: „Máte štěstí, jedem do nejlepší pražské nemocnice, do nemocnice Na Františku...“ A pak mi řekl to jediné, co ho skutečně zajímalo, jakousi diagnosu sui generis: „Stojí to šest tisíc pět set, zaplatit ihned!“ Tento lékařský nález opakoval snad desetkrát během té krátké cesty do nemocnice, mlel ten obnos neustále, žvýkal ho jak lepkavé cukrátko. Pak, už v nemocnici, mi vystavil příslušný účet. Mám ho ve fotokopii před sebou. Písmo primitiva, který jen jakž takž umí psát. Podpis: Houser Jar. Potvrzuje: výjezd vozu Rychlé lékařské pomoci (číslo vozu 167): Kč 4.000; výjezd vozu Rychlé zdravotnické pomoci (bez čísla vozu): Kč 2.500. Žádné číslo vozu, jelikož se tento výjezd ani nekonal, jenom se zaúčtoval. Předpokládám, že Houser Jar. (cena celkem: Kč 6.500) je nejenom doktorem lékařských, ale i účetnických věd, jakýsi vzor posttotalitního, raně kapitalistického felčara. Nemocnice „Na Františku“ má tři výtahy: jeden, malý, pro nemocniční personál, dva velké, nákladové, pro nosítka, pacienty, návštěvníky. Onoho osudného 15. července 1997 jeden z velkých výtahů nefungoval a druhý jen občas. To nás ale prozatím nemuselo zajímat, jelikož nosítka s Evou zůstala v přízemí na chodbě, za dvěma otevřenými dveřmi k ulici, takže jsme si mohli užít hluku a studeného vzduchu tohoto zamračeného dne, a to od čtvrté hodiny odpolední do osmi hodin večer. Ovšem s přestávkami: dvakrát odvezli Evu do nějaké místnosti, na rentgen a na reposici a sádrovou fixaci zlomeného levého zápěstí, včetně zašití rány nad horním rtem a na horní části nosu. Na ošetření „Tříštivé zlomeniny nosní kůstky“ (opisuji znění chorobopisu) ale - jak 52 POLYGON 7/1997 [pageend54]se později zjistilo - zapomněli. Veškeré úkony provedl jeden jediný lékař za pomoci rtg,-sest- ry, která se starala i o různé byrokratické záležitosti: podstrčila mi dvakrát, třikrát lejstra k podpisu, odevzdala mi část Evina oděvu jakož i peněženku a šperky, které manželka měla na sobě, s výhružným: „To je vše, abyste věděl! Tady mi to podepíšete!“ Statná holka s bohatou hřívou a velkými bokadly - a zároveň nádherný exemplář socialistického tvora. Na opětovnou Evinu i mou prosbu o nějakou přikrývku - manželka se třásla zimou - „sestřička“ nereagovala, na otázky zásadně neodpověděla. Až jednou, když jsem se po třech hodinách na chodbě nesměle zeptal, jestli by se pro stále ještě zakrvavenou a zašpiněnou oběť dopravního úrazu už nenašla někde postel, dostalo se mi hlasitého poučení: „Čekejte! Nejste tady sami!!!“ (A byli: k mému překvapení jsem za necelé čtyři hodiny, strávené na koridoru nedaleko vchodu, neviděl jeden jediný nový příchod...) Lékaře všeho schopného - reposice a zasádrování zlomeniny, šití ran a bůhví čeho všeho více - mám zato v dobrém v paměti: byl jediným z lékařského nebo ošetřovatelského personálu, který si se mnou v této nemocnici za celou dobu, až do propuštění Evy, promluvil. Byť i jen stroze, minutu nebo dvě, při vyplňování chorobopisu. V nemocničním pokoji stály čtyři postele a dva nebo tři noční stolky; bylo tam ještě místo na jednu jedinou židli. Návštěvy nemocných se, zdá se, nekonají: ze sousední postele, vedle Evy, se ozvalo zlostné zasyčení, když jsem se pokusil zůstat u manželky prvních pár minut. Nejdříve se ale ještě odehrála dramatická scéna: ošetřovatel, který Evu zanesl na nosítkách do pokoje (i výtah fungoval!), ji vyzval, aby se zasádrovaným loktem zavěsila kolem jeho krku, aby ji tak mohl dopravit na postel. Když jsem upozornil, že to je vzhledem ke zlomenině nemožné, dostal tento asi padesátiletý muž přímo hysterický záchvat, který se projevil mimořádně silným řvaním na nás dva. Záchvat trval až do okamžiku, kdy jsem mu strčil do ruky padesátikorunu. S úklonkem se vytratil a já jsem pak manželce pomalu a docela bez potíží pomohl na lůžko. Tam ležela mezi nevrle zírajícími postaršími ženami. Žádný lékař, žádná ošetřovatelka. Kdy ji budou konečně mýt? Kdy ji napojí na infusi, kdy jí dají antibiotika? Nemyli, nenapojili, nedali. Čekal jsem vedle ní patnáct, snad dvacet minut, pak jsem odcházel. Nevydržel jsem zlostné pohledy Eviných sousedek. Na chodbě jsem nikoho nenašel; trvalo mi chvíli, než jsem objevil ošetřovatelku. Tu zajímala jedině Evina pojišťovna. Ubezpečil jsem ji, že pacientka je na sto procent pojištěná. Jistěže, kdo už má rád nemocnice? Ale tahle, ta na mne působila spíše jako trestnice než jako špitál. Cit mě nezklamal: ráno, když jsem zavolal přítelkyni oftalmoložku, dostal jsem potvrzení: „Musíme Evu ihned z >Františka< dostat; to je spíš předsíň hřbitova než nemocnice! Tam odkládají osoby, o které se nikdo už nechce starat...“ V poledne jsme spolu byli u Evy a dověděli se, že jako jediné léky jí dali prostředek proti bolestem a magnesium. Nikdo ji nemyl; postavili jí sice nádobu s vodou na zem vedle postele, ale z postele nemohla (a ani nesměla). Léky jí nedali přímo, takže se o nich dověděla spíše vlastním pátráním (noční stolek si dělila se sousedkou). K jídlu nic nedostala (ovšem na jídlo ani neměla chuť), ale ani nic k pití, jen po důrazném dožadování v angličtině a posunky. Stéblo, které vzhledem ke svému zranění potřebovala k pití, jí poskytla sousedka; bylo již značně použité. Lékařka, na kterou padá zodpovědnost za tuhle nádheru, za nemocnou, kterou jsme s nosem plným zaschlé krve odvezli z tohoto skvělého centra postsocialistického zdravotnictva, si zasluhuje vzpomínku plným jménem: MUDr. D. Barnášová. Manželka měla plné cestovní pojištění u světového koncernu „Assist Card“, který má evropskou centrálu v Madridu. Ještě v den úrazu jsem tam zavolal a dostalo se mi ubezpečení, že se veškeré náklady okamžitě uhradí, a to přes zplnomocněného agenta, kterým je místní - pražská - pojišťovna „Coris“. Krátce na to mě volali přímo z „Corisu“ a potvrdili, že je vše v pořádku: žádné účty prý platit nemusíme, nýbrž v nemocnici jen poukázat na ně, na Coris. Následující poledne, kdy jsem si s přítelkyní oftalmoložkou přišel pro Evu, o kterou se za uplynulou noc a půlden dohromady nikdo nestaral, nám přikázali čekat na strážmistra Jana Rybára z Policie ČR - odbor dopravních nehod, který sice ohlásil svou návštěvu, ale nakonec se nedostavil. Během dlouhého čekání POLYGON 7/1997 53 [pageend55]na pana strážmistra jsem se několikrát pokusil o rozmluvu s MUDr. Barnášovou, která loudila po chodbě. Nepodařilo se mi to. S přítelkyní, doktorkou medicíny jako je ona sama, sice vyměnila pár strohých slov; se mnou - jediným rodinným příslušníkem cizokrajné nemocné - si ale nepromluvila, ani na pozdrav neodpověděla. Dívala se skrze mne jako kdybych byl ze skla: pro mne zvláštní, dosud ještě nikdy nezažitá situace. Nepromluvila se mnou ani když přítelkyni odevzdala účet: za výbornou péči po dobu dvaceti hodin chtěli něco přes Kč 13.500, zaplatit prosím ihned! Poukázali jsme na „Coris“, ale naše doktorka neměla pražádnou chuť zdržovat se s telefonováním. Konečně se k tomu snížila. Jenomže v „Corisu“ byla nyní u telefonu jiná osoba než ta, která mě v předcházející večer ubezpečovala, že je všechno v pořádku. Nyní „Coris“ neznal ani mne ani „Assist Card“, jehož agentem byl (a snad do dnešního dne je). Abych dvouhodinovou telefonní bitvu mezi mnou, neochotným personálem „Na Františku“, pojišťovnou v Madridu a i na dnešní Prahu překvapivě sprostými representanty „Corisu“ vtěsnil do jedné věty: Zásluhou vzorně se chovajících Španělů, které tento případ jen ve formě telefonních poplatků musel stát pěknou kupu peněz, „Coris“ nakonec se ujal placení. Ovšem v následujících dnech, při vyúčtování ambulantního ošetření ve Vinohradské nemocnici (s lepší úrovní péče i o něco lidštějším personálem), se s „Corisem“ vše mělo opakovat znovu a znovu. Tatáž chtěná neochota, stejné hulvátství („... neštěkejte na mne...“), stejné provinční hlouposti a bolševické hrubosti. Co se týká posledních, nelze si nevzpomenout na zaměstnankyni Baltrovou, která se v telefonu pyšnila dokonce jakousi znalostí španělštiny. Baltra je jméno známé čilské komunistické rodiny. Že by sešvagřená soužka? Lékaři v Curychu, kam jsme dorazili devět dnů po pražské nehodě, a pak v Buenos Aires za- lomcovali rukama. Reposice zápěstí byla sice v pořádku, ale k fixaci použili materiály a techniky, které se v normálním světě už dávno nepoužívají. O nosní zlomeninu se nikdo včas - tj. ihned po nehodě - nestaral, zašití tržných ran v obličeji nebylo provedeno s odbornou pečlivostí, takže vznikly záněty a zbytečně velké jizvy, které se budou muset eliminovat plastickými operacemi. Stačí říci, že lékaři jak ve Švýcarsku tak v Argentině nám nechtěli věřit, že jeden a tentýž lékař repono- val a zasádroval zápěstí i provedl zašití ran a veškeré další odborné úkony, vzešlé z tohoto případu. Nejde ale ani tolik o zastaralé lékařské techniky, o neznalost určitých metod a o ubohý stav nemocnic a jejich zařízení, nýbrž jde o stav morální. V chování lékařů a ošetřovatelského personálu se odráží přímo provokativní intensitou pohrdání lidským životem a důstojností člověka. Ponižovat nemocného je v tomto žalostném prostředí, zdá se, samozřejmostí, tak jisto pokořit rodinného příslušníka, dokonce i když užívá nechutného mazání „všimným“. (Naše přítelkyně rozdávala personálu akademickému i neakademickému čokoládu a kávu.) Říká se, že opravdovou - nezkrášlenou - vizitkou země jsou jeho nemocnice, věznice a kasárny. Viděl jsem jen nemocnice, pražské špitály osm let po odstavení analfabetických lidožroutů od moci. Stojí v divném kontrastu k rekonstruovaným palácům, k útulným hospůdkám, k udržovaným zahradám, k výborně zásobeným obchodům, k nenáhlému nabývání občanské normálnosti, kterého jsme v České republice svědky. Měl jsem do činění s „úřadem “ - s hulváty v postsocialistické „pojišťovně“ (připomínala mi kádrovku se svými sprosťáky) i s policií, kde pokládají za normální, aby dosti těžce zraněná oběť dopravní nehody ji navštívila za účelem sestavení protokolu někde na dalekém předměstí, a ne aby policie s občanskou samozřejmostí tuto oběť vyhledala ve svém bydlišti. Zbytky půl století nelidskosti, hluboce zakořeněné dokonce i tam, kde by se nejvíce mělo dbát života, zdraví, slušnosti: Snad se normální mravní úrovně dosáhne za generaci, za dvě, snad to potrvá ještě déle. Každopádně to bude pro mne, pro nás všechny, příliš pozdě. Škoda! Buenos Aires, říjen 1997 ■ 54 POLYGON 7/1997 [pageend56]Hříchy minulosti vrhají dlouhé stíny Koho odškodnit a koho ne? MIROSLAV HONZÍK, PRAHA Ve švýcarských veřejných sdělovacích prostředcích i na politické scéně se již delší dobu věnuje zvýšená pozornost záležitosti náhrady majetku, který byl zabaven Velko- německou říší před rokem 1945 židovskému obyvatelstvu. Samozřejmě platí všeobecně uznávaná zásada, že kdo byl poškozen, má být dle možnosti odškodněn. U těchto věcí z minulosti vyvstává však nebezpeěi, že odstraňování starých křivd způsobí křivdy nové. Bude jistě velmi obtížné věrohodně dokázat původ německého zlata z tohoto období. Je logické, že veškeré mezinárodní obchody Německé říše nemohly být prováděné za marky, nýbrž za zlato. Zlato ovšem získávali nacisté z mnoha zdrojů. Byly to v neposlední řadě majetky okupovaných států, např. z Protektorátu Čechy a Morava, Generálního gouvemementu (Polsko), Francie, Belgie, Holandska, Dánska, Norska, Řecka. Bylo tu i nežidovské obyvatelstvo těchto obsazených zemí, které bylo soustavně ožebračováno, velkému počtu lidí byl zabaven majetek, převážně zlato. Nebo vezměme namátkou informaci z knihy švýcarského autora G. Treppa: .... z trezorů Bank of England bylo 24. 3. 1939 převezeno do Berlína, se souhlasem Chamberlaina, 1013 čs. zlatých prutů...“ Náhrady škod, které pochopitelně představují nesmírně etickou otázku, jsou však velice těžko prokazatelné. Nedovedu si představit, jak by uplatňovali své nároky např. příslušníci bělogvardějské emigrace z let po 1. světové válce na dnešním Rusku. Kdo obchodoval s nacistickým Německem by pomalu měl vracet, co vydělal. Tak se alespoň ozývá v kruzích levicových intelektuálů. Ale kdo obchodoval se Sovětským svazem a vydělával na tom miliardy? Neustále se setkáváme se zcela rozdílným pohledem na nacismus a bolševismus. Což jsou ty miliony zavražděných Rusů, Ukrajinců a dalších středo- a východoevropských národů méně politováníhodné než židovské oběti nacistů? Naučme se konečně měřit stejným metrem! Je třeba také zvážit, že Židé žili ve středoevropském prostoru desítky a stovky let. Měli tam své přátele, příbuzné, známé. Z vlastní zkušenosti vím, že mnozí prozíraví Židé si před svým odvozem do Terezína nebo jiného koncentračního tábora uskladnili zlato, šperky, starožitnosti či kožichy u svých známých. Pochopitelně se vyskytli i nepoctivci, kteří jim svěřené předměty potom neodevzdali. Z toho všeho vyplývá, že bude neobyčejně obtížné, těmto zajisté oprávněným nárokům vyjít vstříc. Ve Švýcarsku se zřizují fondy, spravované komisí, složené ze zástupců strany židovské a švýcarské. Z těch pak má být odčerpáno globální odškodnění asi jakýmsi imaginárním osobám, ne sice nacisty okradeným, ale žijícím v bídě, protože těch, kdo přežili, tu bude po padesáti letech asi mizivé procento, čili bude se spíše jednat o dědice, kteří nemusí vždy přesně vědět, co bylo majetkem jejich předků. Bylo by daleko spravedlivější, kdyby postižení nebo jejich dědicové uvedli konkrétní údaje o svých oprávněných nárocích. Co se ovšem stane s majetkem nežidov- ských poškozených včetně nároků z vyloupených pokladen obsazených států, to už suď Bůh. Doposud ponejvíce své nároky nevznesli. Ale co když je jednou vznesou? Takto se obávám, že nedostatečně podložené nároky pronásledováním osobně postižených Židů mohou být vodou na mlýn antisemitům. A to by moudré nebylo. POLYGON 7/1997 55 [pageend57]POSTŘEHY PAVEL VERNER Tojefurt řečí, že korupci nelze dokázat a proto ani potrestat. Jestliže ministerstvo dlouhodobého sympaťáka číslo 1, Vladimíra Dlouhého, prodalo řadu státních podniků vnitřního obchodu hluboko pod cenou, je vám i mně jasné, že úředníci a noví nabyvatelé tančili spolu korupční kvapík. K tomu, aby skončili pod zámkem, není vůbec třeba načapat je při předávání bankovek. Podle (neexistujícího) zákona měl by stačit prostý fakt nesmyslného obchodu. Brání snad někdo zákonodárcům v tvůrčím rozletu? Muž, který vtrhne do cestovní kanceláře Prog a odnese si počítač bratru za padesát tisíc, je lupič. Jasná věc. Majitelé této cestovky, kteří od toho občana vybrali padesát tisíc na zájezd a pak kancelář zavřeli a po turecku zmizeli, jsou počestně zbankrotovali podnikatelé. - Jak se vám to líbí, kocourkovští? Ministr životního prostředí J. Skalický povolil firmě TVX Bohemia důlní geologické práce v Kašperských Horách proti vůli tamních úřadů a obyvatel. Jeho náměstek L. Bízek zase prohlásil, že informovanost veřejnosti o problematice životního prostředí je dobrá a přijímat nějaký zákon o přístupu k těmto informacím ji už nemůže zlepšit, je tedy podle něho asi zbytečný. Když už je tohle ministerstvo k ničemu, nemělo by se aspoň přejmenovat? Třeba na MÚK, ministerstvo ústupků a kapitulací. Od komentátora J. N. jsem se v jednom deníku dočetl, že ekonomické teorie sociálních demokratů budou každému k smíchu. Nejsa ekonom, těžko to posoudím, ale i jako laik jsem pochopil, že ekonomická praxe ODS už je naopak dávno k pláči. Co je pro lidský organismus zdravější? Smích nebo slzy? Každopádně si budete muset brzy vybrat. Málokdo chápe úpornost, s jakou koaliční panstvo ignoruje nápad na zavedení registračních pokladen a finanční prokuratury, tedy nástrojů zjevně sloužících ke zvýšení rozpočtových příjmů. Jestli jen proto, že s tím nápadem přišla opozice, pak je nejvyšší čas ustavit Komisi pro potírání funkcionářské ješitnosti. Ostatně Vladimír Budín- ský prý momentálně zase nemá funkci. Květy sametové revoluce se rozvinuly v plné kráse. Kdyby akciová společnost Cíl kdysi patřila komunistům, či národněfrontovně spo- 56 POLYGON 7/1997 [pageend58]lupracujícím lidovcům a národním socialistům, vrchní soud v Praze by ji bez diskusí zapsal do obchodního rejstříku. Sociální demokraté, rozehnáni po kriminálech, dovolili si fungovat jen za hranicemi. A to se u soudů v Čechách neodpouští. Ať žije Vítězný únor! Sadisté v zelených kamizolkách si asi mnou ruce, neboť změkčující novela zákona č. 246 (o ochraně zvířat proti týrání) zdá se být na světě a oni konečně mohou nechat vyřádit své vzteklé jezevčíky na zajatých liškách. Prezidentská kancelář prostě prošvihla termín, když tu neevropskou ostudu, schválenou i ctihodnými senátory, vracela dolní sněmovně k opětovnému projednání. Doufám, že se prezident republiky aspoň obrátí na Ústavní soud. Jenže spor, na to je taky termín. Měl by svým úředníkům koupit budíka. Představte si konkurs na místo velvyslance v Brazílii. Hlavní podmínkou je znalost portugalštiny. Mezi pěti uchazeči ji ovládá jen pan X. Vybrán je ale pan Y s odůvodněním: Jsou předpoklady, že teď se tu řeč naučí. Stejně perplex jako pan X musela být akciovka Bohemia Sekt, když v trendu o 89% akcií Becherovky vybrala vláda eseróčko Value Bill, sice bez slušného podnikatelského plánu, ale s neodolatelným Schwarzenbergern v pozadí. Na rozdíl od Bohemia Sekt se nemohlo pochlubit znám- koprávnídohodou s Underbergem, ani nejvyš- ší finanční nabídkou jako třeba Stock Plzeň. Tím netvrdím, páni advokáti, že šlo o korupci. Ta přece, jak všichni víme, nejde nikdy dokázat. Vyzývat ústavní činitele, aby opustili svou funkci, se stalo oblíbeným národním sportem. Taky bych rád vyzval, ale koho? Toho, kdo prozradil novinářům to, co mu řekl cizí velvyslanec? Nebo toho, kdo nestydatě lobbuje pro zahraniční výrobce stíhaček? Má odejít ten, jehož ožralí podřízení ztrácejí v putykách přísně tajné informace? Nebo dokonce ten, pod jehož moudrým vedením jsme se dostali na pokraj ekonomického kolapsu? Poraďte, prosím, ta vnitřní nejistota je hrozná. Ústecká Spolchemie vypouští denně do Labe 200kg haloéteru, v každém litru odpadních vod pak do řeky vyklápí2700 mikrogramu karcinogenního trichlormetanu. Pětinásobně tak překračuje směrné číslo pro znečišťování, přípustné v západní Evropě. Synthezia, výrobce sem- texu, vypouští do ubohé řeky 60% svých vod, aniž by je protáhla čistící stanicí. Kolikrát se tak ptám, proč by si madam Evropská unie měla pouštět do kvartýru nemytého, páchnoucího českého šmudlu ? Vrchní šéf SPR-RSČ Miroslav Sládek koupil obci Josefov obecní zvon a stal se tak tamním čestným občanem. Jak tak koukám na poslední průzkumy IVVM o předvolebních preferencích, je to docela originální kupovat si za stranické peníze vlastní umíráček. Kdyby mi někdo v začátku let sedmdesátých řekl, že óbrsoudruzi Jakeš a Lenárt kolaborují s okupantem v rámci platných zákonů a na věky věkův jsou právně nepostižitelní, asi bych ho praštil. Dnes bych se mu musel omluvit. Fajn, spokojíme se tedy s odsouzením morálním. Jaký to bude trest pro lidi bez morálky, umím si představit. V naší ulici žije jeden ťulpas, který ještě v říjnu 1989 vstoupil do KSČ, aby se dostal služebně do Paříže. Stejnou jasnozřivost projevili tvůrci televizního Respektování dne 16.9., když nechali funkcionáře ODS diskutovat na téma, lze-li tuto stranu reformovat a dá-li se na tomto světě vůbec existovat bez Václava Klause v čele. Pane šéfredaktore Mlynáři, vaše starosti na mou hlavu. Od vlády je moc pěkné, že pro 17 tisíc zaměstnanců železnice, kteří půjdou na dlažbu, chystá zajímavé sociální programy. Jenže vláda se takhle baví na cizí účet. Zatímco „přebytečné" ajznboňáky asi ještě v tomto složení propustit stihne, břemeno sociálních programů hodí na krk Zemanovi. Vždyť už ani v redakci Telegrafu a na sekretariátu ODS nemohou ti soudní věřit, že tato koalice povládne déle než rok. ■ POLYGON 7/1997 57 [pageend59]Jsou také zcela jiní lidé... JITKA A STANISLAV DVOŘÁKOVI, LIBEREC Stali jsme se teprve nedávno čtenáři Polygonu, přesněji řečeno, četli jsme poslední dvě čisla. Jako lidé žijící v Česku jsme strnuli při pomyšlení, že odběratelé jsou většinou Češi v zahraničí, a že se jim předkládá obraz o nás, žijících doma, v těch nejčeměj- ších barvách. Pro tisk je přitažlivější psát o katastrofických událostech, o vraždách, loupežích, darebáctví. Koho by zajímalo, že se „nestalo nic zvláštního“. To „nic zvláštního“ je ale denním chlebem drtivé většiny obyvatel staré vlasti. Ti nahoře, kteří mezi sebou zápolí o moc (a když jsou náhodou nebo ani ne náhodou vyhozeni ze sedla, jako např. pan Šetina, vylévají si potom srdce na stranách tisku), ti nejsou obrazem národa. Ze svého pohledu známe víc těch, kteří se živí poctivě a pracují pro blaho své rodiny i společnosti. Nechceme tím říci, že darebáctví a zlodějna se v našem okolí nevyskytují, myslíme ale, že je jich asi tolik jako jinde ve světě. Každý převrat přináší všude zvýšenou šanci pro nekalé živly. Byl by zázrak, kdyby tomu u nás bylo jinak. Jak řečeno, známe víc těch poctivých, o kterých se na stránkách novin nepíše. Příběh jednoho z nich vám povíme. Jeho hrdinou - pokud to někomu zní nadsazeně, může jej zatím označit jako ústřední postavu - je člověk žijící v malé obci na úpatí Jizerských hor, ve Frýdlandském výběžku, tedy v severním pohraničí, která nese krásný název Bílý Potok pod Smrkem. V sousedství leží Hejnice, známé jako poutní místo se vzácnou bazilikou Navštívení Parmy Marie. Komunistická ideologie sice nedokázala příliš utlumit proud věřících k tomuto chrámu, zato zcela utlumila jeho jakékoliv opravy a údržbu. Teprve po roce 1989 se místní obyvatelé, ale také občané blízkých lázní Libverda a Bílého Potoka pod vedením hejnického faráře ThDr. Rabana dali do velkého díla a postupně navracejí chrámu bývalou podobu. A je věru už dnes na co se dívat. Jedním z nej aktivnějších při opravách je právě náš hrdina. Povoláním elektrikář, jinak ale všeuměl, horolezec, horal s láskou k přírodě, drobné postavy a s velkým srdcem. Jmenuje se Láďa Hanzl. Do práce na opravách chrámu chodil kolem chátrající budovy bývalé školy, která je přímo naproti, a která - tak jak se chrám postupně krášlil - stále více hyzdila prostranství kolem něj. Láďu Hanzla to jednoho dne zdravě naštvalo, i odebral se na obecní úřad s otázkou, co s tím. A páni radní, že nic, obec je chudá, peníze na opravu ani na zbourání nejsou. A tak náš hrdina pojal bohulibý záměr. Co takhle vybudovat v budově někdejší školy, navíc naproti chrámu a v krásném prostředí pod horami, domov pro staré a invalidní lidi, jakýsi penzion pro seniory9 A využít skutečnost, že místo leží v blízkosti hranic Německa i Polska a vybudovat tento domov pro občany všech tři zemí? Na to by snad peníze byly. Chyba lávky. Ani s tímto záměrem nepochodil. A tak se rozhodl vložit se do toho sám. Po poradě s manželkou Petrou vybral rodinné úspory a chátrající školu od obce koupil. A doufal a věřil, že jeho záměr bude oceněn, a že se jeho snažení dočká pochopení. Především u bank, od kterých očekával úvěr. Obrátil se také na německou stranu, konkrétně na Reichsbund der Kriegs- und Wehrdienstopfer, Behinderten, Sozialrentner und Hinterbliebenen e. V., Landesverband Sachsen (ústřední sídlo je v Bonnu). A tady uspěl. Německá organizace jeho návrh přivítala, na místo přijel její zástupce pan Havenstein, prostředí se mu zalíbilo a nabídl subvenci 100 tisíc marek. Za předpokladu ovšem, že bude do určitého termínu předlo58 POLYGON 7/1997 [pageend60]žen projekt s dalšími náležitostmi, a že bude zajištěn zbytek financování i českou stranou, buď subvencí nebo úvěrem. A tak se začal shánět projekt, ekonomické podklady k návratnosti investice a další a další. Jak pro německou stranu, tak především pro zajištění úvěru u našich bank. Kupodivu se našli nadšenci, kteří vypracovali projekt i další podklady, a hledala se banka, která by podíl potřebný za českou stranu poskytla. Byla založena i Nadace pro vybudování Domova. Banka se nenašla. Nebylo čím ručit. Nebo snad taková drobnost nestála bankám za námahu. Jo, kdyby se jednalo o úvěr 100 milionů Kč, to by šlo i bez záruky. Banky tvrdě odmítají, záruční banka ručit nechce a sny o penzionu pro staré, kde se bude pečovat o tělo i o duši, se rozplývají. „Já to nevzdám“, řekl si Láďa Hanzl. „Horolezec, když leze na skálu, taky nemůže v půli přestat. Když mi nikdo nevěří, že bych poctivě splatil, co si vypůjčím, já to vybudu- ju i bez úvěru.“ Od té doby uplynuly už tři roky, a já vám radím, běžte se tam podívat. Ne, není to ještě hotovo. Ale ostudu už ta ‘barabizna’ nedělá. Teď zde v parku stojí budova s novou fasádou, opravenou střechou, prostranství je upravené a uvnitř pokračují práce. Jak to dokázal? Především svojí pílí a houževnatostí. Jako všeuměl se pustil do práce sám. Záhy zjistil, že na to sám nestačí a chtě nechtě potřebuje pomocníky. Ti však zadarmo nepracují. A tak vždy na dva, tři měsíce přijal práci, toť se ví, že i rizikovou, ve výškách, na kostelích a tak (jako horolezec se vyzná) a ještě k tomu, jak se říká, ‘od vidím do nevidím’, a pak z toho, co vydělá, staví. Když peníze dojdou, celý postup se opakuje. Z čeho živí sebe a rodinu? O to se stará jeho skvělá manželka ze svého platu úřednice. Jedna z Láďových dcer mezitím dokončila školu pro zdravotní sestry a zatím sbírá zkušenosti, aby jednou pomohla tátovi naplnit jeho sen. Jak se vám jeví Láďa Hanzl z Bílého Potoka? Je hrdinou nebo není? Je tedy devastace cti, ideálů a myšlení typickým rysem českého postkomunistického lidu? Nejsou jen chytráci, ‘tuneláři’, jsou i Hanzlové. Není jich vůbec málo, jen se o nich nepíše. Redakce na tomto místě využívá příležitosti k několika slovům k otázce příspěvků pojednávajících o stinných stránkách české současnosti, které jsou v Polygonu tak silně zastoupené, jak už bylo několikrát z různých stran zmíněno i kritizováno. V našem případě nejde o to, „že je pro tisk přitažlivější psát o katastrofických událostech“, jak míní Dvořákovi. Ona skutečnost není výsledkem zaměření listu a výběru redakce, nýbrž spontánního výběru témat a potřeby diskuse našich autorů. Jsme si vědomi, že nepodává věrný obraz života v naší vlasti - a to by ani nebylo naším cílem. Jedná se spíše o určitý zápas, mnohdy ale i o projevy zklamání. A problém zahraničních či domácich Čechů také není tak vyhraněný, dnes je podíl obou skupin jak mezi autory, tak u odběratelů vyvážený, tendence směřuje ve prospěch domácích. Přesto se ale s dotyčnou skutečností - převahou záporných témat - nechceme natrvalo smířit. Podíváme-li se do českých novin a časopisů církevních nebo některé církvi blízkých, musíme konstatovat pravý opak: hojnost zpráv a komentářů o pozitivních událostech, činech, snaženích, úspěších. Zřejmě je to výsledkem jiné orientace autorů, jejich explicitně křesťanského zaměření. Takové informace a komentáře bychom v našem časopisu přivítali s vděčností, ať už mají zaměření jakékoli. Manželům Dvořákovým za jejich příspěvek vřele děkujeme a doufáme, že další přispívatelé, stávající i budoucí, budou v různých formách následovat jejich příkladu. - V této souvislosti v nás ale vyvstává podezření: není on ten tvrdošíjný pan Hanzl věřícím, praktikujícím křesťanem? Takovou skutečnost by nebylo nutno v Polygonu zamlčovat, když už jsme se dozvěděli, že je horolezcem, milovníkem přírody, elektrikářem... * POLYGON 7/1997 59 [pageend61]Běsnění s modrým pruhem Když pan Dostojevský roku 1862 dokončil své Běsi, slovo komunista, či komunismus, bylo ještě takořka neznámé. (Taky ministerstvo kultury a péče o literaturu byly neznámy.) A přece sepsal komunismus a vystihl zločinnou podstatu lidí zvláštního ražení až do časů Arthura Koestlera, kdy tato ideologie touhy po majetku nabyla na platnosti. Totalitu jsme prý svrhli, praví se nám, že díky Václavu Havlovi, který UV KSČ, či koho, dokázal přesvědčit, že pravda a láska jsou lepší než zloba a nenávist. Totalita je jen jiné slovo pro despocii, známou už od časů předaníických. Naším úkolem budiž odporovat jí, bez ohledu na to, jaká jména na sebe béře. Mám za to, že ta byrokratická nám zůstala, ba pokud mohu soudit, nabírá s chorobnou množivostí všelijakých úřadů formy stále hlubší a zákeřnější, ba sofistikovaně zlomyslné a blbstvím svým urážející hůře, než nějaký prvomájový pochod s mávát- kem. Totalita je totiž systém nutící občany, aby čas svého jediného života trávili způsobem, který pro ně vymyslil někdo jiný. Jak jsem se přesvědčil, osobné opravdu velice hodní a slušní lidé, leč státní či jiní úředníci rozhodli se, vedeni instrukcemi shora, že budu poslední čas svého již značně pokročilého mládí (jsem ročník 1936) trávit podle jejich představ. K tomuto účelu mi Všeobecná zdravotní poslala připiš, v němž si žádá přehled o mých příjmech od roku 1993. Ačkoliv mám jinou a po celém světě platnou pojistku, vyhověl jsem totiž druhdy úřednímu šimlu a začal platit po návratu do Bohemie i tu Všeobecnou. Proč? Inu proto, že česká zdravotní zařízení sice podle mých pozorování spíše více úřadují než léčí, leč účet pojišťovně sídlící v cizím kraji podati nedovedou. (Pokud ano, pak vězte, že nejen taxikáři a hospody, ale i nemocnice mají extra sazbu pro mizerné cizince a jinou pro domorodce. Tuto empirickou zkušenost jsem učinil v Příbrami.) Dtto, tato zařízení nedovedou vystavit účet, který bych tam zaslal sám. Podal jsem čertu prst, zdá se mi. Je mi vyhrožováno pokutou Kč 50.000, neb jsem prý opomenul cosi, o čem mne nikdo nikdy neinformoval. S velice zlou by se otázala ta pojišťovna v USA, kdyby podobným způsobem chtěla zasáhnout do mého soukromí. Obeslání přišlo doporučeně, a to listovní zásilkou s modrým pruhem. Neboť máme od 16. března 1939 díky nařízení pana říšského protektora sv. pána von Neuratha zaveden systém trvalého pobytu, přišlo to na adresu, kde nebydlím, ale kde jsem arciť hlášen, neboť pan von Neurath to tak kdysi nařídil. Bratru 60km. O den později došly dva další dopisy s modrým pruhem. Syn nás o těch zásilkách informoval, ale pošta mu je vydat nesmí. No dobře, v civilisované společnosti žádný problém. Zavolám předmětnou poštu a žádám paní pošmistrovou, aby tu korespondenci prostě poslala za mnou. ... Ouha! Prý nesmí. Prý se ty s modrým pruhem nesmí odesílat mimo Prahu. Pídím se po zdroji nařízení tak viditelně hovadského a hodná paní pošmistrová se vyděsí, že to jsou směrnice tajné, že mi to vlastně nesměla říci, že o tom nemám mluvit, protože ona mne podle instrukcí, které musila podepsat, může jen odkázat na tiskového mluvčího České pošty. Za tiskovým mluvčím jsem nešel. Třeba by to nebyl člověk tak viditelně nezlomyslný a mohl by mne svést k tomu, že bych se dopustil brachiálního činu. Místo toho jsem já i moje žena (jedna ta zásilka byla na ni) ujeli vcelku cosi kolem 300 kilometrů a vystáli frontu na poště za účelem vyzvednutí listů. Toho od Všeobecné a o tři dny později dvou dalších. Těmi nám, každému zvlášť, Finanční úřad zásilkou s modrým pruhem 60 POLYGON 7/1997 SLOUPKY JANA BENEŠE (Benešnoviny) [pageend62]sděloval, že není příslušný k vyměření silniční daně. (O žádnou jsme nežádali.) Také takhle, milí spolutrpící, vypadá totalita utržená ze řetězu. Ten týden tehdy zjevně začínal dobře. Lidé, kteří ráno vstávali jako poddaní rakouští, šli večer spát jako občané českoslovenští. Zajisté, přišla i horší poddanství než bylo to rakouské, ale o tom se roku 1918 ještě nevědělo. Téhodne večer vydala Česká obec sokolská prohlášení (v tiskárně Národní politiky) s titulem „LIDE ČESKÝ!“ České slovo, Národní listy a další česká periodika o den později otiskly prohlášení Národního výboru československého s titulkem „LIDE ČESKOSLOVENSKÝ!“ Obě prohlášení vzpomínají toho, že odvěký sen stal se skutkem (Národní výbor), v památných těchto dnech, na které čekal jsi celá staletí (ČOS), a nabádají ke klidu a pořádku. Celý svět se na Tebe, Lide... Nebylo rozbito jediné okénko, vzpomíná později 28. října Ferdinand Peroutka ve svém Budování státu - a nemá to právě za klad. Nebylo rozbito jediné okénko - cituje ho bez udání pramene o pár desetiletí později v New Yorku Miloš Forman, leč v souvislosti se 17. listopadem 1989, a má to za přednost. Týž Miloš Forman, který ještě 24. listopadu 1989, ve zvláštním interview pro americkou televizi z Paříže, odsuzuje jakákoli studentská rámusení v Praze jako nesmyslná. Bál se o nějaké další natáčení v Praze? Nevím. (Tehdy mu simultánně, statečně a přímo z Prahy, oponovala Rita Klímová a z Georgetown University jakási americká politoložka.) Ono pondělí roku 1918 v Praze se hojně provolávala sláva americkému presidentu Wilsonovi, který si ovšem ještě v létě 1918 nebyl jist, zda to Rakousko-Uhersko zrušit, či ne. Nikdo nevzpomenul, ostatně už s celou rodinou zavražděného cara Mikuláše II. ani jeho strýčka, velkoknížete Nikolaje Nikolajeviče, kteří mezi cíli války proklamovali osvobození Čechů a Slováků už na podzim 1914. (Nikolaj Nikolajevič byl i po revoluci natolik populární, že ho hlídající rudí námořníci odmítli přes Leninův rozkaz zamordovat a raději ho doprovodili na anglický torpédoborec. Zemřel v posteli v Jugoslávii.) Ačkoli obě proklamace se v hojném počtu dostaly až do Čech, kde se - jak známo - tehdy vykrmovaly husy pro kozáky očekávané na posvícení, v pondělí 28. října 1918 po nich neštěkl ani pes. Ostatně ani nikdy později. V pondělí 28. října měl také v Aksakovu na Sibiři pohřeb plukovník Josef Švec. Ze se Československo stalo skutkem, se na Sibiři v té chvíli ještě nevědělo. Plukovník Josef Švec podlehl depresi díky aktivitě bolševického agitátora Vodičky (však ho později bolševik v Československu bohatě odmění, ostatně již za první republiky byl, zřejmě pro tyto zásluhy, poslancem KŠČ, až do druhé půle let třicátých zasazující se silně o tak zvané právo na sebeurčení sudetských Němců). Plukovník Josef Švec byl ve válce od 22. září 1914. Byl samozřejmě také u Zborova a ve vyčerpávajících bojích s bolševiky nepřetržitě od konce května 1918. Zastřelil se 25. října 1918. Pozdě v noci nad rozepsaným rozkazem plukům I. divise Československé armády na Rusi, kde můžeme číst i tato slova: Nemohu snést hanby československého vojáka, a také: Svobody zaslouží a bude hoden ne ten, kdo ji dobyl, nýbrž kdo dovede si ji uhájit! To se - myslím - dost podstatně liší od hrdosti nad tím, že nebylo rozbito ani jediné okénko. Zajisté, svět se od té doby změnil, i my jsme se změnili. Jenže právě 28. října snad je nutno vzpomenout nejen toho, že byl, ale hlavně toho, co mu předcházelo. Také snad toho, že pojmy jako čest a hanba nejsou jen pomíjivé chiméry, jež lze libovolně a podle momentální potřeby zaměňovat. Buď máme jedno - nebo druhé. 28. října 1997 ■ KHB * 31.10.1821 Zlobila tě, Havlíčku, tak mnohá neřest česká. Co bys říkal, Karlíčku, kdybys tu žil dneska? VLADIMÍR DAVYDOVSKI POLYGON 7/1997 61 Pondělí 28.X. 1918 [pageend63]Lenin mýtu zbavený Jo s ef Lo v el l Připomínal Krista svým soucitem a láskou k bližním.. (Prof. Maning Clark, Meeting Soviet Man, str. 176, Sydney, 1960) Jeden z největších učitelů lidstva ... politický genius ... Lenin vyrůstal z osvícenství. Tím míním skutečnost, že zcela odmítl židovsko-křesťanskou představu světa s jeho koncepcí člověka stvořeného k obrazu Božímu ... (Prof. Maning Clark, přednáška o Leninovi, Moskva 1970) Není-li Boha, je vše dovoleno. (F. M. Dostojevskij) Díky dlouholeté sovětské propagandě byl Lenin pro mnohé mesiášskou postavou vi- zionáře-humanisty, budujícího ideální společnost. Tato legenda zapustila kořeny po celém světě. Donedávna ovlivňovala a občas stále ovlivňuje i západní televize a filmová média. Statisíce lidí z celého světa se klaněly a snad stále klaní v Moskvě mumii tohoto zbožněného zakladatele prototypu všech policejních totalitních diktatur dvacátého století. Kritika Lenina byla vždy odmítána jako nepřátelská propaganda. Po Stalinově smrti, když i ti původně slepí začali chápat pravý charakter sovětského systému, byla Leninova reputace chráněna tvrzením, že za vše špatné může pouze Stalin. Prostě to, co velký Lenin začal ideálně budovat, znetvořil jeho nástupce. Po rozpadnutí SSSR se začaly pomalu a postupně otevírat dosud zcela nepřístupné politické archivy. Přestože řada dokumentů je nadále tajena, nové skutečnosti vycházejí stále najevo. Zveřejnění až donedávna většinou neznámých dokumentů umožňuje mimo jiné definitivní zhodnocení zakladatele komunistické strany bolševiků a sovětského systému, založeného na teroru, subverzi a masových lžích. Nové doklady v prvé řadě jasně dokumentují fakt, že co bylo v SSSR o Leninovi publikováno, jsou z velké části plánovité a promyšlené nepravdy sloužící k budování lživé legendy. Množství utajovaných dokumentů je obrovské (1) (2). Tak např. 62 POLYGON 7/1997 jen v moskevském centrálním archivu KS(b) je 6724 nikdy nepublikovaných Leninových písemností. Přesahuje to dvojnásobek celkového množství všech dokumentů uveřejněných v pátém vydání „Úplných (!) spisů V I Lenina“ (1958-65) (3). V posledních letech uveřejněné a prověřené dokumenty dokazují mimo jiné toto: 1) Lenin měl s humanismem velmi málo společného. Ve skutečnosti byl zcela ovládán mentalitou krutého, nikomu nevěřiciho tajného policisty, který žil jen pro subverzi, intriky, ovládání druhých. Byl veden jen jednou vášní: získat neomezenou moc nejen nad Ruskou říší, ale intenzivně připravoval sově- tizaci Evropy. Zřejmě byl v mnohém ovlivněn teroristickou, přísně konspirativní organizací Narodnaja volja, s níž kdysi sympatizoval. Leninův bratr byl jejím prominentním členem. Gorkij o něm napsal: „Lenin měl rád lidi, ale jen ty budoucí, ne své současníky. Pro ně choval opovržení a v nej lepším případě lhostejnost. Pokud jde o pracující, choval se k nim stejně jako kovář k železu“ (4). Molotov, který znal intimně jak Lenina tak Stalina, kdysi bez zaváhání prohlásil, že z obou diktátorů byl Lenin krutejši - „bolěje surovyj“ (5) (9). 2) Masový teror, exekuce rukojmí, mučení při výslechu, koncentrační tábory, otrocká práce, s tím vším začal Lenin dávno před Stalinem. Lenin např. osobně nařídil, organizoval a pečlivě sledoval teror zaměřený [pageend64]k likvidaci ruských věřících, zvláště kněží. Napsal: „Čím více jich bude postříleno, tím lépe." (10) Organizoval masové zatýkání levicových intelektuálů, často i svých spolupracovníků, kteří se jej odvážili třeba jen velice jemně kritizovat. Pokud neskončili v Gulagu, deportoval je prakticky bez prostředků do ciziny (6). I s ideou násilně izolovat disidenty v psychiatrické léčebně, řízené GPU, poprvé přišel Lenin. Stalin byl Leninův nadšený, v ničem svému mentorovi neodporující žák. 3) Dokumenty jasně dokazují, že Stalin byl Leninovi koncem jeho života velice blízký, bližší než např., Trockij, jehož organizační a řečnické nadání Lenin uznával, ale nepokládal jej za dobrého politika. Ve všech vážných otázkách se radil v prvé řadě se Stalinem. Osobně jej jmenoval generálním sekretářem KS(b) (9). Leninova závěť, ve které je Stalin kritizován, je pravděpodobně falzifikát (7). 4) Až do počátku r. 1923 Lenin pevně věřil, že bolševická revoluce je v Evropě na spadnutí, a že dříve nebo později bude nejen Evropa, ale celý svět sovětizován. Z tohoto hlediska řídil svoji zahraniční a vojenskou politiku. Řada dokumentů dokazuje, že Lenin pečlivě plánoval a řídil podvratné akce v cizích zemích (Německo, Finsko, Maďarsko, Švýcary, Anglie atd ). Na tyto subverze věnoval obrovské částky peněz, a to právě v době, kdy v jeho sovětské říši řádil hrozný hladomor! (8). Přepadnutí Polska v r. 1920 mělo dva cíle: zbolševizovat Polsko a pak vyvolat a Rudou armádou podporovat revoluci v Německu, která se bude šířit do ostatních zemí. Tehdy napsal v tajném memorandu, že nejprve dojde k sovětizaci Polska, Německa, Finska, Maďarska a ‘Čechie’. Imperialistická idea ovládnutí Evropy revoluci vyvolanou bolševickými agenty, penězi, armádou jej ovládala téměř až do smrti (11). 5) Lenin byl velký celoživostní konspirá- tor a jako takový nebudoval normální otevřenou politickou stranu, ale konspirativní organizaci, v které utajování, intriky a vzá- jamné špiclování měly důležité místo. Všechny citlivé dokumenty vždy zničil. Jeden z těchto velice tajných dokumentů psaný Leninovou rukou se zachoval. Zde Lenin osobně přiznává, co se vědělo již z jiných pramenů (doklady o tom získal např. již Ke- renský), totiž fakt, že dostával peníze z Berlína od německé vlády (5). Tato investice se Němcům vyplatila a první světovou válku protáhla. Lenin splnil, co kdysi slíbil německým agentům ve Švýcarsku: významně se podílel na rozkladu ruské armády, odtrhl Rusko od spojenců a uzavřel s Německem a Rakouskem ponižující separátní mír. Tím umožnil Němcům přesunout velkou část jejich východní armády na západní frontu a světová válka se tak prodloužila o řadu měsíců. Navíc na západě (v Anglii a Francii) organizoval protispojeneckou, protiválečnou propagandu pomáhající Němcům. 6) Poprvé byl uveřejněn originál dokumentů dokazujících šlechtický původ velkého vůdce proletariátu. Se svým otcem, státním radou, V. I. Uljanov (Lenin) náležel do stavu dědičné šlechty Simbirské gubernie. (Carský edikt č. 4566 z 29. 11. 1886). Lenin pocházel z bohaté rodiny. Z výnosu statků a polností měl v cizině pravidelný příjem. Peníze posílala obvykle jeho matka, rozená Maria Berg, ze zámožné německé rodiny z Povolží. Tři ukázky nových dokumentů: V době počínajícího hladomoru odmítali zemědělci v Penzké gubernii násilnou konfiskaci své úrody. Na tuto situaci Lenin, který vždy obdivoval revoluční teror Jakobínů (1793) a Pařížské Komuny (1871), odpověděl tím, co dovedl nejlépe: terorem. Zachoval se originál psaný Leninovou rukou: ll. září 1918. Soudruhům Kajevovi, Bosovi, Minkinovi a ostatním komunistům v Penze. Soudruzi! Rebelie v pěti kulackých okresech musí být bezohledně potlačena. Vyžaduje to zájem celé naší revoluce. Musíte být příkladem, protože právě nyní probíhá všude rozhodující bitva s kulaky. POLYGON 7/1997 63 [pageend65]1. Pověste bez jakéhokoli váhání, tak aby to lidé mohli vidět, nejméně stovku známých kulaků, boháčů, pijavic. 2. Publikujte jejich jména. 3. Seberte jim všechno obilí. 4. Zajistěte rukojmí - postupujte v tom dle včerejšího telegramu. Vykonejte to takovým způsobem, aby do vzdálenosti stovek verst lidé vše viděli a věděli, aby se třásli křičíce: oni věší a budou věšet na smrt pijavice a kulaky. Potvrďte telegraficky příjem a vykonání (tohoto rozkazu). Váš Lenin Vyberte si (k této práci) skutečně tvrdé lidi (podtrháno Leninem) (16). Předrevoluční Rusko živilo celá desítiletí velkou část Evropy exportem obili a masa. Revoluce vše změnila. Lenin a Stalin trvale těžce snížili zničením soukromých zemědělců (kulaků), uloupením ‘znárodněním’ jejich půdy zemědělskou produktivitu. Tak Rusko, kdysi obilnice Evropy, trpělo a stále trpí nedostatkem potravin. Docházelo též k neslýchaným hladomorům. Například ve třicátých letech zemřelo hladem pět až šest milionů lidí. V roce 1922 došlo k velkému hladomoru na Ukrajině a na Rusi. Ve stejné době rozpoutal Lenin teror proti křesťanským věřícím všeobecně a pravoslavné církvi zvláště. Součástí této akce bylo plánované ničení kostelů, hrobek a konfiskace církevního majetku včetně cenností (bohoslužebné náčiní atd.). V mnoha místech věřící své kostely bránili. Docházelo ke střetnutí s vojskem a např. v Šuji (severovýchodně od Moskvy) gardisté a GPU postříleli řadu protestujících. Lenin byl tehdy nemocen a politbyro v jeho nepřítomnosti rozhodlo celou akci pozastavit. Lenin ale toto nařízení ihned zrušil a ve svém rozsáhlém tajném memorandu, ze kterého cituji jen několik ůryvků, zdůrazňoval, že právě nyní, v době hrozného hladomoru, je možné poštvat venkovany proti církvi: Vrcholně tajné. Zásadně nedělejte žádné kopie. Každý člen politbyra, včetně soudruhů Kalinina, napíše svůj komentář pouze na originální dokument. Lenin ... Je to právě nyní a pouze nyní, kdy v oblastech postižených hladomorem lidé jedí lidské maso, a ulice jsou pokryty stovkami, ne-li tisíci mrtvol, že můžeme a proto musíme zkonfiskovat církevní cennosti a jakýkoli odpor musíme rozdrtit s nejvíce možnou dravou a bezohlednou energií... pouze nyní většina rolnické masy nás bude podporovat.... právě ve spojení s hladomorem zničíme reakčni kněze s maximální rychlostí a bezohledností... není jiné cesty, než postřílet velké množství nejvlivnějších a nebezpečných černosotněncu nejen v Šuji, ale i v Moskvě a jiných církevních centrech... čím více reakčních knězi a buržoazie postřílíme, tím lépe... (10) (12). V souvislosti s tímto inemorandem bylo tehdy více než osm tisíc lidí povražděno. Lenin vyžadoval denně raport se jmény a počtem pobitých obětí. Byla to jen kapka do moře utrpení, které bylo nedílnou součástí systému budovaného Leninem (13). Telegram Stalinovi 23. července 1920 (originál se zachoval): Situace v kominterně je vynikající. Společně se Zinověvem a Bucharinem jsme přesvědčeni, že v Itálii by měla být okamžitě vyvolána revoluce. Osobně se domnívám, že těž Maďarsko by mělo být sovětizováno, snad též Čechie a Rumunsko... Lenin (12) 16. 7. 1918 zaslal dánský deník „National Tidente“ Leninovi tento telegram. Originál s odpovědí psanou vlastnoručně Leninem se zachoval: 64 POLYGON 7/1997 [pageend66]Koluje zde pověst, že bývalý car byl zavražděn. Laskavě sdělte fakta. Lenin napsal odpověď anglicky přímo na telegrafní blanket: Pověst nepravdivá - bývalý car je v bezpečí - všechny pověsti jsou pouze lži kapitalistického tisku (14). Stejného dne, 16. 7. 1918, byla v Jekaterinburgu, na přímý Leninův rozkaz, zavražděna skupina jedenácti lidi: car, carevna, ca- revič, jeho čtyři mladé sestry, rodinný lékař a tři komorné. I malý pejsek patřící těžce nemocnému careviči byl s ním ubit k smrti. Reference (1) Izvěstija, 19. červen 1994 : 5 (2) Istoričeskij archiv, 1, 1992 : 216-17 (3) Rodina, R. Prichoja, 1, 1992 : 81 (4) Untimely Thoughts, M. Gorkij, NY, 1968 : 89 (5) The Unknown Lenin, R. Pipes, London, 1996 : 11, 53 (6) Lenin’s letter to Stalin, New York Times, 15. 6. 1992 : 11 (7) Lenin’s Will: Falsificed and Forbidden, Y. Buranov, Prometheus, 1995 (8) Impressions of Lenin, A. Balabanoff, Ann Arbor, 1964 : 29 (9) Conversations with Molotov, F Chuev, Moskva, 1991 : 181 (10) Izvěstija, 1.4. 1990: 190-193. Dokument uveřejněn již počátkem 70. let ve Francii (Věstník Christijanskogo Dviženija). Zajímavé detaily o pozadí tohoto Leninova tajného memoranda jsou též v publikaci uvedené zde jako reference (12) na str. 346-356 (11) Istoričeskij archiv, vol. 1, 1992 : 14-29 (12) Russija Under the Bolshevik Regime, R. Pipes, NY, 1990 : 177, 346-356 (13) Litěrarnaja Rossija. V. Jermenko, 14. 12. 1990 : 17 (14) Rodina, 1, 1933 : 184 (15) The LastTsar, E. Radzinsky, NY 1992 (16) Tento dokument byl částečně publikován již ve třetím vydání Leninových spisů, sv. XII, str. 205-206, Moskva 1931. Cenzura jej tehdy asi přehlédla. Poprvé úplně uveřejněn v: Komsomolskaja Pravda, 12. 2. 1992 : 2 (17) Lenin in Zurich, A. Solzhenitsyn, London, 1976 (18) The Gulag Archipelago, A. Solzhenitsyn, Collins, 1974 (19) Lenin: A New Biography, D. Volkogonov, NY, 1994 Profesor M. Clark byl vlivný australský historik - po mnoho let vedoucí katedry moderních dějin univerzity v Melbourne. Vychoval stovky učitelů historie. Zemřel r. 1991. POLYGON 7/1997 65 [pageend67]Vrazi od psacího stolu OTAKAR ZOUFALÝ Komunistické strany mívaly různá označení. U nás to byla Komunistická strana Československa (KSČ), v bývalé Německé demokratické republice to byla SED. Partaj byla založena 21. a 22. dubna 1946 jako Sozialistische Einheitspartei Deutschlands. Vznikla sloučením Sociálně demokratické strany Německa (SPD) s Komunistickou stranou Německa (KPD). Byla vedena dvěma rovnoprávnými předsedy: Otto Grotewohlem (SPD) a Wilhelmem Pieckem (KPD). Předsednictvo ústředního výboru SED bylo tzv. politbyro, skutečné mocenské centrum, rozhodující o všech otázkách vnitřní i zahraniční politiky tzv. Německé demokratické republiky. Tento orgán měl nejdříve 21, později 13 členů. Ústřední výbor SED bez výhrady poslušně přebíral všechny direktivy politbyra. Nástupcem šéfa strany a státu Ericha Ho- neckera se stal v potápějící se NDR šedesátile- tý Egon Krenz. Svou politickou kariéru začínal v mládežnických organizacích a v roce 1976 se stal prvním sekretářem FJD - pendant čs. „Svazu mládeže“. Následovala strmá kariéra, v roce 1983 byl již členem politbyra. Ne nějakým bezvýznamným, byla mu svěřena bezpečnost, mládež asport. Nyní se ohání tím, že jeho zásluhou došlo v NDR ke změnám, k otevření hranic a pádu známé berlínské zdi. Rozsudek nezávislého soudu označil jako „justici vítězů“. Byl odsouzen jako symbol NDR? Ne, byl odsouzen jako člen zločinecké bandy vrahů, reprezentantů diktatury, která směla vše, včetně zabíjení nevinných lidí na hranicích. Konečně i on sám teatrálně kajícně přiznává, že se mu nepodařilo zabránit prolévání krve těch, kteří chtěli žít jinak a jinde. Jako člen politbyra byl původcem těchto vražd. Obrana válečných zločinců v Norimberku i dnešních v Berlíně je to, že postupovali podle tehdy platných zákonů. Druhý obžalovaný, Günther Schabowski (68) se stal členem politbyra v roce 1984 a od 1985 byl nejvyšším pánem ve východním Berlíně. Jemu patřilo rozhodování na berlínské zdi. Dnes se bývalý šéfredaktor „Neues Deutschland“ zříká kurzu SED, který sám spo- 66 POLYGON 7/1997 luurčoval. Kajícně přiznává „morální“ zodpovědnost za oběti. Omlouvá se a prosí pozůstalé za odpuštění - ale vinen nebyl! Tak prostě vinen nebyl nikdo a nikdo o ničem nevěděl, příkaz ke střelbě na hranicích nikdo nevydal. Známá argumentace. Logika, způsob myšlení těchto lidí ne nepochopitelný. Jediný, kdo uznává, že soudní řízení probíhalo věcně a fér, je pětašedesátiletý Günther Kleiber. V politbyru byl od roku 1984 národohospodářským expertem. Byl málo známým politikem, i u soudu se drží v pozadí. Vsadil na taktiku „já nic, já muzikant“. Celkem mu to vyšlo. Nikdo z těchto tří nezapomene na pondělí 25. srpna 1997. Před soudní budovou byly dva tábory - stalinisté, i dnes tvrdí komunisté, kteří hlučně žádali „svobodu pro Egona Krenze“ - a oběti SED-režimu, kteří na oplátku skandovali „dvacet let Bautzen“ - koncentráku, kde byli internováni odpůrci komunistického režimu. Ani jedněm, ani druhým soud nevyhověl. Egon Krenz byl odsouzen k šesti a půl rokům vězení, hned u soudu zatčen a odvezen do známého vězení Moabid, kde už před ním strávil 169 dní jeho předchůdce Erich Honecker. (Jako nevyléčitelně nemocný, u kterého lékaři odhadli možné dožití na několik měsíců, byl propuštěn a zemřel pak u své dcery v Chile.) Po vynesení rozsudku zůstal zpupným jako dříve a jeho reakcí bylo: „Neskloním se!“ Oba spoluviníci byli odsouzeni ke třem letům, ale mohou zůstat na svobodě, pokud rozsudek nenabude platnosti. Předseda soudního senátu Josef Hoch v podrobném zdůvodnění uvedl, že bývalí členové politbyra SED měli ve svých rukou veškeré rozhodování o rozkazech a při jejich plnění, které nařizovalo pohraničníkůrn střílet při pokusu o překročení hranic. Všichni tři naprosto přesně věděli, co znamená nařízení o „nedotknutelnosti hranic“ a o „boji proti zločincům“ ve východoněmecké terminologii. Hoch: „Vědomě jste schvalovali vraždění nevinných lidí, to byl ideologický rozkaz ke střílení na tyto oběti.“ [pageend68]Nebylo totéž na československých hranicích? I u nás nesl zodpovědnost za střílení a vraždy na hranicích celý Ústřední výbor KSČ, všichni jeho členové, a to od doby, kdy byl rozkaz ke střelbě vydán až do posledního dne trvání komunistické diktatury. Krenzovi byly prokázány čtyři případy, kdy lidé, pokoušející se o přechod hranic, přišli o život, u Schabowskiho a u Kleibera to byli tři. Soudce Hoch hodnotil vše, i polehčující okolnosti. Tou bylo, že NDR vojensky nebyla suverénním státem. Zde však uvedl to závažné, že celé vybavení a řízení režimu v pohraničních oblastech bylo prováděno se souhlasem SED. Nejen to, také „berlínská zeď“, minová pole a automatické samostřely byly v kompetenci vedení SED. Jako polehčujícíbylo uznáno také to, že všichni tři obžalovaní se stali členy politbyra až v osmdesátých letech a konečně spolurozhodovali při pádu berlínské zdi a tak zabránili krveprolití. Nestranný soud zvážil pro i proti. Po vyhlášení rozsudku jsou námitky na obou stranách. Mnozí jsou překvapeni příliš nízkými tresty pro Schabowskiho a Kleibera. Samozřejmě nezlomný Krenz v hrdinské póze oznámil, že se odvolá k Evropskému soudnímu dvoru. Jen pozor! Při odvolání se může trest také zvýšit. Zajímavý je výzkum veřejného mínění, provedený agenturou Dimap 14 dnů po soudu: 92% Němců označilo rozsudek za „příliš mírný“. Po necelém měsíci byl Egon Krenz z vězení propuštěn. Musí se pravidelně hlásit, nesmí opustit svůj dům. Soud uznal, že nebezpečí útěku neexistuje. Pro ty odsouzené tragické konstatování: nikde na světě by nikdo nebyl ochoten je přijmout. Dokonce i komunistická Čína zavádí nyní tržní hospodářství, bude privatizovat a přes dosavadní krutovládu, která v posledním roce odsoudila k trestu smrti asi čtyři tisíce lidí, tedy i přesto se situace mění. Pomalu, ale jistě dochází k demokratizaci a to je začátek konce komunistické diktatury. Můžeme kritizovat, že něco podobného neprobíhá doposud u nás. Lidové noviny z 3. září si stěžují, že „Vraždy se stále nedaří odsoudit“. Na československých hranicích bylo dokonce víc vražd než na německých, celkem asi 300. Přitom máme už Bendův Úřad pro dokumentaci a vyšetřování zločinů komunismu, ale jeho autorita se nedá srovnat s Gauckovým úřadem v Německu, který je všemi vysoce vážen a uznáván. Vzpomínám si na jednu charakteristiku odboje. Když někdo bojoval proti nacistům, je to hrdina. Když někdo bojoval proti komunistům, zůstává přece tak trochu darebák. Je to typické pro naše poměry. Bendova práce je nesrovnatelně těžší než Gauckova. Komunisté říkali, že vše souvisí se vším. Musíme si přiznat, že Češi jsou značně levicově orientovaní. To byl ten milion sedm set tisíc členů KSČ a s rodinnými příslušníky asi třikrát tolik. Otevřeně jinak smýšlejících nebyla ani setina národa. Disidenti jsou dnes skoro stejně často kritizováni jako komunisté. Nedostatkem exilového tisku je, že často cituje Lidové noviny, Mladou frontu dnes, ale nesmírně vzácně Haló noviny a Špígl a jen velmi sporadicky (Rudé) Právo. Na stole každého soudce, každého právníka, najdeme tlustospis, který se jmenuje Sbírka zákonů. Kritizuje se, že ještě nemáme nový zákoník, že ještě platí mnohé zákony vzniklé za komunismu. Zcela správně, ale měli bychom to doplnit také tím, že doposud platí i některé zákony z dob Rakousko-Úherska. Za pětadvacet let trvání první republiky se stále vytvářel a doplňoval nový zákoník. Takové změny, jako ježdění vlevo a změna na ježdění vpravo přes noc, to bylo možné jen za diktatury, tehdy nacistické, po příchodu Němců. Ale v diktatuře dnes - bohudík - nežijeme. Problémem je dnes stále ještě nedostatek erudovaných soudců a nesmírně obtížné prosazování zákonů parlamentem, kde opozice - tedy sociální demokraté společně s komunisty a slád- kovci - rafinovaně a vědomě blokuje přijetí mnohých potřebných zákonů. Vychází z toho známého „čím větší nespokojenost, tím lépe pro opozici“. Nejen „vládaje vinna“, ale my, český lid, jsme si tuto vládu demokraticky zvolili a myslím, že alternativa by byla daleko horší. Právě volby daly opozici tak silnou podporu, že vládě svázaly ruce. Ve všem, v nutných reformách i v justici. U nás je odpor nejen k demokratickým sousedům, ale i k USA, k Francii a k Anglii. Mezi našimi parlamentáři máme kolem dvaceti procent nedemokratů - komunistů a sládkovců a v největší opoziční straně se odhadují dvě třetiny s komunistickou minulostí. To je náš obrázek, tak vypadáme. Tedy my a jenom my máme zásluhu na tom, že vrahové od psacího stolu doposud čekají na to, aby byli postaveni před nezávislý soud. Myslí-li si někdo, že po POLYGON 7/1997 67 [pageend69]dnešní vládě pravého středu dojde v tomto směru ke změnám, tak se zatraceně mýlí. Levicová vláda s jakýmkoli partnerem by byla závislá na hlasech komunistů. V senátních volbách jsme viděli, jak dovedou komunisté skutečně účinně taktizovat a podporovat kohokoli, kdo by jen trochu mohl působit vládě potíže. Byli to komunisté, kteří vždy a všude v senátních volbách podporovali kandidáta, který byl proti ODS. V tisku, v rozhlase, v televizi je nejvíce kritizován ministerský předseda Klaus a vláda, nesrovnatelně častěji než nepřátelé demokracie Grebeníček a Sládek. Dokonce i exilový tisk až na výjimky zachovává tento destruktivní trend. Odsouzení Krenze, Schabowskiho a Klei- bera můžeme Němcům jen závidět. Po tvrdě provedené denacifikaci se provádí nyní deko- munifikace. Mohli bychom uzavřít citátem z berlínského Tagesspieglu: „Stát, který pod pláštěm mlčení vraždí občany, dokumentuje, že páchá bezpráví.“ Reprezentanti tohoto státu, řízeného komunistickou diktaturou, byli odsouzeni jako zločinci, kteří si museli uvědomit bezpráví režimu, který reprezentovali. Neubulach, září 1997 ■ Za Maartenem van Traa Při dopravní nehodě nedaleko Amsterodamu zahynul 21. října 1997 Maarten van Traa (52), předseda zahraničně politického výboru nizozemské Dolní sněmovny. České sdělovací prostředky úmrtí tohoto významného politika, pokud víme, vůbec nezaznamenaly. Pokládáme to za křivdu, kterou bychom rádi napravili aspoň těmito řádky. M. van Traa měl totiž k českým věcem blízký a zasvěcený vztah už dlouho před svou strmou parlamentní kariérou, kterou nastoupil v roce 1987. Když vystudoval práva v Amsterodamu a politická studia v New Yorku a na Sorbonně, pracoval jako novinář řadu let mj. pro Algemeen Dagblad a Le Monde. Jeho politická orientace s vynikající schopností komunikovat s lidmi a analyzovat nejsložitější vztahy ho předurčily pro funkci mezinárodního tajemníka nizozemské Strany práce (PvdA). Nápomocný při této činnosti mu byl i jeho mimořádný jazykový talent. Van Traa nesdílel zúžené vidění světa svých západoevropských kolegů, pro které tehdy končila Evropa na Labi; zajímal se o vývoj ve střední a východní části kontinentu - počátkem 80. let zejména o děje polské. Do oblasti jeho zájmu spadalo také tehdejší Československo, které postupem let víckrát navštívil. Ani za vrcholící západní „ostpolitiky“ nechoval (na rozdíl od jiných) iluze, že komunistické totalitní režimy lze nějak zrefor- movat v sociálnědemokratickém smyslu. Bez ohledu na to, že to v tehdejší Praze tuze neradi viděli, udržoval živý kontakt s exilovou ČSSD. Její zástupce zval pravidelně nejen na konzultace, ale také na všechny sjezdy PvdA. Působilo mu zřejmě radost, když se nám mohl v plénu demons- 68 POLYGON 7/1997 trativně věnovat před zraky tehdejšího komunistického velvyslance v Den Haagu, Pavla Auer- šperka, usazovat nás v sále na čestná místa v první řadě a vítat nás ze sjezdové tribuny jako delegáty ČSSD v exilu. Vysoký, s hustou šedivou kšticí a s charakteristickou dýmkou vyzařoval Maarten klid a nadhled. Nicméně bylo známo, že jeho temperament je schopen i výbušných akcí: Je doloženo, že jednou, řádně dopálen, když neuspěl s jakousi iniciativou ve prospěch politických uprchlíků, vyhodil svůj kufřík se spisy oknem. Zavřeným. Ani v časech, kdy holandští sociální demokraté byli rozhodující vládní stranou, nebral Maarten van Traa přílišné diplomatické ohledy. Při svých cestách do Prahy vozil oběma směry vzkazy i korespondenci. Pražskou disidentskou scénu brzy důvěrně znal, řadu jejích exponentů navštěvoval v bytech (podobně jako jeho předchůdce Max van der Stoel profesora Patočku) a nezapomínal ani na rodinné příslušníky vězněných chartistů. Nás, exilové sociální demokraty, pak nejednou varoval před kontakty s domácími skupinami infiltrovanými Státní bezpečností a zejména před některými jednotlivci, jež označoval za „zlé lidi“; v tomto směru se jeho i naše poznatky obvykle shodovaly a vzájemně doplňovaly. Svébytného, kritického a vysoce inteligentního politika Maartena van Traa mohla čekat ještě skvělá kariéra v Nizozemsku, v Evropě, v Evropské unii či ve Spojených národech. Osud tomu nechtěl. Jeho tragickým odchodem ztratila česká věc dlouholetého spolehlivého přítele. A připadlo nám nesmírně zatěžko dnes o něm psát v minulém čase. Jiří Gut, Delft (NL) Jiří Loewy, Wuppertal (D) [pageend70]Země, kde dosud doznívá: "Sovětský svaz - náš vzor!" ZDENĚK F. LEINER MYANMAR Málokdo ví, že jde o „vlastenecky“ přejmenovanou Burmu. Podle komunistického fonetického pravopisu Barmu. Dávám přednost tvaru, který nás učili, než si po- logramotní soudruzi vynutili zjednodušení. „Barman“ místo „Burman“ může vést k nemilé záměně. Motiv mé cesty nebyl původně zdaleka politologický, nýbrž kulturní a historický. Kdo netouží spatřit most na řece Kway? Při mých předchozích cestách do Indonésie, Nepalu, Siamu (opět vlastenecky přejmenovaného na „Thai“), Severní Indie a Cíny jsem byl očarován buddhistickou kulturou. Nejen jejím výrazem v architektuře a výtvarném umění, nýbrž také - a snad především - jejím odrazem v mentalitě a chování lidí ve výšejmenovaných zemích. Mírné, klidné a přívětivé chování (i k cizincům) je v některých z nich bohužel silně narušeno turismem. Necitlivost a arogance některých turistů, se kterou se setkáváme i v Cechách nebo ve Francii, nezůstala bez následků... A tak, když jsem se dočetl v jedné krásně ilustrované reportáži, že ještě existuje země, kde vám nehrozí pěstí nebo holí při úmyslu vyfotografovat si volský zápřah s plně naloženou károu a nebo kde musíte napřed vytáhnout peněženku než vám dovolí použít videokameru, byl jsem rychle rozhodnut. Obrátil jsem se na organizaci, jejíž jméno „Explorator“ není vůbec falešné. Je to „tour operátor“ zaměřený na poznávání málo známých koutů světa, vyhýbající se masově frekventovaným místům. Jeho zákazníky jsou zažraní milovníci přírody, etnologie, dějin a kultury, kteří neváhají jít hodiny cesty pěšky, jet na koni, na káře s potahem zebu, na nepohodlném vesnickém vozíku s koni nebo se plavit na rybářské bárce či voru, spát pod stanem i pod širákem a jíst nezvyklá exotická jídla. Brožura a dokumentace „Exploratoru“ zdůrazňují jako podmínku pro zařazení do skupiny šesti až dvanácti turistů dobrou fyzickou formu. V Burmě, s výjimkou jízdy na koňském hřbetě a plavby v peřejích na voru, jsem si všeho toho užil. Pod stanem nebo pod širákem jsme též nespali, ale mimo větší a po kulturní stránce vyhlášená-místa byly hotely spartánské - zato místní kuchyně (směs čínské, vietnamské a thajské) byla dobrá, někdy i výborná. Stalo se i ve zcela novém hotelu, postaveném po dolary motivovaném rozhodnutí vlády otevřít po desítiletí zavřené hranice turistům, že jsme se též museli spokojit jen se studenou vodou proto, že projektanti zapomněli na potrubí pro teplou vodu... V Mandalay, druhém největším městě po Rangoonu, na širokém vodním příkopě pod hradbami královského paláce, zničeného za poslední války anglickými bombami (byl obsazen Japonci), otevřeli přepychovou restauraci ve stylu lodí čínských císařů s velkými draky na přídi i zádi. Při obědě v sále vyzdobeném zlacenými řezbami nás obskakovalo tolik mladých číšníků v bělostných košilích s černými motýlky a černými bezvadnými kalhotami, jako nás bylo u stolu. „Osobní“ číšník nejen odsunul a přisunul židli když jste usedali, ale uchopil ozdobně složený ubrousek a rozprostřel vám jej na kolena. Jídla byla vybraná. Ale když jsem po obědě naznačil, že bych rád navštívil místo, kam i pan král chodil pěšky, s úsměvem mě srozumitelným posunkem vyzval, abych ho následoval. Vedl mě po můstku na druhou stranu vodní plochy k přízemnímu sešlému dřevěnému stavení na břehu, kde se hemžil kuchyňský personál a odkud odnášeli číšníci mísy s jídly přes týž můstek do jídelny, a pak mě vedl ještě kus dál, kde přímo pod hradbami byly turecké záchody. Jako všude v orientě. Místo toaletního papíru je tu k disposici nádoba s vodou... Podobné projevy neodbornosti komunistických kádrů, důsledek dlouhé izolace od POLYGON 7/1997 69 [pageend71]civilizovaných zemí, byly před druhou světovou válkou typické i pro země Sovětského svazu, který si burmští (a všichni ostatní) komunisté vzali za vzor. Vzpomeňme na košický HUKO! „Náš vzor“ byl pozorovatelný během celé naší cesty. Jeli jsme kolem rozsáhlého lánu, kde se to hemžilo dělnicemi sklízejícími ručně rýži. Zastavili jsme blízko přístřešku, nad nímž vlály červené prapory a kde dva úředníci zapisovali pytle rýže přinášené ze sousedního polního mlatu. Jak nám přeložila naše průvodkyně, transparenty nad plátěnou střechou hlásaly přednost kolektivní sklizně před individuální. S výjimkou delty veletoku Iravady, kterou Angličané za cenu obrovských odvodňovacích a zavodňovacích prací přeměnili na jednu z největších produkčních oblastí rýže, ve vnitrozemí, vzhledem k nerovnosti terénu jsou dodnes rýžová pole většinou malá, často malinkatá, a obdělávají je místní vesničané. Avšak veškerá půda byla „znárodněna“ a nepatří jim. Surovou rýži (paddy) jsou povinni prodat státu za nízkou cenu, stanovenou vládou. Důsledky: velký pokles výnosů a sestup Burmy z prvního místa žebříčku vývozců rýže na sedmé místo; snaha vesničanů opustit pěstování rýže a pěstovat zeleninu všeho druhu a v horách, též prosa a brambor, také trochu kukuřice, která se však nenechává dozrát a konsumují se malé nezralé klasy jako zelenina. Ta, jak se zdá, je nyní v burmské stravě ještě důležitější než rýže. Naštěstí země je úrodná a má dostatek vláhy, trhy ve venkovských městečkách, z nichž jsme několik navštívili, oplývají potravinami všeho druhu a prodávají je vesničané z okolí od doby, kdy generálové, kteří z vlády „pučem“ odstranili nejortodoxnější spojence Moskvy, povolili soukromý obchod a zamhouřili oči nad faktickou privatizací malozeměděl- ství. Dnes se ulice měst a městeček ve srovnání s minulostí hemží soukromými obchodními Stánky. Nejen s potravinami a nápoji včetně Coca koly, nýbrž též průmyslovým zbožím pašovaným z Thajska a Cíny. Vláda ale přísně kontroluje jako státní monopol produkci a prodej drahých kamenů, které tvoří druhou největší položku vývozu vedle rýže. Burmské rubíny a safíry byly proslavené již ve starověku 70 POLYGON 7/1997 a středověku. Významná je též těžba zlata. Jeho část mizí - často s pomocí zkorumpovaných státních úředníků - v podzemním zahraničním obchodě s Thajskem. Část se spotřebuje v státem kontrolované výrobě a prodeji klenotů. Největší podíl však představuje spotřeba náboženská. Na rozdíl od komunistických států Evropy se burmští komunisté neodvážili sáhnout na kult Buddhy nerozlučně spojený se zlatem. Jsou jím pokryty celé velké pagody. Stupa (cosi jako věž) té největší v celé Asii, Schwedagon v Rangoonu, vysoká 98 metrů, je celá pokryta zlatem a její vrcholek je vysázen 5450 diamanty, z nichž největší má 76 karátů. K 2287 karátům diamantů se druží 1383 rubínů, smaragdů a safírů. Pagody v menších městech a nečetné sochy Buddhy jsou zlacené „pouhými“ foliemi, jejichž vrstva je čím dál tlustší. Věřící kupují folie při vstupu a sami je přilepují na sochy, takže u některých soch již ruce Buddhy pod vrstvou zlata splývají s tělem. K soše však mají přístup jen muži. Zeny obětují své folie prostřednictvím ochotných „kostelníků“. Pagody a prostor kolem jsou posvátné a při vstupuje nutno zout nejen obuv, nýbrž též ponožky. I nečetní (zatím) zahraniční turisté se musí podrobit. Pravidlo platí i pro neudržované pagody, dokonce i pro pobořené zemětřesením, avšak z hlediska historického a architektonického významné. Moje záliba v památkách mě stála zkrvavělé prsty noh... Třetí položkou vládního vývozu je tea- kové dřevo. A tak jako v Sovětském svazu jsou lesy obětí plundrování za účelem získání deviz, především jejich krále: US dolaru. Na burmském černém trhuje králem králů. Ve vládní směnárně za jeden dolar dostanete šest kyathů místní měny, na černém trhu celou stovku. Ceny v hotelích a restauracích jsou pro turisty přepočítávány oficielním kursem, tudíž jsou vysoké. Avšak zkušený turista, jenž si své dolary vyměnil načerno, platí své osobní výdaje, například, nákupy textilu a suvenýrů, velice levně. Mimochodem, německé marky, švýcarské a francouzské franky nebo anglické libry černý trh ignoruje. Drahé kameny se na černém trhu také nabízejí a jsou tudíž relativně levné. [pageend72]PAGODA SHWESANDAW V BÝVALÉM HLAVNÍM MĚSTĚ PROME Ovšem kvalita není zaručena a když u vás celníci při odjezdu najdou drahokam bez potvrzení o jeho koupi ve státním obchodě, jdete rovnou do vězení, jehož komfort je na středověké úrovni. Vláda též tajně kontroluje část produkce a vývozu surového opia. Tajně, aby se vyhnula diplomatické a ekonomické odvetě USA, do kterých se různými klikatými podloudnými cestami vyváží valná část produkce, odhadované na 2300 až 2500 tun ročně. Přesná čísla není možno zjistit, protože větší část produkce pochází z horských oblastí ovládaných rebely „Zlatého trojúhelníku“. Obchod s opiem je pro povstalce základem jejich moderní výzbroje. Projíždíte-li městy a městečky, vnucuje se vám vzpomínka na SSSR, když na křižovatkách ulic a na náměstích vidíte bronzové a křiklavě pomalované sádrové sochy diktátora Ne Wina a jeho nástupce generála Than Shwe - sochy nízké výtvarné hodnoty. Obyvatelstvo je míjí nevšímavě. Jen učitelé státních škol k nim povinně vodí své žáky uniformované obdobně jako sovětští pionýři a pionýrky. S tím rozdílem, že chlapci i děvčata nosí zelený sarong místo kalhotek a sukní. Učitelé, stejně jako ostatní státní zaměstnanci, museli podpisem potvrdit svoji. loajálnost k vládě a zavázat se, že mezi sebou nebudou vést politické diskuse. Jim i ostatním občanům je zákonem zakázáno hovořit s cizinci o politice, což jim ale nevadí, aby byli k cizím turistům velice milí a přívětiví. Když jsem v jedné vesnici filmoval mladou maminku s batoletem, přibíhaly sousedky a posunky mi nabízely, abych nafilmoval i to jejich. Když jsem viděl, jak zemědělci a řemeslníci pracují pomocí nářadí, s jakým jistě pracovali již jejich předkové ve středověku, a z písemných pramenů se seznámil s přírodním bohatstvím země, lehce jsem si představil, jak by asi Burma dnes vypadala, kdyby nebyla po odchodu Angličanů padla do spárů komunistů. Režim, který sledoval se závistí hospodářský rozvoj sousedního Thajska a závratné bohatství „Tří tygrů“ - Singapuru, Hong-Kongu a Tajvanu - se před nedávném konečně odhodlal k jistým „kapitalistickým“ reformám a začal privatizovat svůj malý průmyslový sektor. Jako vždy v podobné situaci jsou ve vládě přívrženci reforem a jejich odpůrci, kteří se snaží zachovat starý systém vytvořený dle „našeho vzoru“. Kladu si otázku, zda vítězství, ba triumf bolševické reakce Genadi Zjukanova ve volbách v Rusku, zvolení komunisty Kvasnievského v Polsku presidentem a neočekávaný obrat kormidla v Číně směrem zpět k tvrdému komunismu nebude mít v Burmě i jinde vnitropolitický dopad. Začíná se již mluvit o možnosti rusko-čínského ANTINATO po pádu Jelcina v příštích presidentských volbách. ■ POLYGON 7/1997 71 [pageend73]SOUKROMÁ OZNÁMENI TICHÝ POKOJ V PRAZE, blízko centra, 30 DMI se snídaní. Reservování nutné. Věra Kminková, 130 00 Praha 3, Koněvova 67, telefon +420-2-277136. NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňské městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl - nebo volejte večer: +33-494 82 37 41. PRÁVNÍ POMOC čtenářům Polygonu poskytne JUDr. Milan HULÍK, advokátní kancelář, 115 03 Praha 1, Bolzanova 1. Tel. / fax: +420-2-24 21 04 49. UBYTOVÁNÍ V PRAZE. Třípokojový byt s kuchyní a přísl. v Praze blízko stanice metra za rozumné ceny. Volejte +420-2-22 25 07 22 nebo pište na adresu: J. Plíhal, Mánesova 48, 120 00 Praha 2. OSOBNÍ AUTA dobrých značek, i s plným pojištěním, k disposici k celoročnímu pronájmu. Na přání už budou přistavena na letišti. Týdenní sazba od USD30.00. Sleva v případě delšího nájmu. - Adresa: Irena, ulice U Potoka 195, 26601 Králův Dvůr. Tel. +420-311-684745 nebo +420-311-611089. JAN KUTIFEL z Karlina, býv. cyklistický závodník a mukl, absolvent Vysoké politické školy v Bohnicích, sděluje svým přátelům, že se přestěhoval na adresu: Andreasstrasse 55, D-53179 Bonn. Telefon: +49- 228-33 31 21. MOLDAU PRODUCTIONS se sídlem v Kalifornii připravuje natáčení hraného filmu na motivy "Rusalky". Natáčení se plánuje na jaro 1998 v České republice s vysoce profesionálním hollywoodským obsazením a česko-americkým štábem. MOLDAU PRODUCTIONS hledá investory pro uskutečnění tohoto krásného příběhu. Vysoký finanční obrat. - Telefon v USA: (909) 481-2248, telefax (909) 484-6684. ČESKÝ RÁJ BLÍZKO MALÉ SKÁLY. Typická jizerská chalupa na prodej, okamžitě vhodná k trvalému pobytu, 6600 m2 (zahrada, louka, les, potůček). Cena: 50.000,- CHF. Telefon +41-56-222 9546. Z OBSAHU ČÍSLA 7/97 BOHANES Jaroslav, NOVÁK Dušan: Život v našich republikách (1) * VALENTA Vladimír: Na nic už není čas, komentář (15) * TEPLÝ Jaroslav: Romové (20) * VILÉMSKÝ Rafael: Hrůzovláda ekonomie (25) * RHEIN Eberhard: Výzva globalizace (29) * LANDERGOTT Josef: Scholia bohemica - Praha a Bratislava, čtyři roky nedodělávek (32) HULÍK Milan: Následky horší a ještě horší (39) * WAGNER Arnošt: Jak premiér soudu ušel (42) * SALCHEROVA Julie: Inspirující příklad, fejeton (43) * ŠUCHMA Miloš: Vyjádření jednoduše myslícího (44) * MEČŮ Jára: My... (46) KOLÁČEK Josef: Terribilmente ordinati (48) * FRÝBORT Luděk: Jak se zbaviti rasismu (50) * LAMBERG Robert F. Postsocialistické předhrobí (52) * HONZÍK Miroslav: Hříchy minulosti vrhají dlouhé stíny (55) * VERNER Pavel: Postřehy (56) * DVOŘÁKOVI Jitka a Stan.: Jsou také zcela jiní lidé... (58) * BENEŠ Jan: Sloupky (60) * LOVELL Josef: Lenin mýtu zbavený (62) * ZOUFALÝ Otakar: Vrazi od psacího stolu (66) * LEINER Zdeněk F.: Myanmar (69) Autoři doprovodných kreseb v tomto čísle: Jan KRISTOFORI, Radek KUČERA a Vladimír RENČÍN Příští číslo Polygonu (8/97) vyjde v polovině prosince. Redakční uzávěrka 1. prosince 1997. 72 POLYGON 7/1997 [pageend74]Prodej Polygonu v České a Slovenské republice nemůže pokrýt náklady spojené s jeho výrobou. Prodává se tam za 20,- Kč plus poštovné. Rozdíl mezi prodejní a výrobní cenou je hrazen z dobrovolných darů a sponsoringu. Za sponsoring je v našem případě považován minim, obnos 300,- CHF (nebo ekvivalent v jiné měně). Sponsoringem na rok 1997 přispěli: Agentur Pazdera, Zürich - Blanka a Rudolf Linkoví, Göteborg Dr. Eduard Vedral, Cicero, IL - Ruda Chalupa, Uppsala JUDr. Milan Hulík, Praha - Josef R., St. Paul, USA - Karel J., penzista, Zürich Věra Divoká, Zürich - Zbyněk Ludvík, Frankfurt/M. Olga Jonášová, Bethesda, MD - Marie Samsinak, Birmingham, ML Všem sponsorům srdečný dík! für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy, ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci čí úrazu? ♦ Zajímáte se o koupi akcii, obligaci apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společnosti, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: raaaara Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend75]ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu "Krajanské středisko Denia" pro Vás od roku 1983 stavíme: apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem. Neodkládejte své rozhodnuti, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. Informace, prodej a pronájem: Věra Divoká El C./Cop 14, 1. patro, E-03700 Denia (Alicante) O 0034(9)6/578 58 36 nebo 642 2278 • Fax 642 21 33 Osobní návštěvy podle dohody - Knihovna: ú & č 18,00 - 19,00 hod. FRUKTKONDITORI neboli OVOCNÁ CUKRÁRNA je v Goteborgu na Tradgárdsgatan 2 a nabízí výborné ovocné polévky, ovocné speciality, ovocné zmrzliny, ovocné dorty a mnoho jiných cukrářských pochoutek. Je hříchem opomenout je při návštěvě Goteborgu ochutnat! RODINA LINKOVÁ Telefon *46-31 - 130 129 FIT FOR LIVE SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 [pageend76]