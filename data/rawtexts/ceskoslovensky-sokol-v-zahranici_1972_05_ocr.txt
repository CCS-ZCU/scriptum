ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXII Květen 1972 Číslo 5 PRAZE Malověrní Čas kostižerný jí jenom krásu dal a z polí stenných křik iluminoval kamenné texty portálů a zdí. Tak bude vždy Malověrní Tak bude vždy. Za vraty našich řek zní tvrdá kopyta za vraty našich řek kopyty rozryta je zem a strašní jezdci Zjevení mávají praporem. Je lehké listí vavřínů a těžký padlých stín. Já vím Já vím Jenom ne strach Jen žádný strach takovou fugu nezahrál sám Šebestián Bach co my tu zahrajem až přijde čas až přijde čas. Kůň bronzový kůň Václavův se včera v noci třás a kníže kopí potěžkal Myslete na chorál Malověrní Myslete na chorál. František Halas: Torzo naděje . . [pageend1]PŘED SLETEM — J K — Velké nadeje a velké víry jsou předpokladem uskutečnění velkých myšlenek, velkých cílů. Říká se jim jinak také idealismus. Zdálo by se za dnešních poměrů, že tyto velké naděje a veliké víry nemají živné půdy, z nichž by vyrostly. Kolem sebe vidíme zápas o místo na slunci, zápas, který se neštíti prostředků sebe špatnějších. Přesvědčení lidí se měnívá podle toho, kde je více možností se uplatnit a získat pro sebe. Ovšem, velké myšlenky a velké cíle nelze uskutečnit touto cestou, odvržením charakteru, protože při nich nezískává osoba, nýbrž celek. Celek je však cosi, co průměrnému člověku je pojmem příliš odtažitým, než aby na to vynakládal svou námahu. Pracovat pro celek bez nároku na osobní prospěch, ba někdy i s osobní škodou je idealismus. A přece veliké činy nevznikají jinak než oddanou, nesobeckou prací, jež si leckde ani neuvědomuje velikosti překážek pro velikost cíle. Proto idealisté často ztroskotávali, neboť si vytkli cíl nad své síly. Ale často zmáhali i překážky takové, nad nimiž by člověk přísně kritický a se všemi okolnostmi počítající mávl beznadějně rukou. Všimněte si velké víry Husovy, Komenského, našich buditelů, našich osvoboditelů! Víra mnohdy zklamala jedince, který se nedočkal uskutečnění toho, več doufal. Hus byl upálen, Komenský zemřel jako vyhnanec, mnoho našich osvoboditelů se nodočkalo vjezdu do země zaslíbené. Ale všichni umírali s pevnou vírou, že celek se dočká. Práce pro celek nikdy nepřináší osobního zisku, protože člověk víc dává, než přijímá. To, co svou prací získá, se dělí na všechny jedince celku, on sám se s nimi jen priživuje a někdy odchází bez dílu, nedočkav se rozdělení. A přece má ze své práce nejvíce. Není ona práce pro celek bez osobního zisku větší odměnou než hromada peněz? Není radost z úspěchu společného díla nad pozemské statky? Nedává vědomí dobře a účelně prožitého života? Zeptejte se sami sebe, vy známí i neznámí, kteří pracujete na společném díle, našem sletě! Ne teď! Teď jste ještě plni obav, leckdy plni trpkosti z neúspěchu a překážek, představovali jste si tu práci sladkou a radostnou, a ona je někdy trpká a bolestná, protože se při ní musíte zapřít, vaše »já« musí do pozadí, musí mlčet a to je někdy velmi těžké! Máte plno obav, zdali dokážete to, co jste předsevzali, sotva jedna překážka zdolána, už je tady druhá a těžší — to je ten věčný protichůdce idealismu — materialismus, který vás sráží vzad, boří výspy vašich snů, tiskne vás z výšin kam jste se rozlétli, k pozemské hroudě a nutí počítat s nedokonalostí nebo slabostí toho tvora, jenž slove člověk . . . 90 [pageend2]A přece my všichni, které spojila stejná víra v dokonalost díla našich zakladatelů a v nutnost tohoto díla pro blaho národa, počítáme s úspěchem. Věříme, že jsme dosti silni, abychom se touhou přiblížili k cíli, podepřeli svou slabost, svou nedokonalost, své osobní »já« a podřídili je úspěchu společné práce. Věříme, že přes velikost cíle a přes tíhu doby dosáhneme této velikosti a dokážeme plodnost a výnosnost myšlenky Tyršovy a Fügner o vy pro národ vůbec a pro dnešní činnost v zahraničí zvláště. Čeho je tedy třeba? Potlačit své »já«, ne do té míry aby ztratilo svou osobitost, ale do té míry, aby ztratilo své sobectví. A pracovat bez ohledu na překážky, s největším vypětím sil, klást oběti osobní, které přinesou prospěch celku, úspěch společnému dílu, III. sletu svobodného Československého Sokolstva v zahraničí ve Vídni. A až se sejdeme po sletu, povědí nám naše oči, zda ta radost ze společného úspěchu není větší, než kterákoliv radost z úspěchu osobního . . . HLÍDKA VZDĚLÁVACÍ VŠE PRO SLET Jan Fellmann Vidíme-li jak všude cvičitelské sbory v těchto dnech dokončují nácvik sletových prostných, maně srovnáváme velikost sletů doma s poměry za kterých je připravován náš slet vídeňský. Je pochopitelné, že je-li nás pro tuto událost mnohem méně, že i tento náš slet bude menší. Neznamená to však, že bychom právě proto neměli vyvinovat tím větší úsilí pro zdar sletu. Je třeba, abychom všichni opravdu poctivě přiložili ruce k dílu a pomohli sletovým činovníkům a tím zajistili, aby náš slet ve Vídni byl veliký sokolskou krásou. K pomoci sletu patří také pomoc finanční. Očekáváme proto, že členové, pokud tak již neučinili, urychleně odvedou sletovou daň ($1. — za osobu), neboť náklady jsou vysoké. Doufáme dále, že »možnější« jednotlivci a skupiny dary na sletový fond pomohou zajistiti krytí sletového rozpočtu, což není věcí snadnou. Předpokládáme, že zásluhou televise domov bude svědkem jakosti našeho sokolství vyjádřené sletem ve Vídni. Záleží proto o- pravdu na každém z nás, abychom domov nezklamali. V našem počínání nechť nás vede závěr básně Janka Jesenského — Sokolom: Hor prápor vysoko. Ten život radostný je, keď z duší zvlnených pri očiach požiare sta prudký vo- domet do jasnej výšky bije. 91 [pageend3]Z ÚSTŘEDÍ Výbor Ústředí Čs. Sokolstva v zahraničí svolává SJEZD Československého Sokolstva v zahraničí, který se bude konat v pondělí 3. července 1972 v 10 hod. dopoledne v Kongresshaus Wien, Spiegelsaal, Margaretenstrasse 166. A — 1050 Wien, Rakousko. POŘAD 1) Zahájení sjezdu a jmenování verifikačního výboru ke zjištění účastníků sjezdu ________________________ _____- br. Dr. Antonín Hřebík 2) Pozdravný projev starosty Sokolské župy Vídeňské 3) Pozdravy zástupců pozvaných sokolských a jiných organisací 4) Projev o Sokolstvu a jeho rozvoji od minulého sjezdu Čs. Sokolstva v zahraničí v roce 1962 do roku 110. výročí Sokolstva 1972 _____ ______ br. Dr. Antonín Hřebík 5) Další činnost Čs. Sokolstva v zahraničí: a) po stránce organisační s. Jarmila Uhlířová b) po stránce tělovýchovné br. Jan Waldauf a s. Vlasta Waldaufová c) po stránce vzdělávací __ ________ br. Frant. Fiedler d) Cvičitelské školy Čs. Sokolstva v zahraničí a založení fondu na pořádání těchto škol ------------------------------- s. Marie Provazníkové 6) Rozhovor o další činnosti Čs. Sokolstva v zahraničí 7) Schválení resolucí a ukončení sjezdu. Každá župa a okrsek má právo na 3 zástupce a každá jednota na 2 zástupce. Jednoty s větším počtem členů než 200, mají právo na dalšího zástupce za každých dalších započatých 100 členů. Sjezdu však se mohou zúčastnit (bez práva hlasovacího) všichni členové Sokola, a to kterékoliv sokolské organisace ve svobodném světě. Berwyn, III. 15. dubna 1972. Za Ústředí Čs. Sokolstva v zahraničí: Jarmila Uhlířová Dr. Antonín Hřebík jednatelka starosta Schůze výboru Ústředí Čs. Sokolstva v zahraničí se konala ve dnech 26. a 27. února 1972 v Berwynu, předměstí Chicaga, v budově Lincoln Federal Saving and Loan Association. Přítomni: starosta br. dr. Ant. Hřebík, který předsedal, sestry Marie Provazníkové, Jarmila Uhlířová a Vlasta Waldaufová, bratři dr. Mikuláš Ferjenčik, Jaroslav Hanuš, Jozef Horvath, Matěj Neumann, Karel Pavel a Jan Waldauf. Omluven br. V. Chochol. Povstáním a minutou ticha vzdána čest zesnulým od poslední schůze výboru — v říjnu 1971 zemřela v Lomnici nad Popelkou náčelnice Sokolské župy Krkonošské sestra Marie Vlčková, v listopadu 1971 náčelnice Sokola Tábor sestra Amalie Vlasatá, v lednu 1972 náčelnice župy Krušnohorské-Kukaňovy Marie Fotrové. Po schválení zápisu o poslední schůzi výboru konané 30. a 31. října 1971 v New Yorku, byly podány zprávy činovníků za uplynulé období — jednatelky sestry J. Uhlířové, náčelníka a redaktora br. J. Waldaufa, náčelnice s. V. Waldaufové, místostarostky a pokladní s. M. Provazníkové, matrikáře br. K. Pavla, pokladníka časopisu br. J. Hanuše a starosty br. dr. A. Hřebíka. Jelikož schůze byla zaměřena hlavně na záležitosti sletové, byly zprávy i obvyklé záležitosti projednány stručněji. Po schválení zpráv bylo usneseno m. j.: kooptovat do sletového výboru člena předsednictva Ústředí br. J. Horvatha, účtovat jednotám po 15 centech za členské průkazky, snížit vydání za časopis (omezením vydání za tisk, nezařazováním vyobrazení atd.). 92 [pageend4]členové výboru Ústředí na schůzi 26. a 27. února 1972 v Chicagu. Z leva do prava sestry a bratři: J. Hanuš, M. Neumann, V. Waldaufová, Dr. A. Hřebík, M. Provazníkova, J. Uhlířová, K. Pavel, J. Waldauf. Po projednání přihlášek do Ústředí byly přijaty jednoty Biel ve Švýcarsku, Vancouver v Kanadě a Johannesburg v Jižní Africe. Za přímé členy Ústředí přijati Eva Bartošová a Vladimír Bartoš z Berwynu. Celé další jednání schůze bylo věnováno III. sletu Čs. Sokolstva v zahraničí ve Vídni ve dnech 1. — 3. července 1972. Schváleno podepsání smlouvy se správou Stadthally ve Vídni kde se bude konat většina sletových podniků. Podrobně byl projednán pořad všech sletových podniků — akademie, závodů, hlavního sletového vystoupení, veselice na rozloučenou. Všech podniků se zúčastní nejen jednoty Čs. Sokolstva v zahraničí, ale také Americká Obec Sokolská, Slovenské Sokolstvo v USA, Dělnický Sokol v Americe a Čs. Orel ve Vídni. V další části schůze bylo podrobně jednáno o pořadu II. sjezdu Čs. Sokolstva v zahraničí, který se bude konat v pondělí po sletu, 3. Července. Na sjezdu budou předneseny zprávy a návrhy na další činnost v oborech organizačním, tělovýchovném a ideovém a podané zprávy budou předmětem rozpravy o další činnosti a úkolech Čs. Sokolstva v zahraničí. Usneseno, že po sletu se bude konat jednodenní škola činovnická ve Vídni a podle možnosti týdenní škola cvičitelské v působišti největšího počtu nových jednot — ve Švýcarsku. Vzhledem k nutnosti konání těchto škol pro další naší činnost a protože je nutno získat zdroj prostředků na konání těchto škol bylo usneseno navrhnout sjezdu, aby odhlasoval příspěvky ve výši jednoho dolaru ročně ke zřízení fondu sokolských škol. Podrobně bylo pak rovněž jednáno o vydání »Sokolského manifestu«. Manifest bude vydán u příležitosti sletu a bude výzvou ke všem Čechům a Slovákům ve svobodném světě k nástupu do jednoho šiku do boje za osvobození porobeného a umlčeného čs. lidu. Konečnou redakci znění Manifestu provede sletový výbor v New Yorku. O spolupodep- sání Manifestu budou požádány všechny ústřední čs. demokratické organizace ve svobodném světě. Manifest bude zaslán k otištění všem českým a slovenským novinám a rozhlasovým stanicím. Usneseno, aby místo sletového Památníku bylo po sletu vydáno zvláštní číslo časopisu Ústředí v němž bude popsán slet a všechny podniky sletové. Příští schůze výboru Ústředí se bude konat ve Vídni a další schůze bude svolána po dokončení vyúčtování sletu. — wf — V sobotu 26. února večer se přítomní zúčastnili oslavy sedmdesátin bratra starosty. 93 [pageend5]SLOVO ČTENÁŘŮM Sestry a bratři — náš časopis patří celému sokolskému bratrstvu a je skromným zrcadlem naší bohaté činnosti ve všech koutech svobodného světa. Vychází již dvacátý- druhý rok. Nebudu zde vyčíslovat, kolik exilových časopisů od roku 1948 v zahraničí vzniklo a po nějaké době zase přestalo vycházet. Je jich bohužel dlouhá řada. Smutný hřbitůvek nadšení, nadějí a pochovaných iluzí. Téměř všechny časopisy »zemřely« na stejnou nemoc. Nedostatek peněz, národní vlažnost, zacházející do úplné lhostejnosti k současnému dění. Také na chytračení některých čtenářů, kteří předplatné řádně nikdv neplatili, alespoň ne předem, nýbrž až po mnoha zoufalých upomínkách pokladníka, jednou za několik roků. Náš sokolský časonis je proto vzácnou výjimkou, iiž jen z toho důvodu, že se udržel a každým rokem pravidelně vychází. To ale neznamená, že je stonrocentně imunní vůči všem zákeřným nemocem vydavatelského řemesla a moru ve věcech finančních. Tisk, štočky, obálky a poštovné stojí ročně velké peníze. Jednoty právě dostaly zprávu pokladníka časopisu za minulý rok k nahlédnutí. Neisme bohatí a mnohý se může ptát, z čeho hradíme ten rozdíl mezi malým příjmem a velkým vydáním, jinými slovy schodek. Ačko1iv nejsme profesionální kouzelníci a nedovedeme svnat peníze z rukávů do klobouku, přece jen jsme až dosud vždy dokázali zaplatit všechny účty. Dík za to patří celé řadě uvědomělých čtenářů, kteří nás v naší práci podporují, byť i jen jednodolárovými dary na tiskový fond časopisu. Každý cent táhne. Sestry a bratři, plaťte časopis předem. Nenechávejte se o předplatné upomínat, často i několika upomínkami, které znamenají jen další zbytečné vydání. Samotné slovo předplatné jasně vyjadřuje svůj smysl. Předplatné se proto neplatí až na konci kalendářního roku, nebo dokonce jednou za několik let. Číslo, které právě čtete, bylo již tiskárně zaplaceno, taktéž poštovné. Tiskárna a pošta nečekají na ty, kteří platí předplatné pozdě. Bratr redaktor a všichni spolupracovníci, kteří se podílejí na vydávání a rozesílání časopisu, dělají všechnu práci zdarma, rádi a s nadšením pro společnou věc — Tyršovo sokolství. J. Hanuš, pokladník časopisu Důležité: Odběratelé Sokola mimo U.S.A, a Kanadu neplaťte předplatné osobními šeky. Poplatek za proplacení osobního šeku je v USA $2 50 plus letecké porto do ciziny 21 centu, celkem $2.71. Pvoto na př. čtenář v Anglií, posílaiící 1 a”gl. libru, asi $2.60, se mv|ně domnívá, že poslal více než-!i »sucué« p-edplat”é. Ve skutečnosti Jeho šek je bezcenný, p-otože pokladník časopisu bv m^sel americké bance za proplacení osobního šeku ještě doplatit 11 ce«tu. Předplatné je možno do USA poslat prostřednictvím bank, které mají zastoupení ame- rickvch bank, nebo přímo amerických bank, které mají filiálky ve všech zemích a hlavních městech světa. Neileoší způsob placení předplatného je prostřednictvím pošty, mezinárodní poštovní poukázkou, znějící na US dolarv. Z poštovních poukazů nejsou v USA žádné srážky, nebo poplatky. 94 [pageend6]Sletové pohlednice V těchto dnech se do jednot rozesílají sletové pohlednice. Zakoupením pohlednic podpoříte slet propagačně i finančně. 95 [pageend7]porobljene národe slavenske krviz ug Jšujuči svaku klicu slobodne misii i sve nesmiljenije zatvarajuč puteve ogromnim kulturním i po- litičkim stvaralačkim mogučnostima i pleme- nitim aspiracijama njihovim, da daju svo| je českí su osnivači bokolstva postavili u Te- melje naše organizacije. Država koja je, svojom liberálnom demo- kratijom, udruženom sa pravišnom socijalnom S6 [pageend8]politikom, snažena demokratskom svešču národa čijoj konstruktivnošču je mocna sokolská organizacija dala svoj krupanudeo, zemlja koja je posiala poprište najbarbarskije tiranije, národ, vredan i inteligentan, sa izuzetnim organizatorskim talentom, kóji je stvorio naj- snažniju industriju i davao primer najceli- shodnije agrarne politike, danas radi pod bičem fabričkih komunistickih žbira a široké mase žive u oskudici, da bi se mogao plačati danak sovjetskom susedu a radnik mora da otkida od svog zlehudog zalogaja da bi nje- gov tiranski režim, po nalogu svog moskovskog gospodara, mogao fabrikovati i siati oružje u svaki kraj sveta gde komunizam nástojí da proširi svoju doménu ropstva. Dogmatički slepi Husákovi mameluci idu iz jednog nasilja u gore smatrajuči, u opasnoj zablúdi, da je pritajen vulkán cutanja naroda dokaz njegove podložnosti. Kad se u Beču razviju naše sokolské zastave, u Jugoslaviji dozreva gorak plod otrovnog semena jedne neljudske i nenarodne doktríne na kóju jedan tanak sloj medickritetskih voda več preko četvrt veka nameče kao na Prokrusta ceo naš národ da bí, konačno, doveo do zakrvljenosti naroda propovedajuči lažno bratstvo i jedinstvo, obečavajuči raj na zemlji, stvorio pakao bede i neobuzdane korupcije, socijalne nejednakosti koja svojom nepraved- nošču vapije do neba a privredu doveo u krizu bez izlaza. Stoga če ovaj veliki sokolski slet u Beču nužnošču istorijskog momenta i po diktátu sokolské savesti morati imati i veličinu i patos istoriskog dogaďaja. To neče biti samo jedan od hiljada konverzacionalnih protesta protiv komunističke i svake druge tiranije nego naša snažna Reč za slobodu i dostojanst- vo čoveka, za najviše humane ideale, za ideale kojima srno posvětili preko jednog stolječa svog delovanja. Stoga čemo mi u Beču razviti i dignuti visoko naše zastave na dogled našim poroblje- nim narodima i čitavog civilizovanog sveta, sa verom u dobru budučnost naših zemalja, ponevši sa tog istorijskog dogaďaja obavezu za još snažnije i predanije zalaganje u našem múčnom patriotskom i sokolskom nastojanju. Neka živi naša draga Čehoslovačka, slobodná i demokratska; neka živi naša draga domovina Jugoslavija u slobodi i bratstvu; neka živi Sokolstvo! Rade Lučin ŽALOV Rudolf a Františka Filingrovi Jednota Villa Dominico v Argentině utrpela velkou ztrátu úmrtím manželů Filingrových, dlouholetých a vynikajících Členů jednoty. Sestra Františka Filingrová, rozená Biresová, zemřela 7. března 1972 ve věku 80 let, po dlouhé nemoci. Sestra Filingrová byla zakládající členkou jednoty, obětavou pracovnicí a velkou oporou svého manžela v jeho práci sokolské a národní. Pohřbena byla 8. března za velké účasti členů jednoty a zástupců celé krajanské veřejnosti. Bratr Rudolf Filinger následoval svou manželku za osm dnů — zemřel 15. března 1972. Rodák z Dubňan u Hodonína, kde se narodil 23. května 1891, ihned po příjezdu do Argentiny se zapojil do činnosti národní a sokolské. Byl zakládajícím členem jednoty ve Villa Dominico a po dlouhou řadu let jejím starostou. Za jeho starostenství byla v říjnu 1940 otevřena první sokolovna v Jižní Americe, ve Villa Dominico, a jednota vykazovala neustálý rozmach a vzornou činrost. Pohřeb se konal 16. března za velké účasti členů jednoty a celé československé kolonie. Na cestě na hřbitov byla učiněna zastávka v sokolovně, kde se s br. Filingrem rozloučil jménem jednoty bratr Jaroslav Tomaševič, který vyzvedl jeho dlouholetou neúnavnou a obětavou práci v prospěch myšlenky sokolské. Na hřbitově se za Sokolstvo v Argentině se zesnulým, rozloučil bratr Jose Benko, který slíbil, že Sokolstvo v Jižní Americe bude v duchu sokolských ideálů pokačovat v jeho práci. Za krajanskou veřejnost se rozloučil se zesnulým krajan Josef Klobás. Necht* je jim argentinská země lehká! - JB - 97 [pageend9]VEČER LÁSKY A VDĚČNOSTI — wf — V sobotu 26. února 1972 uspořádal výbor Ústředí Čs. Sokolstva v zahraničí oslavný večer k sedmdesátinám bratra Dr. Antonína Hřebíka, který stojí v čele svobodného Čs. Sokolstva již plných 26 let, nejprve jako starosta Československé Obce Sokolské a nyní jako starosta Čs. Sokolstva v zahraničí. Oslavný večer se konal v Ciceru, předměstí Chicaga, v restauraci »Stará Praha« a síň restaurace byla zaplněna do posledního místa. K oslavě se sjeli čelní sokolští i národní pracovníci z mnoha měst Spojených států a Kanady. Pořad zahájil místostarosta Čs. Sokolstva v zahraničí bratr Dr. Mikuláš Ferjenčik, který ve svém projevu vyzdvihl velké zásluhy bratra starosty na poli sokolském i národním. Další stručný projev přednesl náčelník Čs. Sokolstva v zahraničí bratr Jan Waldauf z Toronta, který pak řídil další pořad oslavného večera. Pozdravné projevy s oceněním oslavencovy práce přednesly: za Čs. Sokolstvo v zahraničí místo- starostka sestra Marie Provazníkové, která mu předala čestný diplom v uznání jeho celoživotní sokolské práce, a sestry jednatelka Jarmila Uhlířová a Vlasta Waldau- fová, které mu předaly krásné upomínkové dary. Dále promluvili sestry a bratři: za Jihoslovanské Sokolstvo v Americe starosta bratr Ivan Drčar, který předal oslavenci stříbrnou medaili Jihoslovanského Sokolstva, zástupce Čs. — Polsko-Ukra- jinského přátelství plk. Piotr Har- caj, čestný starosta Americké Obce Sokolské Karel Prchal, mís- tostarostka Americké Obce Sokolské Betty Prenerová, zástupce Východní župy AOS a starosta Sokola Washington Matěj Neumann, člen Hlavního sboru Slovenského Sokolstva v Americe Adolph Čierný, místostarostka Sokolské župy »Ludevít Štúr« Betty Studničková, starosta Sokola »Bratislava« v Chicagu Daniel Zeman, předseda Svazu čs. sportovců v zahraničí Zdeněk Pražák z Clevelandu, čestná předsedkyně Čs. Národní rady Americké Vlasta Vrázová, předseda Oblastního výboru ČSNRA v Chicagu Ing. Štefan Papánek, předsedkyně Čs. ženské národní rady v exilu v Chicagu Milada Ferjenčiková, tajemník Matice vyššího vzdělání Jan Micka, předseda Sdružení »Věrni zůstaneme« Josef Jakl, předseda Svazu čs. důstojníků v exilu v Chicagu plk. Oskar Pejša, bývalí čs. poslanci Ludvík Rvchte- ra z Clevelandu, Jaromíra Žáčkové a Čeněk Torn z Chicaga, jednatelka odbočky ČSNRA »Dr. Milada Horáková« Ludmila Kosová a za dlouholeté spolupracovníky v »Denním Hlasateli« v Chicagu redaktor Josef Falta a Antonín Jurčík. K oslavě došlo nesčetné množství písemných pozdravů a telegramů z celého světa včetně vel- 98 [pageend10]Z oslavy sedmdesátin bratra starosty. Z leva do prava: sestra Anna Hřebíková, bratr starosta Dr. Antonín Hřebík, bratr Jan Waldauf, sestra Vlasta Waldaufová. kého počtu pozdravů od věrných sester a bratří z Československa. Část pozdravných dopisů a telegramů přečetli: Dr. František Schwarzenberg, který mj. přečetl pozdravy býv. podtajemníka U.S. armády plk. J. Slezáka, Dr. V. Klimka, redaktora J. Jostena, pozdravné verše Pavla Javora — Dr. Jiřího Škvora a zdravici býv. předsedy vydavatelstva Denního Hlasatele p. V. Špatného; Dr. M. Fer- jenčik, který mj. přečetl několik slovenských pozdravů — od Dr. J. Papánka, A. Valúška, Dr. V. E. Andice a dalších; býv. čs. poslanec Č. Torn, který mj. přečetl pozdravy od Dr. P. Zenkla, Dr. V. Krajiny a F. Klátila; br. J. Němeček, který přečetl několik srdečných pozdravů z Českosiovenska, a náčelník br. J. Waldauf, který přečetl mj. pozdravy redaktorů Radia Free Europe a sokolských jednot, žup a bratří a sester ze všech končin světa — z Austrálie, Evropy, Jižní Ameriky, Jižní Afriky, Kanady a Spojených států. Bratru starostovi byly předány diplomy čestného uznání a upomínkové dary řady sokolských jednot, mezi nimi krásný diplom od sokolských jednot ve Švýcarsku a mezi dary z vlasti umělecký, ručně malovaný talíř s národními motivy a věnováním od příslušníků Sokolské župy Středomorav- ské-Kratochvílovy a krásná obrázková kniha s věnováním od členů Sokolské župy Husovy v Jižních Čechách. Děkovnými projevy starosty bratra Dr. Antonína Hřebíka a jeho choti sestry Anny Hřebíkové byl zakončen tento vřelý večer sokolské lásky a vděčnosti — večer uznání za velkou vykonanou práci, který vyzněl současně v nadšenou manifestaci pro zdar III. sletu Čs. Sokolstva v zahraničí ve Vídni a v projev pevné víry v osvobození Československa a opětné obnovy svobodného Sokolstva ve vlasti. 99 [pageend11]ŽUPA VÍDEŇSKÁ ZE SOKOLSKÉHO SVĚTA Vídeň 111. Ve spolkové místnosti v Schuetzengasse pořádala jednota Vídeň III. spolu s Jednotou sv. Metoděje svoji tradiční již masopustní zábavu. Návštěva byla velmi pěkná, byl přítomen i P. Dominik, sál byl pěkně vyzdoben a nová vídeňská kapela hrála většinou české polky a valčíky jakož i vídeňské písničky, takže si všichni návštěvníci přišli na své. Zpěvem se ještě více rozproudila veselá nálada, přispělo i dobré víno a výtečný buffet. Sestrám a bratřím v šatně, buffetu, baru a organisátorům patří dík za tento pěkný a zdařilý podnik. Vídenň XII/XV Letošní Šibřinky jednoty byly zvláště zdařilým podnikem a velká návštěva předčila všechna očekávání. Jednota najala krásný sál, skvělou hudbu a stovky hostů ze všech jednot župy a krajanských organisací Menšinové rady prožily krásný večer v příjemném, bratrském prostředí. Desítky příslušníKů Sokola i velký počet dalších krajanů uposlechlo výzvu pořádající jednoty a dostavilo se v národních krojích. Milým překvapením hostů bylo, že při vstupu do sálu byl každý uvítán krojovanými mladými členy při čemž krajanky dostaly perníkové srdíčko a krajané stopku domácí slivovice. Početné delegace krajanských organisací a ostatních jednot sokolských uvítal srdečnými slovy br. P. Florián. Pak již vpochodovaly páry v krásných národních krojích a ples byl oficiálně zahájen. K tanci vyhrávala výborná hudba P. Schaflera — vyhrávala neúnavně a v skvělém podání celou řadu populárních písní, polek a valčíků se zpěvným doprovodem kapelníka. Kapela zahrála rovněž velmi dobře »Českou Besedu« a před půlnoční přestávkou taneční skupina POD ČAROU PRVNÍ VÝLET 11. května 1862 konal Sokol Pražský »první tělocvičný výlet« do Závisti. Následujídí popis je z knihy F. Tetauera »Průvod s pochodněmi«. Jarní slunce příjemně hřeje a červené košile sokolů za dlouhými stoly se ostře odrážejí od světlé zeleně trávníku i tmavší modře smrků v pozadí. Náčelník spolku sedá v čele stolu, poslouchá veselé hlasy bratří, kteří dokončují oběd, a dívá se střídavě na řeku, jež teče mezi kopci, a zase s úsměvem spočine pohledem na louce, kde mladí členové jednoty, kteří se už naobědvali, předvádějí obtížné ukázky cvičení. Doktor Tyrš je dnes první osobou bratrského shromáždění, které přivedl ostrým pochodem z Prahy, neboť starosta Fügner má dojet později s rodinou, jak se ráno dohodli v Apollu. Náčelník jednoty vychutnává pohodu chvíle, radostnou náladu shromáždění a v duchu se vrací k začátku výletního dne, který se tak slibně daří. V půl páté ráno vyšel ze svého skromného bytu, který měl v podnájmu na Novém Městě, a už ve tři čtvrti na pět byl v sále u Apolla, kde se scházeli první ú- častníci, plní dobré nálady. Všichni měli sokolský kroj s červenými košilemi, docela v duchu výzvy, která byla otištěna den předtím v sobotních Národních listech. A v pět hodin napočítal Tyrš už dvě stě členů, téměř polovinu všech údů jednoty. Ostatní nepřišli jen proto, že si nemohli včas opatřit 100 [pageend12]jednoty předvedla dobře nacvičenou »Moravskou Besedu« začež se jí dostalo zaslouženého bouřlivého potlesku všech přítomných. Po půlnoci Šibřinky pokračovaly a nadšené ovace obecenstva si vynutily prodloužení plesu, až posléze Vackovou polkou »Zůstaň tu s námi, muziko česká«, byla zábava ukončena. O zdárný průběh Sibřinek se zasloužili všichni obětaví pracovníci jednoty; zvláštní dík za nacvičení a vedení tanců patří bratru Musilovi, Jarkovi Floriánovi a zpěvákům T. Matlachové a menželům Koutníkovým. Následkem příprav na III. slet Čs. Sokol- stva v zahraničí se podstatně zvýšil cvičební ruch v jednotě. Protože o slet je velký zájem, zvyšuje se stále počet cvičenců ženských i mužských složek v obou tělocvičnách — v Erlgasse a Karl-Loewe-Gasse, kde se pravidelně nacvičují sletová prostná. Radostným překvapením u členstva je, že se do cvičení hlásí hlavně mladší ročníky. Je to velkým zadostiučiněním pro výbor jednoty, neboť po vzestupu činnosti organisační a zábavní, následuje nyní také tato slibná větší aktivita v tělocvičnách. - HKA, VSL - Vídeň XX. Valná hromada konaná 4. března 1972 měla obvyklý sokolsky důstojný průběh. Starostka sestra Čásenská přivítala přítomné členy jakož i hosty — za župu místostarostu br. Císlera a sestru Bartuňkovou, za ústředí Baráku br. Philippa a br. Hancvencla, za Barák VII. br. Seďu, za XX. odbor Českého srdce krajany Stěrbíka a Štěrbíkovou, za Jednotu sv. Metoděje delegaci vedenou krajanem Valsem. V podaných zprávách byl členstvu poskytnut přehled činnosti jednoty. Vzorně vypracovanou zprávu podala jednatelka sestra H. Nováková; konstatovala, že dvacátá jednota je dnes jednou z nejchudších, má ale velkou a slavnou minulost a musí proto i v dnešní době vyvinout všechny síly k další úspěšné činnosti a to zvláště letos, v roce sletovém. Usilovná práce musí být korunována úspěšným sletem. Po schválení zpráv za uplynulý rok byl zvolen nový výbor v jehož čelo byla opět postavena sestra Čásenská, která poděkovala starým i novým členům výboru za vzornou spolupráci. — Jedn., VSL — kroj. A nejvíc se zaradoval doktor Tyrš a s ním i ostatní, když nečekán se objevil v starostově doprovodu stařičký profesor Jan Evangelista Purkyně, slovutný biolog a vřelý přítel jednoty. Kmetnému vědci nevadila časná ranní hodina a v čerstvém vzduchu, prozářeném vycházejícím sluncem, se vypravil z domu na rohu Spálené a Sluneční ulice vzhůru do Ječné. Před Apollem se setkal se starostou Fiignerem, který spěchal ze svého bytu v Mariánské ulici, aby se rozloučil s bratry sokoly, za nimiž přijede v odpoledních hodinách, protože chce vzít s sebou ženu a dcerku. Purkyňova návštěva naplnila všechny radostí. Tyrš vidí rozzářené oči sokolů, kteří po volbě zatímního praporečníka, roztříděni v čety vedené cvičiteli, vycházejí Žitnou branou z města, scházejí do Nuslí, vystupují mezi poli k Pankráci a pak lány zeleně pochodují k Hodkovičkám a dále k Modřanům. V čele jde praporečník s červenobílým praporem, který vlaje v ranním vánku ozářen sluncem z modré oblohy. Tyrš se občas ohlédne a se zálibou přehlíží dlouhou řadu mladých mužů v malebných kajdách, s červenými košilemi, se sokolími pery za slovanskými klobouky. V dědinách vítají sokoly rozradostněné tváře venkovských mužů, žen a dětí, kteří dnes noprvé vidí veselý a hlasitý průvod v neznámých krásných krojích a radostně si sdělují, když slyší český zpěv: »To jsou naši.« Nad Modřany se dává četa po četě převézt na levý břeh Vltavy a pak opětně seřazeni pochodují k závistskému převozu. Jakmile Tyrš s první četou vstoupí do pra- 101 [pageend13]ŽUPA ZÁPADOEVROPSKÁ Wiesbaden Na podzim minulého roku se ve Wiesba- denu v Západním Německu usnesla skupina exulantů zahájit přípravy k založení sokolské jednoty. Po několika schůzích byl ustaven Přípravný výbor a zahájeno cvičení. Přípravný výbor rovněž navázal styk s předsednictvem Západoevropské župy a s Ústředím Čs. Sokolstva v zahraničí. Po tříměsíční činnosti bylo usneseno založit jednotu a svolána ustavující valná hromada na den 5. února 1972. Valná hromada zvolila tento první výbor jednoty: starosta br. Václav Cerha, místo- starosta a náčelník br. Jan Flunert, náčelnice s. Milada Rompelová, vzdělavatel br. Jiří Dvořák, členové výboru sestry a bratři Lubomír Bič (jednatel), Václav Zika (místonáčelník), Růžena Cerhová (místonáčelnice), Krista Kočová (pokladní) František Novotný, Václav Zimmerhackl. Revizory účtů zvoleni sestra Alena Bičová a bratr Milan Jiráček. Ve středu 8. března uspořádala jednota vzpomínkový večer k oslavě 122. výročí narozenin TGM. Po stručném proslovu připomínajícím význam T.G. Masaryka zejména také pro naší dnešní dobu, byl pak slavnostně proveden slib nových členů. Vzdělavatel bratr Jiří Dvořák promluvil o významu sokolské myšlenky a po stručném doslovu místostarosty a náčelníka bratra Flunerta, složili členové sokolský slib do rukou starosty bratra Václava Cerhy. Kromě pravidelné činnosti jednoty v tělocvičně má jednota také oddíl odbíjené a kopané a odbor kulturní. V dosavadní tělo cvičně je již málo místa na všechnu činnost a cvičitelský sbor proto již nedočkavě čeká na příznivější počasí kdy bude možno konat cvičební hodiny v přírodě. - VC - KANADA Toronto Valná hromada jednoty konaná 9. dubna zhodnotila činnost za rok 1971. Rokování zahájil starosta br. Dr. Karel Jeřábek procítěným projevem v němž mj. vřelými slovy ocenil významnou sokolskou práci v minulém mice, spustí na druhém břehu hudba a převážení sokolové sledují pohledem hejno holubů, jež se zvedá nad domy, když se ozvou rány z hmoždířů, které se mnohonásobně odrážejí od zbraslavských kopců. U vchodu do zahrady je postavena slavobrána ze zelené chvoje, ozdobená stuhami v národních barvách. Po obou stranách stojí zbraslavské dívky s kyticemi, jimiž podílejí přicházející sokoly. A v bráně čekají Zbraslavští, za něž měšťan Jaroš vzrušeně promlouvá uvítání. Tyrš si dobře pamatuje začátek proslovu, který zněl, jak si jej s potěšením znovu vybavuje, asi takto: »Ctěný a milený spolku Sokole! Probuzen novou, lepší dobou vzňal se v nás opět plamen lásky k naší milé vlasti, k našemu mateřskému jazyku a ke všemu, což na sobě nosí znak ryzího českého smýšlení. Tímto proniknuti citem vítáme vás upřímně a srdečně co zdárný český spolek v středu starobylé obce zbraslavské!« Tyrš jako vůdce sokolského výletu děkuje za přivítání, a když provolává Zbraslavským slávu, což po něm opakuje celé sokolské bratrstvo, ozvěna kopců mnohokrát vrací to nadšené volání. Připojují se k němu sta hlasů zbraslavských a okolních občanů, kteří se všichni cítí syny proubuzeného národa. Po uvítání se sokolské řady uvolní a Tyrš se cvičiteli usedá za stůl závistské myslivny obličejem ku Praze, odkud očekává povoz se starostou. Část bratří, vedená Pí- sařovicem, se vypravuje na kopec, který se zvedá nad řečištěm Vltavy, a zanedlouho se ozývá volání 102 [pageend14]roce zesnulého bratra Antonína Špačka; jeho památka byla uctěna povstáním a minutou ticha. V přehledu činnosti za minulý rok byl zejména konstatován veliký úspěch závodů a sletu při loňském Čs. dnu na Masaryktownu a vysloven dík náčelníkovi br. Z. Jeřábkovi za jeho obětavou a velkou práci, jakož i dalším sestrám a bratřím, kteří mu byli nápomocni. Jednota v minulém roce vykázala velký hospodářský úspěch — čistý zisk přes dva tisíce dolarů. Bratr matrikář hlásil, že jednota má nyní 129 členů. Hlavní potíží jednoty je nedostatek cviči- telů a cvičitelek, který se projevuje v omezeném počtu všech cvičících složek. V čelo jednoty byl znovuzvolen osvědčený pracovník br. Dr. Karel Jeřábek. Náčelníkem a náčelnicí byli opět zvoleni br. Zbyněk Jeřábek a sestra Lea Hollerová, vzdělavatelem zvolen br. Jan Fellmann. V důsledku sletu ve Vídni, nebude letos uspořádán obvyklý slet při Čs. dnu v Torontu; jednota připravuje velkou výpravu do Vídně kterou povede starosta br. Dr. Karel Jeřábek. Člen jednoty bratr Zděnek Slavík se 30. dubna dožívá 50. let. Rodák z Tábora, maturoval na reálním gymnásiu v Praze a v květnu 1945 vstoupil na vysokou školu politickou a žurnalistickou při Karlově universitě. Do veřejného života vstoupil velmi mlád. Byl pronásledován a vězněn za nacistické okupace, po květnu 1945 prošel samosprávnými funkcemi na pražské radnici a jako krajský tiskový referent mládeže národně socialistické se věnoval žurnalistice. Po únoru 1948 byl mezi prvými zatčenými v Mlado-Boleslavském kraji. Po několikaměsíční vazbě se dostává na svobodu a ihned se zapojil do odboje proti bolševismu. V roce 1950 byl znovu zatčen a odsouzen k doživotnímu žaláři. V jarních měsících roku 1967 se dostává do exilu, volí Kanadu jako svůj nový domov a od té doby pokračuje v práci národní — v mnoha exilových a krajanských organisacích a na stránkách čs. exilového tisku. Do mnoha dalších let mu přejeme pevné zdraví a stálou sílu. — Z. Pražák — těch, kteří se první dostali na vrchol. Odpovídají mu radostné výkřiky druhé, méně početné skupiny, která se už ochlazuje v řece. Louka i kopce jsou plny červených skvrn sokolských košil a v řece svítí svalnatá mladá těla, všude zní radostné volání a smích. Náčelníka naplňuje šťastný pocit nad tím probuzeným životem, k němuž dal před nedlouhou dobou popud. To je opravdu lepší než shakespearovský klub. To je projev svěžího a zdravého lidu, který se už nedá potlačit. A do této národní manifestace se nedá vjet na koních. Pak ho však napadne: Je tohle to pravé? Stačí to k národnímu životu? Je to opravdu dobrý začátek? Tyrš se najednou otočí k Edvardu Grégrovi, ukáže obloukem na rozjásaný sokolský národ a skončí ukazovákem na slavobráně. »Nemyslíš, že tohle je lepší demonstrace než rozbíjet okna v kasinu? Věřím, že tímhle jednou kasina dobudeme.«. Grégr otevírá ústa k odpovědi, ale zarazí se. »Už jedou, už jedou!« ozve se volání. Jiný hlas se ptá: »Kdo?« »Starosta přece.« Ti, co byli ve vodě, se hrnou na břeh a rychle se oblékají. A náčelník už nečeká na Grégrovu odpověď, rychle vstává a spěchá na louku, kde se už řadí sokolové do šiku, nejdřív ti, kteří už vstali od stolů, pak ti, kteří dobíhají z lesa a s kopce, a naposled ti, co se koupali. Mezi stromy se objevuje vysoká postava Jindřicha Fügnera. Vítá ho jásot, jenž se ozvěnou vrací od zelených vrchů a doznívá daleko za řekou. 103 [pageend15]»ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Předplatné (ročně): Kanada a USA $3.50, ostatní země $2.00 Předplatné ze všech zemí kromě Kanady přijímá: J. Hanuš, 412 East 73d Street, New York, N.Y., 10021, USA. Změny adres a předplatné z Kanady: J. Fellmann, Suite 11, 200 Kingsview Blvd., Weston 625, Ontario, Canada. Redaktor: Jan Waldauf, 4 Dewitt Road, Islington 676., Ont., Canada. Tiskne St. Joseph Press, Toronto, Canada. [pageend16]