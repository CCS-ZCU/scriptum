ČESKOSLOVENSKÝ SOKOL V ZAHRANIČÍ ČASOPIS ÚSTREDÍ ČESKOSLOVENSKÉHO SOKOLSTVA V ZAHRANIČÍ Ročník XXVII Číslo 1 Leden 1977 Hlavní sokolskou událostí letošního roku bude XIV. SLET AMERICKÉ OBCE SOKOLSKÉ Sletový pořad: Čtvrtek 23. června: Závody dorostenců a dorostenek Soutěž zvláštních vystoupení Pátek 24. června: Závody mužů a žen Podniky sokolské mládeže Slavnostní banket Sobota 25. června: Závody o přebor A.O.S. Soutěž v odbíjené Večer vítězů Neděle 26. června: Hlavní vystoupení [pageend1]SOKOL JAKO IDEA Antonín Cekota Je-li něco společného mezi současnou generací Čechů a Slováků a ostatními národy západního světa, je to vědomí životní krize v přítomnosti a nejasných obav z budoucnosti. Kam se poděla ona víra v nezadržitelný vědecký pokrok, z níž vyrůstala technická, hospodářská a politická velikost Evropy a Ameriky XIX. století? Co vlastně vyrostlo z víry v socialistické ideje s jejich slibem spravedlnosti, lidské slušnosti a volného, štast- ného života? A co se zrodilo z oné vášnivé, fanatické víry Karla Marxe v lidskou společnost, v níž stát se svým násilím se rozplyne ve štastnou lidskou rodinu, až diktatura proletariátu zničí jak vlastníky kapitálu, tak i soustavu vlastnictví výrobních prostředků a změní tím lidskou povahu v povahu andělskou? Pokrok vědecký a pokrok ve vzdělání nejen že nezabránil katastrofám dvou světových válek - ale vytvořil v posledních dvou generacích typ člověka a životní styl, a technologické prostředky - jež ohrožují existenci lidské rasy zničením životních podmínek na zeměkouli. Z ideje socialismu vyrostla sociální rakovina uniových monopolů, které ohrožují chamtivostí požadavků a diktaturou stávek existenci velkých států, v nichž rozežírají podmínky pro civilizovaný život většiny a vytvářejí podmínky pro nástup permanentních diktatur typů fašistických. A idea komunismu jako lidského bratrství skončila skutečností lidského otroctví, v níž hrstka elitních otrokářů jako nová šlechta zotročuje lid systémem, který překonal všechny systémy otroctví, jež dosud poznala historie. Je možno se divit, že současná generace západního světa - a zejména jeho mládež - se zmítá v citové krizi a intelektuálních pochybnostech? Je možno věřit, že dnešní a příští generace přijmou tento stav jako trvalý. Apathie stáří, pragmatismus dospělých a pathetický zmatek mládí, dorážejí nyní jako vlny nejen na Čechy a Slováky doma a za hranicemi, ale na všechny národy západního světa. Jaký je tedy náš "úkol, směr a cíl" v dnešní světové krizi, která nás spojuje svým způsobem všechny bez ohledu na hranice? Co můžeme očekávati z ideje Sokola a jeho historie? * * * Když Dr. Miroslav Tyrš napsal své poselství Sokolu v roce 1870, měl již své hlavní životní dílo za sebou. Tímto dílem byla jeho ucelená životní filosofie s názorem na člověka jako jednotlivce a jako člena lidské obce, se závěry co dělat, aby jeho život měl smysl a ušlechtilost, z nichž 2 [pageend2]pramení lidská velikost i možnost přežití generací. Jeho "Náš úkol, směr a cíl", uveřejněný v prvním čísle "Sokola" roku 1871, se stal nejen filosofickým ústavním zákonem sokolské organizace, ale také osobní výzvou každému z jeho členů. V poměrech zoufale stísněných, jež vyšly z útlaku osmi generací po porážce Čechů na Bílé Hoře (1620), byl to první úplný filosofický systém, který spojoval přítomnost s budoucností v akci, jež byla zápasem o svobodu osobní a svobodu národní a obé k lidské velikosti. Bez Tyršova filosofického systému první jednota Sokola, založená v Praze r. 1862, by se nebyla nikdy rozrostla v organizaci, která dle úředních dat měla k 31. prosinci 1947 (před zničením sokolské organizace čs. satrapy sovětského komunismu), celkem 3,616 jednot a 1,004,987 příslušníků (mužů, žen, dorostu a žactva). Kdyby Američané byli vytvořili ve své historii podobnou organizaci, měla by v dnešních USA přes 20,000,000 příslušníků v 36,000 jednotách. Jaká byla podstata Tyršovy filosofie, z čeho vyrostla, k čemu směřovala? Co podnítila v myslích a srdcích lidu, který žil v Čechách a na Moravě po osm generací a na Slovensku po třicet generací v politické nesvobodě a kulturním a hospodářském útlaku? Filosofické dílo Dr. Tyrše a jeho vliv na českou a slovenskou renesanci vyrostlo z několika mohutných kořenů: z ducha a příkladu Hellady pátého a čtvrtého století př. Kr., z italské renesance XVII. století, která vyrostla ze stejných kořenů, z výbuchu francouzského ducha a citu, který francouzskou revolucí vytvořil moderní nacionalismus a roznítil víru v možnost lidské svobody jednotlivce a lidu, z biologické vědy XIX. století, zejména Darwina, která vrhla světlo na historickou záhadu vznikání a zanikání národů. V dějinách lidského myšlení je málo osobností, které dovedly rozeznati v životě a ve zkušenostech a osudech lidské rasy ony mohutné ideje a příklady, jež vytvářejí lidskou velikost a předestilovati je v myšlenkový systém, schopný vytvořit zdravého a silného člověka a silnou, svobodnou obec. Dr. Miroslav Tyrš svým filosofickým dílem, jež přenesl do životní praxe Sokola, je jedním z mála mužů, který má co říci současné generaci v celém světě. Pokud jde o filosofii minulého století, je ve skutečnosti jediným, který se pokusil svým systémem myšlení a jeho praktickým prováděním vytvořit! silného a tvořivého jednotlivce - který usiluje o uskutečňování svého životního smyslu a poslání ve svobodné lidské obci dobrovolně, z vlastní vůle a bez postraních ú- myslů osobního zisku jakéhokoliv druhu. Bylo Tyršovým osudem a osudem Sokolství, že jeho filosofické dílo bylo vyjádřeno jazykem malého národa. Sokolské slety, jež překonaly svým rozsahem a ovšem též i obsahem světové mezinárodní Olympiády, byly pouhou fyzickou formou Sokola. Jeho duchovní náplň, v níž Tyršova filosofie vytvořila tradici životního stylu tří generací, zůstala světu neznáma. Potopa propagačního barbarství, která zaplavuje již po celou generaci jak Československo, tak i celý svět způso- 3 [pageend3]bila, že Tyršovo filosofické dílo je nyní současné generaci neznámé. Mohutná technická mašinérie v rukou nové šlechty sovětského komunismu přesvědčuje lidstvo všemi jazyky, že otroctví je svoboda, člověk majetkem státu, stát majetkem strany a strana majetkem církve nového náboženství, v němž skupina velekněží musí diktovati duším i tělům, aby vytvořila na světě pozemský ráj. Je proto naléhavé vyzvednout! znovu hlavní filosofické ideje sokolství, protože jsou v nich základní prvky sil k probuzení nové renesance osobní svobody v Československu a udržení lidské svobody a civilizované společnosti v celém světě. Základními prvky Tyršovy filosofie jsou svoboda jednotlivce, svoboda lidské obce a ustavičný každodenní a celoživotní zápas o rozvinutí potencionálních, pozitivních sil a schopností člověka a lidské obce jíž je národ. Je podivuhodné jak životní koncept dnešního největšího myslitele slovanského světa, Solženicyna, souhlasí s konečnými závěry Tyršovy filosofie s jedinou výjimkou: Miroslav Tyrš na rozdíl od Solženicyna, vyžaduje od jednotlivce každodenní a celoživotní akci. Fyzickou akci systematickým tělocvikem a životosprávou, jež vede k vytváření a udržení fyzického a duševního zdraví a rozvíjení obého v úzkém kruhu lidí,sdružených v bratrskou jednotu. Tyrš míří k silnému národnímu státu, jehož kořeny jsou v jednotlivci, jehož síla je součtem síly jednotlivců a který roste vytvářením podmínek pro rozvoj jednotlivce. Tyrš jako biolog, pohlíží na jednotlivce jako na semeno květu, jež uloženo v půdě - musí se prodrat ke slunci vlastní vrozenou silou a může rozkvésti a vydat další semena jen z vlastní síly. Jednota, obec a stát mohou vyrůst v lidskou velikost jen tehdy, když toto semeno nezašlápnou, když jeho vzrůst ani neoslabí, ani nepokřiví. Solženicyn, který v sovětském komunismu vidí šílenství cizí duchu a srdci ruského lidu, hledá jeho osvobození v zamítnutí imperialismu, který zotročením sousedů proměněných v satelity, a podněcováním revolucí v celém světě, oslabuje národní sílu a ohrožuje jeho budoucnost. Jako Rus, znající historii svého lidu, jehož osobnost byla po staletí utvářena tyranií Mongolů, tyranií carské samovlády a nyní tyranií Politbyra a komunistické elity nové šlechty, Solženicyn vidí jeho záchranu v zavržení imperialistického násilí, kamuflá- žovaného mytém komunistického messianismu. Znaje z vlastních zážitků hrůzy teroru, má odvahu označiti za jeho původce Lenina, jehož zásada, že "Diktatura proletariátu je nemyslitelná bez teroru a násilí", se stala skutečnou ústavou obludného státu, jehož elitní mašinérie zotročuje jak ruský lid, tak i řadu jiných národů, jichž se zmocnila násilím. Solženicyn volá po osvobození národů včetně národa ruského a vytvoření národní civilizace a kultury svobodným rozvojem lidu v národním celku. Varuje před pokračováním obludné, bezduché technologie Západu, jíž sovětský komunismus chce "dohonit a předhonit", a zavrhuje rakovinu komerčního konsu- merismu jež náboženství hedonistického materialismu vytváří a jež ničí lidskou osobnost stejně jako náboženství historického materialismu Marxova. Konečné cíle jeho filosofie jsou tytéž jako konečné cíle filosofie Tyršovy: Víra v člověka jako jednotlivce a důvěra ve vývoj slušného lidského 4 [pageend4]života ve svobodné národní obci. Na rozdíl od Tyrše v jeho filosofii není však "úkol a směr" denní praxí, jíž je možno dosáhnouti "cíl". Nejsou v ní označeny cesty a prostředky, jimiž Tyrš - a národní genius dvou generací našeho lidu - vytvořily si osobní a národní svobodu s životním stylem, z něhož vyrostla naše svérázná kultura. Je to však pravda zde, v rozdílu zkušenosti a životní praxe, jimiž Češi a Slováci - jako Čechoslováci - mohou zápasiti o svou lidskou svobodu společně s ruským lidem, jehož historický cíl je tentýž. Před jedenácti lety, za kongresu Čs. společnosti pro vědy a umění v New Yorku, odpověděl jsem Dr. Radimskému na jeho otázku, co mají dělat Češi a Slováci, aby získali znovu ztracenou svobodu. "Civilizovat Rusko", zněla odpoveä. Tato odpověá je jen zdánlivě arogantní. Vychází z logiky ideje, již Jan Masaryk podtrhl v bibli, která zůstala otevřena na jeho nočním stolku po jeho zavraždění : "Maličko kvasu všechno těsto nakvašuje" hlásá pátá kapitola v devátém verši epištoly Sv. Pavla ke Korintským. Pražské jaro r.1968 bylo jen nepatrnou částečkou kvasu, jež zvedla na chvilku jen malou část latentního těsta. Úkol je mohutnější, protože cíl je větší. Jde nejen o vítězství lidskosti a svobody v Československu, ale také v Rusku, bez nichž se nemůže rozvinouti svoboda a lidskost v celém světě. Tyršův kvas z minulého století se rozrostl do roku 1947 na 52 žup v Čechách, na Moravě a na Slovensku a dvě župy v zahraničí. Hmotný majetek sokolských jednot, jehož se zmocnili komunisté svým pučem r. 1948, byl daleko větší nežli byl sokolský majetek, jež ukořistili němečtí nacisté r. 1939 na území Protektorátu a který tehdy pojistili u Pražské Městské Pojišťovny na jednu miliardu čs. korun. Svaz slovanského so- kolstva, který byl spojením národních sokolských organizací v Jugoslávii, Polsku, Bulharsku, Lužických Srbů a Rusů v zahraničí a Československé obce sokolské, představoval nejmohutnější humanistickou organizaci již vytvořil slovanský duch - dobrovolně a ze svobodné iniciativy svobodných lidí. Byla to organizace, jež neměla obdoby v celém světě - s výjimkou politických internacionál, náboženských církví a církevních řádů. Filosofie, humanistické ideje a životní praxe, jež představovalo Sokolstvo, nemohou zaniknout! natrvalo. Fysický majetek může být ukraden a fysická technologie tělocviku může býti - a je - využívána otrockými režimy komunismu k propagandě davovými podniky Spartakiád. Humanistický duch sokolství jako ideje osobní svobody a dobrovolného bratrství v národní obci, je nejen nevyvlastnitelný, ale také nepotlačitelný. Češi a Slováci se octli podruhé ve své historii v politickém zajetí, které ohrožuje lidský rozvoj jejich dnešní a příštích generací. Jejich obrana proti nadvládě režimu, který je nyní utlačuje, je směsice nenávisti - posměchu a resi- gnace prolínaná buä cynismem, anebo pragmatickým uznáním násilí. Jejich touha po osobní svobodě a státní neodvislosti však neumřela také již proto, že tato touha je lidsky latent- 5 [pageend5]ní a tudíž generačně nesmrtelná. Osobní svobodu a státní neodvislost však není možno vydobít nenávistí, posměchem, resignací a cynismem. Osudem Čechů po staletí bylo sousedství Němců a zápas s Němci, v němž během generací vytvořili svou osobnost i svoji národní sílu. Osudem Slováků byl tisíciletý život v područí Maâarû, v němž unikli zotročení a úplnému národnímu zániku jen duchovní silou náboženství a uměleckou tvořivostí lidu. Dnešním osudem Čechů a Slováků je život v orbitu sovětského komunismu, který je zotročuje stejně jako každý jiný lid, jehož se zmocnil, včetně lidu ruského. Zápas o lidskou svobodu, o národní přežití a o civilizovaný život v tomto orbitu bude nesmírně obtížný a dlouhý. Češi a Slováci v něm nemohou zvítězit! sami, stejně jako nemohou očekávati, že by tyto hodnoty jim vybojoval někdo jiný, anebo že by vyšly na povrch z katastrofy nové světové války. Tyto hodnoty je možno získat jen vlastní silou. Jeli v současném sovětském orbitu příklad lidové a národní síly, jež je alespoň částečně dobyla, je to u Finů. To je ovšem případ ojedinělý. Češi a Slováci musí mířiti výše a proto potřebují spojence. V dlouhém zápase jež je čeká, jejich hlavním spojencem je ruský lid a jeho duch, který se projevuje v idejích filosofie mužů typu Solženicyna. Sokol jako idea humanistické renesance a sokolství jako životní praxe jednotlivce a obce, jsou ve skutečnosti jedinou praktickou silou, jež během dvou - tří generací je schopna rozhodnout! boj mezi svobodou a otroctvím ve prospěch svobody. (Americké Listy, 18. června 1976) NOVÝ VÝBOR ÚSTŘEDÍ Písemným hlasováním zástupců žup a přímo začleněných jednot byl zvolen nový výbor Ústředí Čs. Sokolstva v zahraničí na dvouleté období 1977-1978. V čelo zahraničního Sokolstva byl opět zvolen starosta br. Dr. Antonín Hřebík. Hlavní, a pro další činnost nejprospěšnější změnou je volba náčelnictva z Evropy - ze Švýcarska: novým náčelníkem Ústředí je br. Dr. Zdeněk Bidlo z Basileje, novou náčelnicí sestra Marie Komárkové z Bernu. Činovníky nového předsednictva Ústředí jsou sestry a bratři: starosta Dr. Ant. Hřebík, místostarostové Jozef Horvath, Ing.Arch. Jiří Lísner a Vlad. F. Svoboda, náčelník Dr. Zd. Bidlo, náčelnice Marie Komárkové, vzdělavatel Arch. Rud. Fiala, pokladník Jar. Hanuš, matrikář K. Pavel, redaktor J. Waldauf. Dalšími členy předsednictva jsou volení zástupci žup a přímo začleněných jednot. Adresář nového výboru Ústředí přineseme v příštím čísle. 6 [pageend6]Z ÚSTŘEDÍ VŠEMU BRATRSTVU VE SVOBODNÉM SVĚTĚ ! Milé sestry a bratři: S přáním všeho nejlepšího do nového roku připomínáme si rovněž slib, který jsme dobrovolně a jednomyslně dali sokolskému bratrstvu ze Sydney na sjezdu Sokolstva v Curychu: že jim s radostí pomůžeme finanční sbírkou na sokolský národní dům, který vyrostl v Sydney z lásky, nadšení a vroucích přání všech Čechoslováků v této části Australie. Nikomu netřeba připomínat, že tak veliké dílo potřebuje podpory, že je to obrovské vydání na jednu sokolskou rodinu. Vždy, když bylo potřebí, bratrstvo se našlo. Jde nejen o to, aby v Sydney měli vlastní střechu nad hlavou, kde by mohli zdárně rozvíjet svou činnost, sokolský i národní život, kde by se každý Čech i Slovák cítil jako doma, ale i o to, aby se ta vlastní střecha do budoucna uchovala a udržela. Sbírka je dobrovolná a bude veřejně registrována. Zasílejte své příspěvky na adresu pokladníka Ústředí br. Jaroslava Hanuše, 412 E, 73rd Street, New York, N.Y., 10021, USA. Děkujeme vám, víme, že nezklamete. Přejeme vám mnoho zdaru ve všem podnikání v novém roce za nás všecky. Nazdar ! ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Jarmila Uhlířová jednatelka Dr. Antonín Hřebík starosta PODZIMNÍ SCHŮZE VÝBORU ÚSTŘEDÍ Výbor Ústředí Čs. Sokolstva v zahraničí konal svou podzimní schůzi ve dnech 13. a 14. listopadu 1976 v New Yorku. Přítomni: starosta br. Dr. Antonín Hřebík, který předsedal, sestry Marie Provazniková, Jarmila Uhlířová a Vlasta Waldaufová, bratři Jaroslav Hanuš, Jozef Horvath, Karel Pavel a Jan Waldauf. Omluveni bratři J. Fellmann a M. Neumann. Vzpomenuto sester a bratří, o jejichž úmrtí byly obdrženy zprávy od konání poslední schůze. Bylí to: ve vlasti Věnceslav Havlíček a Sláva Stibitzová, ve Spojených státech Evžen Koppl a Vojta Cajthaml, v Kanadě Václav Peřina, v Austrálii Herbert Polesý. Schváleny zápisy o schůzích výboru konaných 3. a 4. dubna 1976 v New Yorku a 5. července 1976 v Curychu. 7 [pageend7]Bratr starosta pak odevzdal sestře Jarmile Uhlířové diplom čestného uznáni za její 25tiletou jednatelskou činnost pro Sokolstvo v zahraničí a za její celoživotní sokolskou práci. Podány zprávy činovníků za uplynulé období - jednatelky sestry J. Uhlířové, mistostarostky sestry M. Provazníkové, vzdělavatele br. J. Fellmanna, pokladníka br. J. Hanuše, matrikáře br. K. Pavla, starosty br. Dr. A. Hřebíka, náčelnice s. V. Waldaufové, náčelníka a redaktora br. J. Waldaufa. V bohatém pořadu jednání bylo projednáno a usneseno mj.: Vzato na vědomí ustavení Sokolské župy Švýcarské na valné hromadě konané 30. října 1976 v Curychu. Jugoslávský Sokol ve svobodném světě zaslal svůj Věstník s nadšeným ohlasem našeho sletu a fotografii svých sletových praporů. Jednota Villa Dominico v Argentině poslala oznámení trvání 50 roků jednoty. Byla jim zaslána zdravice. Americká Obec Sokolská vyslovila své bratrské uznání, blahopřála k sletovému úspěchu a pozvala nás na svůj slet v červnu 1977. Dobrovolná sbírka na sokolský národní dům v Sydney v Austrálii bude vypsána v časopise Ústředí - v lednovém čísle 1977. Ve smyslu sjezdového usnesení, aby bylo uvažováno o zjednodušeni sokolského slibu a úpravě jeho znění bylo, po projednání zprávy br. F. Fíedlera, usneseno ponechat dosavadní znění i provádění. Bude pokračováno v přípravných pracech na založení Svazu Sokolstva ve svobodném světě a jednáno dále se zástupci Americké Obce Sokolské, Slovenské Tělocvičné Jednoty Sokol v USA a Jugoslávským Sokolem ve svobodném světě. Jednota Brisbane v Austrálii bude dotázána na činnost, neodpoví-li do dvou měsíců, bude škrtnuta ze seznamu jednot Ústředí. Bude rovněž dopsáno br. Skoumalovi do Londýna a br. Mullerovi do Bruselu, opis bude zaslán župě Západoevropské. Jednotě Vancouver v Kanadě bude sděleno, že až do ustavení řádného výboru , budou pobočkou župy Kanadské. Za přímé členy Ústředí byli přijati sestra Jiřina Hacklová a br. Jozef Horvath. Hlasovací lístky s jmény kandidátů nového výboru Ústředí na dvouleté období 1977-1978 budou rozeslány s lhůtou do 20. prosince 1976. Kandidátní komise, jež zasedala v Curychu, nepodala jednotnou kandidátku a proto jsou na hlasovacím lístku uvedena jména všech navržených. Župy byly vyzvány, aby jmenovaly své zástupce do nového výboru Ústředí. Cena členských odznaků "Na stráž" byla stanovena na 2.00 dolary; župa Vídeňská bude požádána, aby razidlo uschovala u sebe. Jednotám budou nabídnuty zbylé sletové odznaky za sníženou cenu. Sestra místostarostka M. Provazníková obstarala několik set výtisků brožury "Sto let Sokola". 100 výtisků bylo rozdáno sletovým cvičen- cům, 200 výtisků je k disposici pro posluchače cvičítelských škol. Může zařídit vytisknutí dalších 10,000 výtisků, pořídí-li se anglický překlad pro propagaci v USA a dalších, anglicky mluvících zemích. Usneseno vydat znovu I. díl Sokolských dějin a po revisi připravit k vydání také II. díl dějin. I. díl bude přetištěn offsetem z původního tištěného vydání. 8 [pageend8]Sestra ml s tos taros tka M. Provazníkové navštívila po sletu jednoty ve Švýcarsku a při té příležitosti byly konány besedy s širokým okruhem členstva jednot. Besedy byly velmi užitečné, podnítily živou debatu o sokolské myšlence i praxi a návštěva sestry místostarostky byla ve všech jednotách vděčně přijata. Projednány a schváleny závazné stanovy sokolských žup Čs. Sokolst- va v zahraničí. Projednány a schváleny návrhy a usnesení sjezdu cvičítelských a vzdělávacích sborů v Curychu a řád cvičítelského sboru Ústředí. Návrh na organizaci a náplň cvičitelských škol se přenechává k podrobnému rozpracování novému náčelnictvu Ústředí. Usneseno, že polovina nákladu na časopis za minulý rok bude započtena do vydání IV. sletu, protože výhradně sloužil propagaci sletu. Usneseno, že V. SLET CS. SOKOLSTVA V ZAHRANIČÍ BUDE POŘÁDÁN V ROCE 1982 NA OSLAVU 100. VÝROČÍ I. SOKOLSKÉHO SLETU. Usneseno dále, že pořádáním bude pověřena župa, která do stanovené lhůty se o provedeni přihlásí a zaručí splnění určených podmínek. Usneseno vydat sbírku zásadních usnesení sokolských, která bude rozeslána do všech jednot. Příští schůze výboru Ústředí bude se konat v sobotu 5. března 1977. Místo konání bude určeno později - po oznámeni výsledku voleb nového výboru Ústředí. U. - W. HLÍDKA VZDĚLÁVACÍ ZAČNĚME U MLÁDEŽE Jan Fellmann O sletu jsme viděli a slyšeli z mnoha stran, jak málo krajanských dětí máme v žactvu a jak nám ještě více schází jejich účast v dorostu. Počátek řešení této bolesti lze najít ve snaze náčelnictva pořádat oblastní školy pro vedoucí cvičení mládeže. Na jejich bedrech pak bude záležet, aby cvičení se stala přitažlivější pro všechny a hlavně pro dorost, který během krátké doby by svou činností zajištoval další životnost sokolského hnutí. Vzdělavatelům při tom přísluší důležitý úkol vysvětlovat, hlavně necvičícím členům, nutnost hospodářské pomoci cvičební práci. Navíc je velmi důležité sprostit vedoucí cvičení a členy cvičitelského sboru vůbec, ode všech pracovních závazků, které mohou býti prováděny jinými, necvičícími činovníky a členy výboru. Skutečnosti v naší jednotě dosvědčují, že náčelník i náčelnice obětavě získávají hospodářské prostředky potřebné pro nákup nářadí, což jim zabírá hodně času, který by mohl být použit pro činnost výlučně cvičební. Obávám se, že tomu je tak DOSUD v mnoha jiných jednotách. A v tom by měla být sjednána potřebná náprava při volbách činovníků na další správní období. 9 [pageend9]ZE SOKOLSKÉHO SVĚTA JIŽNÍ AFRIKA Johannesburg Členstvo jednoty je rozptýlené po celém území Jihoafrické Republiky a z toho důvodu není možné provádět pravidelnou organizovanou cvičební činnost. Činnost jednoty se proto omezuje na občasné srazy a výlety, které jsou spojovány se závodivým programem zejména pro mládež. Vzhledem k rozptylu svého členstva mění jednota svůj název z jednoty "Johannesburg" na "Československý Sokol Jižní Afrika", ne- bot tím lépe vyjadřuje rozsah své působnosti. ŽUPA KANADSKÁ Montreal VALNÁ HROMADA jednoty se konala 14. listopadu 1976 ve spolkové místnosti Misijního domu. K valné hromadě byla vydána pěkně upravená a obsahově bohatá výroční zpráva obsahující přehled činnosti za uplynulé období. Jednota má 145 členů - 88 mužů a 57 žen, 10 dorostenců, 18 dorostenek, 18 žáků a 26 žákyň, celkem 207 příslušníků. Zpráva náčelnictva vykazuje bohatou činnost. V pravidelných cvičebních hodinách je zařazeno průměrně 11 mužů, 10 žen, 2 dorostenci, 6 dorostenek, 10 žáků a 12 žákyň. Cvičenci jednoty se zúčastnili župních závodů v nářaňovém tělocviku v Torontě, župních Zimních her v Ottawě, župních Letních her v Sokolském údolí, tělocvičné akademie na oslavě 25ti letého trvání jednoty, IV. sletu Cs. Sokolstva v zahraničí v Curychu a Cs. dne v Torontě. Jednota konala řadu společenských podniků, mezi nimiž byly tradiční a oblíbené Sibřinky, piknik na farmě "U Vidláků", Mikulášská zábava, oslava 28. října a mikulášská nadílka pro žactvo v tělocvičně. Velmi úspěšně si vedl opět oddíl odbíjené, jehož závodní družstvo patří k nej lepším v provincii Quebec. Dobrou a úspěšnou činnost vykazoval také oddíl tennisu. Po schválení všech zpráv a udělení absolutoria odstupujícímu výboru byl zvolen nový výbor v tomto složení : Starosta br. Ing. V. Zajíc, mí- stostarostové bratři P. Chrastina a Dr. V. Zicha, náčelník bratr J. Kořistka, náčelnice sestra J. Otrubová, vzdělavatel br. F. Bartoš. Členové výboru a náhradníci: Z.M. Dobrovolný (jednatel), D. Košacký (pokladník), Dr. J. Škvor, O.J. Gazda, J. Glavašová, Z. Kentová, V. Chochol, S. Skála, J. Sammer, A. Dojáček, A. Fogl, K. Voleníková J. Král, M. Nesvadbová, V. Kappel. Členské příspěvky byly stanoveny na $10 za člena, $15 za rodinu (bez ohledu na počet) a členové nad 70 roků byli zproštěni povinnosti platit příspěvky. ODDÍL ODBÍJENÉ zahájil novou sezónu velmi úspěšně - závodní družstvo mužů ukončilo první kolo ligy provincie Quebec na prvém místě ligové tabulky. Oddíl připravuje ustavení družstva dorostenců a rekreační odbíjená pro všechny věkové skupiny nacvičuje každé úterý. ODDÍL STOLNÍHO TENISU byl nově ustaven a od Nového roku hraje v soutěži, na jejíž ukončení bude sehrán turnaj o putovní pohár. Ottawa TENISOVÝ PŘEBOR jednoty se konal 2.-3. října za účasti 24 hráčů. Ve finale zvítězil R. Složil nad J. Kalivodou, v soutěži útěchy cyhrál J. Vopálenský nad L. Hotovcem. Jednota byla pověřena provedením I. župního tenisového turnaje, který se konal 28.-29. srpna.Družstvo jednoty se umístilo na 2. místě se 6 body. Členové oddílu se 10 [pageend10]rovněž úspěšně zúčastnili tenisového přeboru, konaného každoročně jednotou Montreal 11. a 12. září. ODDÍL ODBÍJENÉ, jehož závodní družstvo mužů se již řadu let účastní soutěže kanadské volejbalové ligy, si letos v kvalifikačním turnaji,konaném ve dnech 4.-7. října, vybojovalo postup do I. ligy. Od té doby sehrálo družstvo již 6 ligových zápasů, z nichž pět vítězných, takže je na druhém místě tabulky. Dne 6. listopadu se družstvo zúčastnilo oblastního turnaje v King- stonu, kde po výsledcích ve vylučovací skupině s Laurentian 1:1, SSC 2:0, Sokol Montreal 2:0, Onion Batch 2:0 postoupilo do čtvrtfinále. PRAVIDELNÁ CVIČENÍ se konají každý čtvrtek večer v tělocvičně školy Wilfried Laurier. Vancouver VÝLETNÍ ČINNOST jednoty byla letos postižena špatným počasím, takže z řady plánovaných výletů se vydařil k spokojenosti všech jen výlet houbařský - až na to, že letos se hub urodilo málo a hříbků bylo nalezeno jen poskrovnu. Nedostatek hub byl však více než vyvážen nádhernou podívanou na ledovcová pole na hoře Mt. Baker a výbornou náladou všech účastníků. V říjnu byl pak uskutečněn již dříve plánovaný výlet k jezeru Garibaldi Lake. župa švýcarská Bern VALNÁ HROMADA jednoty se konala 28. října 1976. Shromážděným členům byla předložena podrobná tištěná zpráva o činnosti za minulé období, svědčící o dobré práci všech složek a odborů jednoty. Ku dni konání valné hromady měla jednota 91 členů - 53 mužů a 38 žen, 4 dorostence, 1 dorostenku, 2 žáky a 4 žákyně - celkem 102 příslušníků. V pravidelném cvičení bylo zařazeno průměrně 6 mužů a 10 žen, 4 dorostenci, 2 dorostenky, 4 žáci a 7 žákyň. Oddíl odbíjené, jehož vedoucím je bratr P. Samoel vykazoval velmi úspěšnou činnost. 1. družstvo mužů se umístilo na 4. místě v I.kan- tonálni lize, 2 družstvo na 6. místě v 2. lize. Největším úspěchem bylo získání 2. místa družstvem žen na sletovém turnaji v Curychu a 3. místa družstva mužů, rovněž na sletovém turnaji v Curychu. Lyžařský oddíl byl ustaven po poslední valné hromadě a vedoucím byl br. J. Holub. Oddíl uspořádal I. přebory jednoty v obřím slalomu v březnu 1975 a II. přebory 10.-11.ledna 1976 vždy v So- renbergu a pokaždé za velké účasti příslušníků jednoty, žactva, dorostu i členstva. Příslušníci oddílu se rovněž s úspěchem zúčastnili sletových lyžařských přeborů v Unteribergu. Turistický oddíl zorganizoval dvoudenní výlet 4.-5. října 1975 na Sefinnenfurke (2,660 m), jehož se zúčastnilo 17 osob. Příslušníci jednoty se také zúčastnili 3. střeleckých závodů Švýcarského okrsku v Solothurnu. Jednota pořádala také celou řadu velmi úspěšných podniků kulturních i společenských, podporovala českou doplňovací školu a má velmi bohatou a dobře vedenou knihovnu. IV. sletu v Curychu se činně zúčastnil velký počet příslušníků jednoty - prostná cvičilo 14 žen, 9 mužů, 1 dorostenka a 4 dorostenci, Moravskou besedu cvičilo 9 párů, sletového turnaje v odbíjené 10ti členné družstvo mužů a 9ti členné družstvo žen. Příslušníci jednoty se také zúčastnili slavnosti zažehnutí sletového ohně, 6 mužů a 5 žen navštěvovalo cvičíte Iskou školu ve Winterthuru. Po sletě byla uspořádána beseda s mí- stostarostkou Ústředí sestrou M. Provazníkovou a pak také se starostou Sokola Sydney R. Mestekem a starostou Sokola Stockholm 0. Telichovíčem. Podařilo se zajistit vhodnou místnost pro archiv, knihovnu a 11 [pageend11]inventář jednoty. O IV. sletu byl natočen barevný film "Hlavni sletový den", který je majetkem jednoty a byl s úspěchem promítán na posletové členské besedě. Na nové období byl zvolen nový výbor, v jehož čele je opět osvědčený starosta br. Ing. Stan.Hladík. Dalšími činovníky jsou: místosta- rostka s. V. Baumeltová, náčelník br. E. Vondál, náčelnice s. M. Komárkové, vzdělavatelka s. A. Vondá- lová. Cleny výboru: 0. Šulcová (jednatelka), J. Flígr (pokladník), D. Danihelka, D. Friedmann, M.Vondráček, Z. Váša, H. Kalná. - z. Curych VALNÁ HROMADA jednoty se konala v sobotu 20. listopadu, kdy se zaplnil sál krajanského střediska v Curychu do posledního místa. Sešla se sokolská rodina, aby v rámci výročního účtování se zamyslela nad uplynulým obdobím, jehož středem, ke kterému směřovaly všechny síly, byl IV. slet Československého Sokol- stva v zahraničí a jehož byla curyš- ská jednota hostitelem. V úvodu bylo vzpomenuto našeho velkého bojovníka proti rakouskému absolutismu, chtějícímu držet v ú- tlaku všechny národy jim porobené, novináře a buditele, Karla Havlíčka Borovského. V tomto roce uplynulo totiž 155 let od jeho narození, Připoměli jsme si, jak mnohá podoba je mezi dobou vypovězence-emi- granta K.H.B. a naší a naproti tomu jaký je podstatný rozdíl. Byl isolován - internován daleko od vlasti, přátel a rodiny, umlčen. My jsme také vzdáleni od vlasti, máme ale možnost připomínat světu skutečnost, v jaké naše vlast je. Máme volnost, ale také tedy povinnost stále to všude ukazovat a zdůrazňovat. Kredo Havlíčkovo, at už ještě jako novináře, s určitou možností projevu, nebo jako vězně brixenské- ho: "Přislibujte si mně, vyhrožujte si mně, přece zrádcem nebudu" je nám stálým příkazem. Na závěr zamyšlení jsme si připomenuli slova Jana Masaryka, kterými končíval svá pravidelná vysílání válečných let z Londýna "... a pevnou naději." Po schválení zpráv jednotlivých činovníků byl zvolen nový výbor, v jehož čelo byl znovu postaven dosavadní starosta br. Vladimír F. Svoboda. Náčelníkem zůstává br. Jiří Geřábek, za odstupující náčelnici sestru M. Mařasovou byla zvolena s. Jaroslava Fialová,vzdě- lavatem byl znovu zvolen br. Rud. Fiala. Místonáčelníkem opět zvolen bratr V. Mika, místonáčelnicí sestra Daniela Rajmonová. Máme radost z toho, že do výboru bylo zvoleno dalších devět bratří a sester, z nichž většina jsou mladší i nejmladší. Je ale samozřejmé, že duchem mladí jsou také i všichni dříve narození. Jsou to bratři a sestry: Jan Faltys, Jitka Geřábkováj Petr Horvath, Jiří Chuchvalec, Růžena Chuchvalcová, Milan Mendík, Stanislav Stránský, Rudolf Veselý a Zdeněk Zajíček. Uvedeni členové výboru jsou zárukou, že po sletovém vypětí a následující pochopitelné únavě se život jednoty opět rozproudí. Slavnostní ráz této valné hromady byl dán rozvinutím nového praporu jednoty, který právě v roce sletovém měl vyjádřit naší nezlomnou vůli, jít a naplňovat ideály zakladatelů Sokola, Tyrše a Fügnera. Při tom jsme si uvědomili a jasně zdůraznili, že dosud společný prapor Československé besedy "Svatopluk Cech", založené v roce 1909 a T.J. Sokol, založené týmiž krajany v roce 1912 je a zůstane zevním znakem společného cíle nás všech na poli krajanské činnosti, jak na úseku výchovy kulturní,tak i tělovýchovné. Obě složky mají jediný cíl, vychovávat čestné, duševně i tělesně zdravé a vlasti oddané členy našich národů. Oba tyto prapory budou vlát vedle sebe, aby za nimi v bojové odhodlanosti šli všichni, kteří si uvědomují, kde je jejich místo a jaká je povinnost: stát na stráži za vysoké ideály dané zakladateli Sokola a velkými postavami našeho 12 [pageend12]národního, kulturního a politického života, v prvé řadě osobností a dílem našeho prvního presidenta T.G. Masaryka. Při rozvinutí praporu jsme vyslechli báseň Jana Nerudy "Moje barva červená a bílá", která byla vyjádřením odhodlání, se kterým se pod tento prapor stavíme, ale vyjádřila také smysl tohoto aktu. S radostí můžeme říci, že pod tímto novým praporem jednoty složilo sokolský slib 38 nových, od této chvíle právoplatných členů sokolské rodiny. Tím radostnější pro nás byla skutečnost, že to byli převážně příslušníci mladé generace. Je to jen potvrzením odůvodněnosti našeho přesvědčení a naděje do budoucna, že sokolská myšlenka přetrvá i bouře, které kolem nás řádí. Ve druhé části našeho slavnostního sejití jsme si promítnutím filmu a diapositivů připoměli radostné dny curyšského sletu. I to dodalo novou chut přijít do tělocvičen a být jedním nebo jednou z toho krásného a ničím nenahraditelného společenství sester a bratří. Živým tancem a radostným zpěvem až do pozdních hodin nočních byla ukončena tato naše zdařilá sokolská výroční slavnost. R. F. Winterthur V. LYŽAŘSKÉ PŘEBORY Sokolské župy Švýcarské se konají dne 23. ledna 1977 v Unteribergu. Pořádáním těchto tradičních již a oblíbených lyžařských závodů byla opět pověřena jednota Winterthur v čele se starostou jednoty br. Z. Altmannem, který je ředitelem závodů. Závody se konají v obřím slalomu a v běhu na lyžích, věkových kategorií je pět u ženských i mužských Složek, od 6 let u žactva až po členstvo nad 40 let. Jako součást letošních přeborů bude uspořádána fotosoutěž o nejlepší záběry z přeborů. Soutěž je organizována ve spolupráci s majitelem fotozávodu v Unteribergu p. Špičkou. -a. župa vídeňská Vídeň III. VÝROČÍ ČS. SAMOSTATNOSTI byl věnován říjnový kulturní večer jednoty. Večer byl zahájen státními hymnami a slavnostním projevem o významu 28. října. Poté člen vídeňských filharmoniků p. Milan Sa- gat, doprovázen na klavír B.i Lionovou zahrál dvě skladby na kontrabasu. Jeho vynikající přednes a virtuosita byly po právu odměněny dlouhotrvajícím potleskem návštěvníků, kteří obsadili sál Slovanské besedy do posledního místa. V přestávce měli návštěvníci možnost shlédnout výstavku barevných fotografií z curyšského sletu, z něhož byly v druhé části večera předvedeny dva filmy. Protože první film byl zvukový, mohli si účastníci sletu v obrazech i ve zvuku osvěžit vzpomínky na tuto mohutnou národní manifestaci z letošního léta, k níž se do Švýcarska sjelo sokolské bratrstvo z celého světa. Zatím co první film ukázal přípravu na slet,sportovní soutěže a vtipné zajímavé momenty ze zákulisí a celkového sletového dění, soustředil se druhý, o něco kratší film, na jednotlivé skladby hlavního sletového odpoledne na curyšském stadionu. Zdařilý večer byl důstojnou sokolskou oslavou 28. října. Stammingerová. TŘI ČTVRTI STOLETÍ JEDNOTY bylo oslaveno dne 6. listopadu slavnostní akademií v divadelním sále české školy na Sebastianplatzu. Návštěvníky uvítala ve foyeru velice originální výstava historie jednoty: staré kroniky, fotografie, sprtovní trofeje a jiné předměty, dokazující bohatou činnost, byly instalovány na tělocvičném nářadí. Slavnostní pořad byl zahájen nástupem všech složek a přivítáním diváků starostou jednoty br. Frant. Drnkem. Po gratulačních projevech zástupců všech jednot župy Vídeňské, vylíčil vzdělava- 13 [pageend13]tel pohnutou, ale hrdou historií Sokola Vídeň III za třičtvrtě století od jeho založení do dnešních dnů, od těžkých začátků přes pronásledování za obou světových válek až po příliv nových členů po roce 1968, kteří umožnili nový rozkvět jednoty. Zmínil se o sportovních úspěších v župních soutěžích uplynulých pěti let, o pravidelných kulturních večerech s literárními, přednáškovými, filmovými a hudebními pořady, které navštívilo už kolem 3,500 osob, o rekordní, v historii Sokola Vídeň III dosud největší sletové účasti na letošním sletě v Curychu i o snaze, ve spolupráci s ostatními jednotami župy Vídeňské ještě více zintensivnit činnost a věnovat se zejména mládeži, záruce kontinuity dosavadní práce. Pak se rozvinul pestrý program, v němž vystoupily všechny složky jednoty: od roztomilých hravých tanečků nejmladších žákyň a přesně provedených sestav mladších dorostenců přes zajímavou ukázku rytmické rozcvičky žen při hudbě a bez chyby předvedená sletová prostná mužů až po velice pěknou, ladně zacvičenou novou skladbu žen s kuželi. V kulturní části akademie přednesl pěvecký sbor Lumír dvě písně, s. Kolářová-Fleischhackerová zarecitovala ve formě klavírem podmalovaného melodramatu "Hej vzhůru pestrý Sokole", členové jednoty zatančili v pestrých původních krojích "Československou besedu", trio českých studentů vídeňské konservatoře Š. Turnovský, E. Dobrovský a D.Ces- nik zahrálo na fagot, flétnu a klavír Vivaldiho Sonátu, br. Ivo Drnek přednesl dvě Foerstrovy písně a Vladimír Stejskal árii z Prodané nevěsty a píseň z Nedbalovy Polské krve, oba společně pak dueto Jeníka a Vaška, a čeští i slovenští sólisté baletu Theater an der Wien a Volksope- ry Blanka Modrá, Eva Dvorská se svými partnery zatančili Pas de deux z baletu Hamlet a 10. Slovanský tanec Antonína Dvořáka. Všichni účinkující sklidili dlouhotrvající, zasloužený potlesk diváků. Téměř tříhodinový, překrásný pořad byl dalším důkazem životnosti a veliké agilnosti jubilující jednoty, která vykročila do poslední čtvrtiny prvního století své existence s elánem a optimismem, hodnými sokolské činnosti. Fialová. Vídeň XII/XV. MORAVSKÉ HODY jednoty byly dosud nejzdařilejším společenským podnikem letošní sezóny. Zasloužila se o to skupina sester a bratří, kteří v národních krojích vytvořili dobrou náladu, dále dobrý bufet a zejména dobrá drštko- vá a výborné koláče našich sester a hudební soubor "Bohemia" s Petrem Schaflerem, jimž se tentokráte zvláště podařilo vykouzlit dobrou náladu, která trvala až do ranních hodin následujícího dne. Dalším podnikem jednoty byla rovněž velmi úspěšná a hojně navštívená "Mikulášská", která se konala dne 4. prosince 1976. JAFL ŽUPA ZÁPADOEVROPSKÁ Mnichov "SOKOLÍK" se jmenuje věstník jednoty, jehož dobrou a hodnotnou úroveň výborně řídí jeho redaktor bratr Otmar Nejtek. Říjnové číslo roku 1976 přináší poděkování starosty jednoty br. Paula členům za účast na sletu v Curychu, dokončení historického přehledu vše- sokolských sletů, vzpomínkový článek věnovaný Karlu Havlíčkovi Borovskému, kalendář sokolských podniků a následující dva fejetony z činnosti jednoty.: CVIČENÍ PROSTNÁ ... musím se Vám přiznat, že když jsem obdržela skripta "Prostná cvičení žen" a začala číst, byla jsem vyjukaná jak březnový zajíček na první obchůzce po matičce zemi. Díky, tisíciré díky sestře župní náčelnici Marii Komárkové,která nás zasvětila do tělocvikářské 14 [pageend14]hantýrky. Bez její pomoci bychom byly ztracené. Loňského léta jsme s ní cvičily v rozpáleném obýváku v Mnichově, i na zahrádce a pomalu ale jistě jsme zvládaly úvodní skladbu. Naše národní tance nám šly lépe, neb tanec je pro ženy potěšením. Zbytek jsme zvládly na se- cvičné ve Winterthuru takřka levou rukou. Od té doby se jen a jen pilovalo. Tělocvična nám mnohdy chyběla a tak jsme často cvičily na školních chodbách, na štěrku v Oet- zu a pod... Tělocvična, speciálně pro nácvik prostných nám byla dána k disposici teprve asi měsíc před vlastním sletem. Stále se pilovalo, vylepšovalo a vlastní slet se neúprosně blížil. Nácvik a všechny secvičné byly pro nás radostí a aktivním odpočinkem. Na IV. slet Čs. Sokolstva v zahraničí jsme odjížděli trochu nervózní, vyjde či nevyjde? Vyšel! IV. slet skončil úspě- chem! Místonačelnice -m. i. VÝLET DO OETZU ... Cestička k domovu známě se vine, hezčí je, milejší . . . Nevím jak vám, ale mně je někdy při cestě do Rakouska tak trochu, jako bych jel domů. V ötzu je pak tento pocit obzvláště silný, snad proto, že je tam všechno tak nějak známé, vše při starém a člověku to připadá, jako by se tam doktor Tyrš ještě včera procházel těmi krásnými lesními pěšinami, plnými vůně pryskyřice a lesních květů. Silnice se vine v mnoha zatáčkách, tu lesem, nebo zase podle potoka, potom přes úzký dřevěný most a už se před námi otvírá údolí s vesničkou ötz. I zde zasáhla tvrdá ruka civilisace do poetické nálady tohoto horského zákoutí, ale u pana faráře nahoře nad vesnicí v starobylých, dřevem vykládaných místnostech s krásným výhledem do údolí, bez televize a transistorového radia (a hlavně bez budíku) jsme mezi sebou. Letošní výlet se sice musel obejít bez fary, ale v tom domečku v sousední ulici bylo také útulno. A "české" sněhové trubičky jsme si rovněž nenechali ujít! A pak přijde pozvolna podvečer, začne se sbírat dříví na táborák a sejdou se známí z Německa, Rakouska i Švýcarska. Mnozí z nich se setkávají jen jednou do roka právě zde v ötzu, což dodává jejich výletu zvláštní půvab. Vladimír přinese kytaru a už zní ty známé české, moravské, slovenské, trampské i jiné. Samozřejmě nesmí chybět výstup na některý z přilehlých kopců,zpravidla kolem 2000 m nad mořem. Pro skalní sportovce ještě o něco výš. Za svoji námahu budou odměněni o- pojením z výšin a krásným rozhledem, musí ale za tyto radovánky zaplatit časným vstáváním, což přijde asi vhod jen oné skupině odvážlivců, která přenocuje,vzdor nočnímu horskému chladu, se stany na břehu Ache. Vzpomínám si, že k mým největším zážitkům patřilo mimo fary a oněch krásných jiter, plných horského, prosluněného vzduchu, putování (zvané orientační závod) kolem údolí ötzu z minulého roku. Nemám sice závodění rád a ani při zmíněném závodu jsem se nenechal přivést z obyvklého tempa, ale ta trat byla tak nádherně zvolena,že se nám postupně otvíral pohled do údolí ze všech možných stran a my si jen přáli, aby ta cesta trvala věčně. K výletu do ötzu patří nerozlučně slavnostní návštěva desky umístěné na pamět doktora Tyrše v lese na břehu Achy. Je to takové rozloučení s ötzem a vším tím, co je s ním pro nás spojeno. Po romantické procházce cestou podle potoka, vroubené vysokou travou a vrbama, přejdeme opatrně rozviklaný můstek a potom si zapláčeme u pamětní desky při zvuku písně "Kde domov můj", smíšené s hukotem divoké Achy. Nashledanou za rok... at je nás hodně! Hospodář - j. š. Členská schůze s promítáním filmů ze IV. sletu se konala 12. listopadu 1976. Valná hromada bude 28. ledna 1977. - ík 15 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní země $ 3.00. Předplatné ze všech zsní kraně Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]