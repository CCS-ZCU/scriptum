Mukl Vydává Světové sdružení bývalých čs. politických vězňů Jan Kubelik - Syn českého národa Z obsahu: "Dejte nám padesát let" - Rozhovory dnešních dnů - Odpověď Fr. Tománka - -Rozhodnutí Ústavního soudu ze dne 12. 7. 94 - Nejsou již mezi námi - -Spolkové informace a jiné Září 1994 - číslo 24 Ročník 7 My, určení k likvidaci [pageend1]KUBELIK DIRIGUJE KUBELIKA KUBELIK CONDUCTS KUBELIK 34:41 ORPHIKON Symfonie ve třech větách/Symphony in three movements KANTÁTA BEZE SLOV pro sbor a orchestr/CANTATE WITHOUT WORDS for Chorus and Orchestra 21:51 INVENCE A INTERLUDIA pro dětský sbor, 4 hoboje a 4 trubky/INVENTIONS AND INTERLUDES for children's chorus, 4 oboes and 4 trumpets 12:32 Symfonický orchestr Bavorského rozhlasu/Bavarian Radio Symphony Orchestra (1, 2) Sbor Bavorského rozhlasu/Bavarian Radio Chorus (2) Sbormistr/Chorus master Heinz Mende Kuhnův dětský sbor/Kuhn Children's Chorus (3) Sbormistr/Chorus master Jiří Chvála H Bayerischer Rundfunk MADE IN THE CZECH REPUBLIC (LC)143O) © l 994 PANTON [pageend2]SVĚTOVÉ SDRUŽENÍ BÝVALÝCH ČESKOSLOVENSKÝCH POLITICKÝCH VĚZŇŮ WELTVEREINIGUNG DER EHEMALIGEN TSCHECHOSLOWAKISCHEN POLITISCHEN HAEFTLINGE ASSOCIATION MONDIALE DES ANCIENS PRISONNIERS POLITIQUES TCHECOSLOVAQUES WORLD ASSOCIATION OF FORMER CZECHOSLOVAK POLITICAL PRISONERS Postfach 4111, 8022 Zürich Vážený Pán p. Rafael Kubelík Ch - 6047 Kastanienbaum V Curychu dne 30. června 1994 Mistře, jménem Světového sdružení politických vězňů Vám k dovršení životního jubilea ze srdce přejeme do dalších let hojnost světla shůry, tvůrčí energie, životního elánu a v neposlední řadě pevného zdraví. Pro svou vynikající uměleckou činnost a pro svůj nekompromisní postoj vůči komunistické despocii jste hluboko v našich srdcích zapsán zlatým písmem. Stal jste se tak v době nekonečné řady let jejího trvání živým svědomím české kultury, která se bohužel z převážné většiny zaprodala zvrácené ideologii a na ní vybudovaném nelidském režimu. Jste spolu s několika jinými mravně integrálními osobnostmi čestnou výjimkou v záplavě adaptovaných přízemních duchů, kteří se nedokázali povznést nad ducha doby do sféry nadčasových věčných hodnot, které jsou jediným principem vpravdě umělecké tvůrčí činnosti. Kéž Váš zářný příklad nadchne řady mladých českých umělců pro duchovní obrodu národa. Za: Evžen Hoffmann tajemník Bedřiška H.-Synková místopředsedkyně 1 [pageend3]Září Paprsku něžný, zářivý, vítr tě měkce vplétá svým rychlým koním do hřívy - je konec léta, konec léta. Je marné nad tím lkát, když ptáci k jihu letí, nepros je o návrat! Jen výš ti budou unikat před hlasem touhy uplakané, hřívami koní vítr vane, a jenom pírko šedivé, almužna dálek padá k zemi. A člověk ještě zbaběle prosí o jeho pohlazení, i když už ví, že lásky čas schýlil se ke dni poslednímu, že slunce odvrací svou tvář, že čekat smí už jenom zimu... Božena Jíšová 2 [pageend4]Řídí redakční rada Adresa redakce "MUKL” Postfach 26 CH-8606 Nánikon Schweiz Suisse Switzerland "DEJTE NÁM PADESÁT LET" Září je zvláštní měsíc. Člověk se k mnohému vrací, čímž nemyslím jen chladné ráno 14. září, i když světlo této osobnosti neustále silně působí na náš národ. (A pro ty, kteří ho rádi příliš, nekriticky, nebo oprávněně kritizují, musím říci k jejich uspokojení, že mimo jeho vynikajících vlastností existovaly také jeho chyby,- to je znak člověčenství, ale to nečiní jeho osobnost o nic menší). Asi to, "být s námi" byl přece jen jeho úkol, který byl už obsažen v jeho loučících se, odstupujících slovech:" budu se na vás dívat, jak to vedete". - A tato slova přivádí člověka znovu k jeho mnohým výrokům, aby se z nich učil, o nich přemýšlel, aby je kritizoval, analyzoval, nebo přijímal, aby se jimi hodnotil, nebo napomínal. Ke každému měsíci konečně patří řada filosofů, státníků, spisovatelů a z okruhu člověkova života lidí jej obklopujících, kteří mají tu magickou působivost trvalého vyzařování, s nimiž se člověk musí zabývat i konfrontovat. S řadou osobností, jejich činů a výroků mně opět,- a to dokonce po přečtení prvních řádků básně "Září" na druhé stránce našeho časopisu, přišla na mysl doba trvání naší republiky. "Dejte nám padesát let",-padesát let, v nichž se národ měl a mohl vyvíjet normálním vzestupným způsobem ke svému zdokonalení, integraci, schopnosti samostatnosti a zdravému demokratickému myšlení, které je nakonec velice obtížné. A nebylo ani celých dvacet let, které by se daly nazvat částečně pokojným vývojem. Než mohl národ vrůst do nové podoby po třistaleté porobě, v níž se tak jako tak znova musel nalézt, a než mohl do sebe nabrat působení nejméně dvou zdravých generací, které by žily přirozenou a vědomou náležitost k němu,-vstoupila řada nových problémů komplikované politické předválečné situace. Takže k tomu praktickému vrůstu do sebe sama, do národního jádra ve zdravé vývojové podobě vůbec nedošlo. Naopak, došlo k něčemu docela jinému. Došlo k opětovnému boji, a to opět ve značné míře boji pod pokličkou. Mimo výjimek za hranicemi,- (a jak to bylo krásné slyšet při padesátiletých oslavách západní invaze nadšení, že nastupují jednotky americké, anglické, francouzské, české 3 [pageend5]a polské),- lidí, kteří šli statečně, svobodně do boje i na smrt a na které jsme dodnes vlivem několika slavně mocných museli?! zatím hodně zapomenout,- (aby ti známí slavně mocní nebyli méně slavní),- tedy mimo těchto bojovníků ve volném prostoru, zůstal národ bojující pod tou pokličkou, ve stavu udušení a nebezpečí, že ho oheň spálí dříve, než řekne slovo. Byl to boj na život a na smrt, a začínal u těch nejmenších statečností, kdy lidé, aby "mohli dál", seděli tajně u svých přijímačů a poslouchali "Volá Londýn", a posilovali se tak: vydržet, přečkat, dočkat se ! Byl to dokonce zápas těch malých statečností, dodat do města na černo víc potravin, převézt sklenici medu z vesnice do vesnice, opatřit tajně učebnice do nucené práce nasazeným studentům zavřených vysokých škol, aby linie inteligence nebyla úplně v celém rozsahu tak docela ničivě přerušena. Pak až k statečnostem větším-, kdy se přechovávali hledaní lidé gestapem, zachraňovali židovské děti a ukrývali partyzáni a tvořily se t.zv. ilegality, už od začátku z řad důstojníků, studentů zavřených vysokých škol a nakonec ze všech prostředí. Nebylo těch vytoužených padesát let! Pak přišel výdech. Spojený s reakcí na akci, tak jako ve všech ostatních národech,- vezměme si Francii, kde reakce lidí na akci nacistické války byly vůči tehdejšímu nepříteli daleko silnější, než v samotných českých zemích. Přišla poválečná vlna všeho nového, tak, jak to po válkách bývá, skok dopředu, v kladném i záporném. A nebyly ani tři roky,— ani tři roky ,- nebyla možnost se s ničím vyrovnat, s ničím se vnitřně vypořádat, nebyl čas pro národ, který bezpodmínečně ještě žil v následcích vlivu války, a to jak duchovně tak i materielně, aby se zorientoval. Než se vůbec vzpamatoval, přišla nová éra hrůzné poroby, uměle vyvolaná a hrubým duchovním i politickým násilím nastolená i udržovaná,- která měla to štěstí, že dostala od osudu čtyřicet let, aby mohla zničit všechno, co se dalo. Takže těch velkých padesát let k vývoji tady bylo, ale v opačném směru. Ani jedna generace v této době se plně nevyvinula a nedorostla v jednolitém, zdravém vývoji. A nyní se na tuto situaci podívejme z jiného hlediska. Podívejme se na ni z hlediska, jak působí určitý vývoj na duchovní atmosféru, v níž člověk a národ žije. Existuje vyzařování, které se v prostoru vytváří. To jsou vlivy, které jsou dnes vědecky zkoumány, o nichž se bádá na Universitě v Kalifornii i v Evropě a které se dají i fotografovat. Známá je Kirlianova fotografie, která zachytí záření určitého prostoru,- (mimo jiné Kirlianova fotografie byla vynalezena malým kruhem lékařů u nás a ne v Rusku, jak je oficielní tvrzení,- snad se to také jednou vysvětlí),- a tato fotografie zachytí i auru člověka. Dnes se tím vysvětlila schopnost některých lidí a především v dřívější době malířů, vidět záření kolem lidské hlavy, tak známé až do doby gotické. Intuitivní vidění. Kirlianova fotografie zachycuje fotograficky i záření jednotlivých činností. Tak na př. po koncertě hudby Mozartovy byly zachyceny nádherné světlé barvy, jiné barvy byly po provedených koncertech Bacha,- zcela jiné jsou po koncertech rockových skupin, které přecházejí někdy až do úplné šedi. Všechny lidské činnosti, všechny lidské myšlenky mají své vyzařování. Celky, které žily velice dlouhou dobu pod zločinností vyzařují šedou, neproniknutelnou barvu. Touto barvou velice těžko proniká světlo. Nebo dokonce vůbec neproniká. O těchto vlivech existují celé studie. A obrátíme-li tyto skutečnosti na naši praktickou situaci, v níž se nalézáme, 4 [pageend6]pochopíme velmi mnoho z toho, v čem se nacházíme. Těch padesát let ve zcela opačném směru. Jako kdyby se vyvalil velký, dlouho pod kůží hnijící, hnisavý vřed. Země praskla, uvolnila se a vřed se vyvalil. Na štěstí to mohl učinit,- jinak mohl způsobit ve své podzemní existenci i smrt. A jestliže je teď na povrchu, musí být léčen, ne zaléčen, ale vyléčen. To bude trvat delší dobu, neboť je naplněn vším možným, a přiživován,- tak jako každá nemocná tkáň ochotně bere ničivé a způsobuje nákazu další tkáně. Je přiživován všemi zápornými vlivy, které přicházejí. Je to tedy velmi komplikovaná léčba, ve všech směrech, nejen hospodářských, ale i politicko-právně -etických, a osobně etických. Je to tedy stav národa, který v neustálých se opakujících etapách neměl čas se postavit do roviny přirozeného vývoje. A je to stav záporného pólu. V těchto letech nepřirozeného vývoje není možno zamlčet , že bylo mnoho velmi positivního, opět protibojovného, statečného, obětavého a protrpěného. To byla síla, která způsobila obdivuhodné, že se tato země, vzdor devastaci, která nade vším ležela, udržela taková, jaká je- A teď je třeba, ve všech vrstvách, a už na povrchu, měnit. U každého jednotlivce, u každého dítěte,- a u každé situace. Je to jako proniknutí světla do tmy, které se vlastně skutečně děje a pomáhá přetvářet. Je třeba leta, aby zmizela šedá vrstva a byla proniknuta vývojovým světelným zářením. Zcela jistě mají české země pro tento vývoj všechny předpoklady. A tak se stává i to zářijové, ( i když ne v září vyslovené), znova oživující, "budu se na vás dívat, jak to vedete", v této naději nového rození se do let snad positivní budoucností: nadějí realistickou. Dr. Monika D.Kuříková - Pospíšilová T. G. M.: "Demokratismus není jen soustava politická, ale také mravní a PŘEDEVŠÍM MRAVNÍ 5 [pageend7]Rozhovory dnešních dnů Pavel Tigrid v Bernu Setkal se s krajany v Búrgerhausu v čele družiny, již tvořil jeho náměstek na ministerstvu kultury, velvyslanec Belcredi a konsul dr. Prosa. Prohlásil o sobě, že je ve vládě jako nepartijní lidovec a že tuto výjimku povolil president Havel. Protože očekával otázky v tomto směru, konstatoval hned úvodem, že Česká republika není právním státem. President Havel je pro něho garantem přechodu k právnímu státu. Tím dal upřímně najevo, na jakých pozicích stojí. Ostatně nemůžeme očekávat, že by člen vlády byl protivládni. Ale zřejmě ani nemíní být v lůně vlády nějakým enfant terrible. Tigrid se dotkl faktu, že Česká republika je poslední postkomunistickou zemí, kde nejsou ve vládě komunisté. Přičítá to tomu, že vláda je dobrá. On sám nevidí nebezpečí, že by se u nás komunisté k vládě dostali. Rudí ovšem vidí svou naději v růstu ruského imperialismu. Pan ministr svou vládu i kritizoval, za to, že hraje na to, co je v lidech horšího, (možná měl mj. na mysli, že vláda neustále objednává průzkumy veřejného mínění a pak praví: "Vidíte, děláme to, co si přeje většina!" K.K.). Pavel Tigrid pak mluvil o práci svého ministerstva, jak chodí spousta žádostí o dotace. Ministerstvo má ovšem hluboko do kapsy a tak je pan ministr odkazuje, aby se snažili na sebe sami vydělat. Na téma vztahu domova a exilu si povzdechl, že na rozhodujících místech mimo něho je jen Medek a vedoucí Statistického úřadu Outrata. Dykovu "Země mluví" považuje za blbou báseň. Však se s ní komunisté také velmi oháněli. Bývalý emigrant ale nezapřel své ledví. Správný byl jen poúnorový exil. Druhá vlna byla podle něho reformě komunistická. Protestujícím nebylo uděleno slovo. Ministrův sympatický náměstek, takto člen ODA vidí averzi občanstva k exilu v tom, že český člověk je podezíravý k tomu, kdo je nějak jiný než on. A exulanti jsou holt jiní. Odpověděl i na otázky ve věci rozdělení státu. Pro něj a pro Čechoslováky to byla rána, ale ta se pozvolna zajizvuje. Ještě před začátkem jsem apeloval na kolegu ze Zpravodaje, abychom si vyjednali tiskovku. On však neměl speciélní otázky, že prý postačí dotazy z publika. Hosté měli stejně naspěch, jak už to u prominentů bývá a tak došlo jen na malou část přihlášených. Já jsem se protlačil jen s jedinou otázkou: 6 [pageend8]Krátce před zvratem jsem se zájmem četl Vaše tristní pojednání o katastrofálním nedostatku skutečných osobností v našem politickém životě. Mohl byste spočítat mezi kolegy ve vládě takovéto osobnosti alespoň na prstech jedné ruky? Mohl byste je jmenovat? Pan ministr mínil, že člověk roste ve funkci. Spoléhá se hodně na mládí. Bývala by mne zajímala odpověď ještě na tyto dvě otázky: - Někdy v polovině osmdesátých let přišli spisovatelé Pecka a Rotrekl s myšlenkou celonárodního usmíření. Vám se ve Svědectví myšlenka zalíbila. Pak vše ale utichlo. Změnil jste názor? - Dolejší uvádí ve své Analyse, že skupina následníků trůnu při svých právech k převzetí části moci se zaštítila kvůli representativnosti a pro lepší dojem veřejnosti několika zvučnými jmény. I Vy jste mezi nimi jmenován. Vymýšlí si Dolejší? Ale suita již pádila jinam. Karel Kukal Anicius Manlius Severinus BOETHIUS: ... "neříkal již sám Platon, že je to naléhavý důvod, aby řízení státu se uchopili Moudří, aby tak vedení měst nebylo přenecháno ničemům a zločincům, neboť tím by dobrým a pořádným občanům bylo připraveno bezpráví a zlo ..." (Vyňato z První knihy z "Útěchy z filosofie", psáno kolem roku 524, ve vězení v Padui). 7 [pageend9]NÁZORY, ARGUMENTY,DOKUMENTY PhDr. Jiří Málek Agentura StB ve třetím odboji domácím i zahraničním (Předneseno na 17. kongrese Společnosti pro vědy a umění v Praze dne 28. června 1944) Ač to zní paradoxně, útok komunistů proti Československu začal ještě před zrozením republiky 28. října 1918. Bylo to v Rusku, kde v řadách rudých gard bojovali někteří Češi proti legiím, bijícím se s Němci, Rakušany a bolševiky za obnovení samostatného státu, jakožto naplnění staleté touhy českého národa. Celou první republiku usilovali komunisté o její rozvrat, o zničení demokratického zřízení a o uchvácení absolutní moci po vzoru bolševiků. Komunistický odboj za druhé světové války byl veden výlučně k tomuto cíli. Prvním výsledkem bylo odtržení Podkarpatské Rusi od republiky ještě před koncem války. Konečným cílem byla bolševizace zbytku Československa. Tajné systematické proniknutí komunistů do rozhodujících složek státního aparátu a všech politických stran umožnil závěr války a bylo potvrzeno volbami roku 1946. Proti dobře a dlouho připravované komunistické ofenzívě zvláště za nevýhodné mezinárodně politické situace se demokracie v Československu dostala do pozice bezvýchodné obrany. Toto je možno ovšem konstatovat až po dlouhém časovém odstupu. Proto i odboj vzniklý bezprostředně po únoru 1948, který byl pokračováním předúnorové činnosti politických stran a dalších organizací, respektive činnosti některých odbojových skupin z doby války, mohl být postupně zčásti infiltrován agenty StB. StB byla formálně složkou SNB, fakticky však v tomto směru nej důležitější složkou komunistické strany. Výchozí pozice StB proti třetímu odboji byla v únoru 1948 daleko výhodnější než výchozí pozice gestapa proti druhému odboji v březnu 1939. Tajnou kontrolou Čs. strany národně socialistické byl na StB pověřen bývalý partyzánský komisař Pich-Tůma, komunista s typickou otrlostí příslušníka StB, pro kterého vražda nic neznamenala. Jako náčelník útvaru 701 A vyslal po měsíčním školení 1. února 1947 do ústředního sekretariátu nár.soc. jakožto nepřátelského prostředí příslušníka StB Josefa Damiána. Tak mohl Pich-Tůma ihned po únorovém puči již 3 března 1948 ve zprávě o situaci v nár.soc. straně referovat kromě jiného o tom, že jedním z vedoucích vznikající ilegální činnosti národních socialistů je dosavadní vedoucí oddělení pro vědeckou politiku v ústředním sekretariátě této strany dr. Chalupa. Tradice druhé odboje a všeobecná důvěra v brzký pád poúnorového komunistického režimu vedla k rychlému a rozsáhlému vzniku odbojových skupin. Interní zprávy StB hovoří zmateně o mnoha stovkách skupin. StB zaútočila proti třetímu odboji neméně intenzivně než proti odboji druhému gestapo a její lepší nástupní pozice jí umožnila používat specifické metody, které je možno doložit na případu dr. Chalupy. JUDr. Vlastimil Chalupa, nar. 1919, původně bankovní úředník v Brně, stal se /na rozdíl od svého otce, soudce, člena KSČ/ členem a funkcionářem nár. soc. strany. Zajímavý moment jeho života tvoří skutečnost, že byl zatčen gestapem a po roce propuštěn z koncentračního tábora Sachsenhausen, stal se velitelem civilní protiletecké obrany v Bance českých spořitelen v Brně. 8 [pageend10]V únoru 1948 působil jako vedoucí oddělení pro vědeckou politiku v ústředním sekretariátě nár. soc. strany. Předseda strany dr. Zenkl mu prý nabídl, aby se po volbách 1948 stal generálním tajemníkem strany. Jak řečeno, okamžitě již v únoru 1948 zahájil ilegální činnost, avšak už před tím kontrolován ze strany StB. Intenzivně počal budovat odbojovou organizaci, a tak byl Damiánem označen za osobu, jejímž prostřednictvím by bylo možno proniknout do sítě nár. soc. ilegálních skupin. Proto byl dr. Chalupa dne 7. dubna 1948 v Brně na příkaz Picha-Tůmy, tzv. tajně zatčen. T. zv. tajné zatčení byla jedna z metod StB zcela postrádající právní podklad i podle tehdy platných zákonů. O žádné zatčení nešlo. Neexistoval zatykač, osoba "tajně zatčená" nebyla předána do vyšetřovací vazby. Šlo o únos, kdy se skupina estébáků dohodla, že se někoho zmocní. Ten byl někde přepaden a odvlečen na jemu neznámé místo do t. zv. konšpirační chaty nebo budovy a tam vyslýchán. Výslechem se tu rozumělo dotazování a vynucování výpovědí a doznání. Samozřejmou součástí tehdejších výsledků bylo surové týrám, často takového stupně, že oběť nepřežila. Metody StB i jednotlivé případy byly dokumentovány již v padesátých a šedesátých letech kromě jiného inspekčními zprávami ministerstva vnitra a publikovány jak v roce 1968 tak po listopadu 1989. Dr. Chalupa byl tedy "tajně zatčen" 7. dubna 1948, odvezen na konšpirační chatu StB, dnes Bukovka, do Horní Malé Úpy v Krkonoších a později přemisťován do různých konspiračních objektů v Praze i jinde. S dr. Chalupou jednala StB jinak než s ostatními, kteří se jí dostali do rukou. Záměrem bylo dr. Chalupu získat ke spolupráci. Ukázalo se, že Damiánův typ byl správný, výsledek pro StB jednoznačně výborný: Dr. Chalupa začal po několika dnech pobytu v konšpirační chatě s StB spolupracovat, a to tak horlivě, jak dosud rozvíjel odboj. Orgánům StB se s ním podařilo navázat přímo přátelský poměr, s některými řídícími orgány si tykal. Brzy získal pozici hodnotného a iniciativního agenta. Řízen orgány StB, zvláště Otmarem Kašinou, Václavem Vackem a L. Zelenkou, pokračoval v organizování sítě nár. soc. skupin. Vydával časopis Plamen, který se tiskl přímo na StB a sepisoval s estébáky různá memoranda, k jejichž tisknutí dostal přidělen cyklostil. Podařilo se mu spolu s příslušníky StB proniknouti do 11 ilegálních skupin, z nich 4 byly později zlikvidovány jeho přímou osobní aktivitou. Tuto rozsáhlou akci vedla StB pod názvem Skaut, akce byla přímo řízena vedoucími pracovníky StB odb. BAa Plačkem, Pichem-Tůmou, Zelenkou Milenem a Závodským. Jako spojky fungovali Josef Damián a Ladislav Drahomínský. Kolik lidí přesně dostal dr. Chalupa do vězení nebylo spočítáno, nejméně však 80, spíše však asi 120, ačkoli se hovoří i o několika stech. Pokud si některé zprávy StB o jeho činnosti pochvalují, že dostal na šibenici 4 lidi, tedy to není pravda. Oto Stehlík a Jaroslav Karban se však z vězení dostali na svobodu až po 16ti letech. Pich-Tůma také v roce 1951 vypověděl, že dva odbojáři, Konečný a býv. orgán StB Novotný, byli zastřeleni proto, aby nebyla prozrazena spolupráce "mjr. Krále" t.j. dr. Chalupy s StB. Z příkazu StB založil dr. Chalupa ilegální Cs. stranu práce. Program sice vyzývá k boji proti bolševismu, avšak ve své aktivní části se tak málo liší od programu komunistického, že přivádí k myšlence, za co se má vlastně bojovat. Stejně i časopisy Plamen a 9 [pageend11]Hlas svobodné republiky s podtitulem Orgán Čs. strany práce a různá memoranda, všechny tiskoviny, jejichž autorem byli dr. Chalupa a jeho řídící orgány, obsahují vesměs plané protikomunistické povídání, vyrovnání se s otázkou, kdo zavinil únor 1948, nepodstatné teoretické úvahy o komunismu a mezi tím úvahy o nemožnosti ozbrojeného boje proti komunistickému režimu. Cíl těchto tiskovin byl jediný: Tlumit skutečný odboj, odvracet od spolupráce se zahraničními agenturami, od ozbrojených akcí, ze kterých měla StB a komunisti vůbec největší strach. Protože tiskoviny musely mít přece jen jakési bojovnější pasáže, rozkazoval "mjr. Král" vše rozšiřovat jen po linii již zapojených odbojářů. Na schůzky s odbojári docházel "mjr. Král" zprvu pečlivě hlídán svým řídícím orgánem, kterého představoval jako dalšího odbojáře. Ti pak v některých případech přejímali řízení skupin až do jejich zatčení. Pro výsledky své činnosti proti domácímu odboji od dubna 1948 do září 1949 byl vedením StB dr. Chalupa pokládán za dobře vázaného agenta, čímž třeba rozumět toho, kdo nemůže couvnout. Proto bylo rozhodnuto, že může být poslán do zahraničí a tam pokračovat ve své činnosti. Byl převeden na t.zv. ofenzivního agenta, přeřazen k 1. správě StB, kam byl současně přeřazen i jeho řídící orgán Otmar Kašina. Ten byl poslán do Paříže, kde nastoupil jako 1. velvyslanecký rada, tedy na místo, vyhrazené na všech zastupitelských úřadech bývalé ČSR a ČSSR pro orgány 1. správy StB, osoby řídící v jednotlivých státech ofenzivní zpravodajství. Uveďme nyní legendu dr. Chalupy, s kterou přišel do Francie a kterou rozšiřuje houževnatě i dnes. Dr. Chalupa tvrdí, že krátce po únoru k němu na sekretariát nár. soc. přivedl bývalý poslanec Růzha /již tehdy agent StB/ muže, kterého dr. Chalupa později identifikoval jako Karla Švába, vedoucího funkcionáře sekretariátu ÚV KSČ. Šváb ho získal pro společnou akci proti vedení Gottwald - Kopecký, kde měl dr. Chalupa spolupracovat s jakýmisi národními komunisty v řadách StB, českými titovci, kteří ho později zachránili' před Stalinsko-Gottwaldovskou skutečnou StB a dopravili ho do zahraničí. Chalupově legendě říkají odborníci blábol. Věřit tomu blábolu mohli již tenkrát jen lidé s nedostatečnými znalostmi skutečné politické situace v Československu v KSČ a v StB. Dnes tomu mohou věřit jen lidé mimořádně prostoduší. Tak přijal dr. Chalupa své nové zařazení a jako agent, vědomý si své hodnoty pro StB dovolil si položit několik podmínek: StB dopraví do zahraničí jeho manželku s dítětem a jeho nejbližší přátele, jiné přátele nebude perzekvovat a postará se o jeho rodiče. StB splnila požadavky ochotně, neboť pomáhaly dokreslovat obraz dr. Chalupy pro zahraniční odboj i jeho rodinu a přátele jako dobrého organizátora odbojových skupin, zajišťujících kromě jiného převádění osob do zahraničí. Doma pracoval dr. Chalupa pro StB bez jakéhokoliv písemného závazku. Ten pode- psal až v den odletu na falšovaný pas, dne 3. září 1949. Byly mu uloženy jednak úkoly zpravodajské, především proti čs. exilu, a pak přes exil proti domácímu odboji, jednak úkoly desinformační. K plnění svých úkolů se měl dostat do politického centra exilu. To se však dr. Chalupoví zdaleka nezdařilo v míře, kterou si StB přála. Kontrarozvědná i rozvědná činnost StB nebyla zdaleka na takové úrovni, jak se vždy mělo zato. Úspěchy proti domácímu odboji, dosažené především provokacemi a bezuzdým terorem, neměly protějšek v úspěších zahraničních, kde agenti mohli počítat především pouze s přílišnou otevřeností některých exulantů. Řídící orgány i jejich agenti se často dostávali do situací, vyvolaných nedostatečnou profesionalitou, takže 10 [pageend12]četba hlášení do pražského centra StB je nejednou přímo humorným čtením. Tak se Maisonovi, jak znělo Chalupovo krycí jméno ve Francii, podařilo zprávami pro Prahu ucpat na toaletě splachovací nádrž a zprávy předal instalatér francouzské kontrarozvědce. Ta pečlivě v květnu 1950 dr. Chalupu vyslechla, což on opět podrobně sdělil do Prahy. Vyvázl zdánlivě bez úrazu. Úroveň francouzské kontrarozvědky, infikované různými levičáky, byla v té době nevalná. Dr. Chalupa se ovšem dostal i do podezření bdělejších exilových kruhů, především z centrály gen. Kudláčka a Luži. Jeho zprávy do Prahy neměly valnou hodnotu. Jeho řídící orgán a starý dobrý přítel Kašina, krycí jméno Lentier, byl odvolán a nahrazen dalšími známým, Josefem Damiánem, krycí jméno Gregor, odsouzeným zatím v Československu ke dvaceti letům a připlíživším se do Paříže co by ilegalista. Pro činnost zpravodajskou využíval dr. Chalupa především své vedoucí místo v Zahraničním ústavě, který podle instrukcí StB vybudoval v Paříži. To mu současně umožňovalo provádět rozsáhlou činnost desinformační a ideově rozkladnou. K tomu používal zvláště levičácký časopis Tribuna, který k tomuto účelu vydával různá prohlášení a memoranda. Tato t.zv. vlivová agenturní činnost Maisona t.j. dr. Chalupy byla vedením StB, ministerstvem vnitra a KSČ vysoce ceněna. Dr. Chalupa si počínal lépe jako přesvědčený levičák, než jako profesionální zpravodajec, k čemuž ovšem také neměl žádnou kvalifikaci. Takový vliv v exilu, jak od něj StB očekávala, nedosáhl. Když byl roku 1951 z Paříže odvolán Damián a dr. Chalupa se chystal odcestovat do Spojených států, marně se domáhal na StB komu má předat svou agenturní činnost, především v Zahraničním ústavu. StB nespěchala, neměla právě vhodného agenta a tak dr. Chalupa, udánlivě těsně před zadržením francouzskými orgány, odcestoval do Spojených států. Tam s ním StB obnovila pravidelný styk podle vlastních záznamů až v roce 1956 a udržovala ho do roku 1958. Dne 19. září 1956 hlásil ministr Barák politickému byru ÚV KSČ, že v emigraci v USA máme 5 agentů. Ve Spojených státech pracoval dr. Chalupa s krycím jménem Direktor. Zatímco ve Francii pracoval jak proti exilu, tak proti domácímu odboji, pracoval ve Spojených státech jen proti exilu, neboť domácí odboj byl po roce 1954 již prakticky potlačen. Podobně jak ve Francii také v USA neunikl "Direktor" pozornosti kontrarozvědky. Dostal strach a choval se tak bázlivě, že uhýbal ze svých povinností agenta, trval jen na používání mrtvých schránek a vyhýbal se osobnímu styku s řídícím orgánem, čímž vůčihledně znemožňoval StB, aby mu ukládala konkrétní úkoly. Proto s ním StB ukončila po roce 1958 pravidelný styk a jeho svazek rozhodla v roce 1961 uzavřít a uložit. Klade se však několik otázek. Když ukončila StB styk, proč to udělala, když ke styku mohla dr. Chalupu kdykoli přimět pohrůžkou odhalení ? Nebo StB musela dr. Chalupu předat k řízení někomu silnějšímu? O skutečném profilu dr. Chalupy věděli kromě řídících pracovníků další orgánové StB, pracovníci ministerstva vnitra, vysocí funkcionáři KSČ, prokuratura i soudy již od února roku 1951, kdy o všem vypovídali Pich-Tůma a další. Zahraničním rozvědkám západních států to nemohlo zůstat utajeno - jak na to reagovaly? Materiálů o dr. Chalupoví je ohromné množství. V Praze, Brně, Olomouci, ve Francii, ve Spojených státech, v archivech ministerstva vnitra, spravedlnosti, generální prokuratury, soudů i u soukromých osob. O činnosti dr. Chalupy, jako agenta StB, bylo i v České republice již zveřejněno to podstatné usneseními soudů v letech 1968-1979, 11 [pageend13]v novinách roku 1968, po roce 1990 pak v oficiálním tisku generální prokuratury. Po roce 1991 má zásluhu o široké odhalení americký krajanský tisk, konkrétně Nedělní Hlasatel sérií článků na základě autentického materiálu z archivu někdejší StB. Tato stať mohla pro svůj omezený rozsah na celou problematiku spíš jen upozornit. Na citaci pramenů tu není prostor. Na závěr je třeba upozornit, že dr. Chalupa neprodleně po listopadu 1989 počal vyvíjet na území naší republiky horečnou činnost, nejisto, zda z iniciativy vlastní, a to v Brně, v současné době raději v Olomouci. Někteří bývalí agenti StB nepřestali udržovat kontakty se svými řídícími orgány ani dnes. To však již není v kompetenci Úřadu pro dokumentaci a vyšetřování činnosti StB, nýbrž Úřadu pro zahraniční styky a informace a Bezpečnostně informační služby. T. G. M.: Širší pojetí humanity obsahuje rovněž boj proti zlu, bezpráví, násilí a kriminalitě. " ZLÉMU SE MÁ ODPOROVAT POŘÁD A VŠUDE, DŮSTOJNĚ A OD POČÁTKU." 12 [pageend14]Odpověď na článek pana Jiřího Hanáka - "SRPEN 1968" / Zpravodaj č. 9 / Vážený pane Hanáku, co byl SRPEN 1968 jste zrekapituloval v mnohém výstižně a pravdivě. V podstatné otázce jste však trefil vedle. Pražské jaro 1968 bylo skutečně svárem mezi "dvěma gangy komunistické partaje" - jak se Vy vyjadřujete. To je názor pravděpodobně převážné většiny obyvatel republiky. Vy ale dodáváte "kdo něco takového tvrdí lže záměrně, nebo z nevědomosti". To jsou silná slova ! Já se domnívám, že se radikálně mýlíte, nebo Vy záměrně mluvíte nepravdu. Z nevědomosti Vás obviňovat nechci. Vy asi chcete obhájit minulost protagonistů jara 1968, ale i jejich hanebné kolaborování při všech zločinech komunistické strany po únoru 1948. Domnívám se, že ani Vy nepochybujete, že únor a srpen má úzkou souvislost. Dvacet roků mezi únorem 1948 a srpnem 1968 nebylo přece pro všechny "ledňáčky" obdobím života stranické "nečinnosti" nebo dokonce "protistranické aktivity". Naopak, všichni z nich se vehementně snažili zvýšit "tvrdost a sílu" komunistické strany seč jim síly stačily po celých 20 let. Už od mladistvých let chtěli a dokazovali být "zakalenými straníky". Zločiny, které komunistická strana v této době páchala, byly proto i jejich (zlo)činy ! Tehdejší období jejich činnosti by veřejnost nesmírně zajímala. O každém "velikánu" jara 68 by chtěla být detailně a pravdivě informována a to nejméně od roku 1948. Všichni z nich si museli ostruhy dobře vysloužit, aby mohli aspirovat na vyšší či nejvyšší stranické funkce! Myslím si, že ani Vy nechcete tvrdit opak. Když najatí "primitivové a řezníci" lámali po roce 1948 politickým vězňům v kriminálech kosti, inteligentní lidé v komunistické straně v jakékoli funkci, nesli na všech zločinech strany mnohonásobně větší vinu, než mnozí rozumem méně obdaření. A i v tomto směru jistě nechcete tvrdit, že iniciátoři ledna 1968 byli málo inteligentní už třeba v mladém věku. A nyní otázka: Věříte, že všichni tito ostřílení soudruzi povolili otěže despotismu jednom z lásky "k svobodě a demokracii", jak všichni později prohlašovali a žijící dodnes tvrdí?? Nad takovýmito výroky většina lidí znalá jejich minulosti se může jenom pousmát, jejich zaříkávání o lásce k svobodě pro všechny obyvatele republiky jim ale důvodně nevěří. "Ledňáčkům" šlo o moc a vůbec nebyli ochotni postoupit i jenom její část nestranic- kým oponentům. Na jaře 1968 ani později. Povolili jenom otěže, tolerovali a neiniciovali psát a mluvit o zločinech soudruhů, kteří už nebyli mezi nejmocnějšími předáky komunistické strany. Upustili jenom částečně od "strategie strachu". Ohlédnete-li se zpět, zjistíte, že stejný veletoč na stranické hrazdě udělala také řada jiných, řádově vyšších vůdců v celém rudém impériu, Leninem počínaje. Vždy ale s průhledným záměrem upevnit jejich postavení v komunistické straně a zvýšit pošramocenou reputaci komunistické moci ve veřejnosti. Na jaře 1968 pustili však Džina z lahve, který je jako bouřlivý orkán překvapil. Po dvaceti letech života ve strachu, obyvatelstvo republiky větřilo možnost a chtělo získat 13 [pageend15]zpět všechny ztracené svobody a to rychlostí vichřice. Marné bylo napomínání, aby občané poslouchali "stranu" a nežádali více, než nové komunistické vedení bylo ochotno tolerovat. Snad jenom proto že lidem u nás nekoluje v žilách krev ředěná vínem a nejsou emocionálně explozivní jako třeba v Maďarsku nebo na Balkáně, nedošlo během celého jara 1968 k žádným excesům a násilnostem. Politickým vězňům připisovaná nenávist třídního nepřítele se ukázala jako blaf, nikdo nevolal po pomstě, ale po spravedlnosti! Nikdo bývalé mučitele nelynchoval, ani se o to nesnažil. Vězni chtěli argumentem pravdy nastavit zrcadlo komunistickým lžím a polopravdám. Stejně tak po 21. srpnu 1968 vítězil rozvážný lidský duch nad brutalitou. Bylo však až pokořující, jak se všichni ve vedení komunistické strany snažili (včetně pana Dubčeka), aby se podepsané "MOSKEVSKÉ DOHODY" přesně plnily. Sám jste dobře vystihl trapné chování a nabádání v parlamentě. Brežněv a hlavy jemu blízké vyslali do CSR armády k tankovému obchvatu s úmyslem zastavit vichřici touhy po svobodě, které se nesmírně obávali. Úspěšná akce bylo však Pyrhovo vítězství. Po gravidní době očekávaných nových úspěchů komunistických stran v Evropě, v kritické době roku 1968, (EUROKOMUNISTÉ) následovalo rozčarování. Místo očekávaných vítězství dostavilo se světové ochlazení pro komunismus s lidskou tváří. To dobře předvídali komunisté ledna u nás. Proto nebyli ochotni stratégy v Moskvě poslechnout. Snad také nevěřili, že jim uříznou větev pod prodlouženými zády, na které se tak komfortně usadili. Změnit kurs přes noc, když všichni cítili mimořádně silnou podporu veřejnosti, bylo i pro mnohé stranické pochybovače nelákavé. Jak ale soudruzi museli později seznat, úspěšná taktika jejich provincie měla být zastíněna strategií dvora rudých carů v Moskvě. Kreml byl všem stranickým místodržitelům vždy nadřazen. Facit: Pro převážnou část obyvatel republiky bylo PRAŽSKÉ JARO 1968 světlem naděje žít opět svobodně. Pro komunistické náčelníky "polednové frakce" to byl úspěšný pokus výrazně získat podporu veřejnosti pro komunistickou stranu, v jejím lůně se pevně usadit a vytlačit protivníky. To se jim také do značné míry zdařilo. Jejich výroky a tvrzení, až do poslední chvíle před vpádem tanků, že strana má celý politický vývoj pevně v rukách a nikdy nedopustí vzdát se vedoucí role ve státě, bylo jen potvrzením, že všechno bude časem zahráno do autu. Bylo to i potvrzení přesvědčení jejich (protikomunistických) oponentů, že povolení uzdy bylo jenom záměrné, aby získali širokou veřejnost pro sebe a komunistickou stranu v novém kabátě. 'Pevnost strany nebyla nikdy ohrožena", byly jejich výroky. Co tato slova znamenají nejlépe poznali ti, kteří komunistickým lžím a polopravdám postavili k nahlédnutí zrcadlo pravdy už dříve. Pro velikou část komunistů v CSR, kteří chtěli privilegovaně užívat výhod straníků bylo samozřejmé, že podporovali "polednové vedení". Bylo jim sympatické, jak komunistickou stranu veřejnost přijímá. Velmi nepříjemné pro ně však bylo, když později po srpnu nově instalovaní místodržitelé v CSR, jak píšete "na diktá- 14 [pageend16]torské pracky si navlékli rukavičky" a nedávné spolunadšence začali "v rukavičkách” drtit jako odpůrce komunismu. Pro skutečné protivníky komunistické zvůle v rudém císařství to však nebylo žádné novum. Ti byli zvyklí dokonce na "tvrdé bandáže" už z let dřívějších. Avšak pro ty, kteří doposud seděli na výsluní nebo v závětří to bylo "období největší hrůzy" jak se někdo snažil toto období pojmenovat. Nevím, jak by asi nazval padesátá léta na StB, ve vyhlazovacích věznicích a lágrech kolem uranových dolů, v koncentrácích pro ženy - v celé té rozvětvené síti násilí, diktatury komunistické zvůle. Podle mého soudu by asi nemohl pronést ani slovo, zřejmě by mu ztvrdla ústa, asi by oněměl. Po dalších dvaceti letech, kdy obejmutí v rukavičkách přestalo existovat, koncem listopadu 1989, začalo se najednou s perfekcí školených politruků tvrdit, že "všechny dřívější hrůzy museli vytrpět komunisté, po vstupu cizích vojsk", po roce 1968. A zde už vězí čertovo kopýtko: POLOPRAVDA. Nikdo jim nechce existenci strádání umenšovat, ale ta druhá půlka pravdy začíná už v roce 1948 a na té se většina prominentních komunistů jara 1968 zdatně podílela. Retrospekce nového vývoje moci v republice po 17. listopadu 89 ukazuje, že ono "obejmutí v rukavičkách" dovolilo připravit nové sítě, dobře propletené. Propletené především s těmi, kteří inkriminované obejmutí v rukavičkách dirigovali. Nyní si všichni vzájemně viny odpustili, obejmuli se přátelsky a - vynalezli SAMETOVOU REVOLUCI ! Kdyby to bylo tak snadné, transponovali by zřejmě "socialismus s lidskou tváří" do dnešní doby. Politické jeviště znovu rychle mnozí z nich ovládli staronovou propagandou o svobodě a demokracii. Tentokrát už nemluvili "o stranické demokracii”. Moc ale měla zůstat opět v jejich rukách. Opět začali veřejnost masivně krmit polopravdami. Ne pokorné doznání viny a pokání nad prokázanými zvěrstvy let 1948-1968, ale snaha liščím ohonem zamést stopy a co nejméně o tomto období mluvit. Po čtyřiceti letech to také bylo snadnější. Nové dvě generace věděly o hrůzách padesátých let podstatně méně, o to se bdělost soudruhů postarala v předchozích desetiletích. V roce 1968 desetitisíce žijících politických vězňů mohlo ještě mluvit. Většina z nich se ale oprávněně bála o prožitém infernu širší veřejnosti mnohé povědět. Přesto byly na jaře 1968 některé prokázané vraždy justice a zvěrstva Státní bezpečnosti publikovány a dokumentovány. Z větší části proti vůli mnohých vyznavačů lednových změn. A s jakými obtížemi se tehdá ustavovalo sdružení politických vězňů, známé K 231, bylo by dlouhé a zajímavé povídání. Rozhodně nebylo iniciováno polednovými milovníky "demokratizace stranické svobody" z řad komunistů. Bylo na velmi krátkou dobu jenom tolerováno a mělo se brzy rozpustit. O tom asi málokdo ví nebo nechce mluvit. Dík, že vůbec vzniklo, je nutno připsat nebojácně rozhodným osobnostem z řad vězněných politických odpůrců komunistické zvůle. Byli to lidé, kteří se nesnažili mluvit v úklonu a obdivu o vymoženostech "svobody" na jaře 1968. Měli za sebou dlouhá léta protrpěná za mnohdy nelidských podmínek v komunistických kriminálech. Sklonit se před nedávnými strůjci hrůz by pro ně mělo, tehdá i dnes, stejnou hodnotu, jako za kostku cukru líbat bič mučitele. V daných možnostech se jenom snažili říci veřejnosti celou pravdu o zrůdnosti komunismu, což bylo v daných poměrech možné jenom ve značně omezené míře. 15 [pageend17]Pane Hanáku, vypočítávat nějaké svobody na jaře 1968 a žádat důkazy, že za jiných komunistických mocnářů tomu tak nebylo, musíte uznat sám, je velmi primitivní argument. Podivuji se, že při Vašich vědomostech jste se k němu snížil. Také Váš argument, že za Dubčeka byli propuštěni všichni političtí vězni svědčí o Vaší naprosté neznalosti, v tomto směru, zbujeného rakovinového nádoru komunistického vládnutí. Vy asi nevíte, že před lednem 1968 byli už téměř všichni političtí vězni propuštěni. Počátkem roku 1960 bylo z politických důdodů vězněno snad ještě na 20 tisíc komunistických odpůrců. Na nátlak světové veřejnosti a hlavně západních velmocí, ale snad i za slib poskytnutí půjček Chruščevovi, Moskva dala souhlas, aby u nás byla amnestována většina politických vězňů k 15 výročí ukončení druhé světové války. I když v květnu 1960 zůstaly ještě dlouhé řady pronásledovaných v komunistických katovnách, tito vězni byli později propouštěni selektivně. V roce 1968, v době "lednových změn", byli za mřížemi političtí "provinilci" s dřívějším počtem řádově neměřitelně nižším. Byl bych rád, když takto argumentujete, abyste zveřejnil počet a snad i jména těch, kteří byli na jaře 1968 jako političtí vězni propuštěni. Myslím si, že by se dali snadno spočítat. Veřejnost by to jistě zajímalo pro porovnání s léty předchozími. Váš argument o možnosti žít u nás jako v Maďarsku je pro mě značně pochybný. Podle Vašich vývodů a představ by Vám asi více vyhovoval stav "gulášového komunismu", jaký zavedl s požehnáním Moskvy maďarský místodržitel Kadár. Ten ale nebyl podle mého názoru o nic lepší, než Vámi popsané "diktátorské pracky v rukavičkách", za Husáka. I menší zlo je velmi často velkým zločinem ! Váš argument o Gottwaldovi, s příměrem k Dubčekovi, patří do stejného pytle. Dokazovat, že za Dubčeka nebylo politických vězňů není třeba. Problém politických vězňů neřešil Dubček. Nezapomeňte, že také Gottwald vedl stranu a byl i ministerským předsedou už 2 roky před únorem. V té době byly svobody slova, politického sdružování a soukromého podnikání ne zrovna "košer", ale zcela neporovnatelně větší než za "soudruha Dubčeka". Pokud však komunisté seděli u vesla, za Gottwalda i za Dubčeka, změny byly vždy naprogramovány. To dokázal právě srpen 1968. Nakonec místo Vašeho přirovnání - "kdyby babička měla fousy, byl by to dědeček" - chtěl bych říci něco jiného. KDYBY KOMUNISTÉ A JEJICH NOHSLEDI NEAGITOVALI A NEOHLUPOVALI OD SAMÉHO POČÁTKU POLOPRAVDAMI, NEMUSELO SNAD DOJÍT ANI K ÚNORU 1948. A KDYBY "VÍTĚZNÁ KSČ" PO ÚNORU 48 NEDEKLAROVALA PRAVDU ZA ZLOČIN A VELEZRADU, ZCELA URČITĚ BY NEDOŠLO K SRPNU 1968. Nebo se snad máme domnívat, že podobnými průpovídkami (podle mě jsou to lidové moudrosti blízké výrokům Švejka), podstatná část pravdy o komunistech může být smetena pod stůl ? František Tománek Švýcarsko 16 [pageend18]K rozhodnutí Ústavního soudu ze dne 12.7.1994 Konvence o lidských právech v sobě obsahuje normy pro ochranu člověka a života, jak ve smyslu duchovním, tak i materiálním. (Všeobecnou deklaraci lidských práv ze dne 10.12.48, jsme otiskli v našem časopise, ročník 5, listopad - prosinec 1992, dvojčíslí 16-17). Jestliže se již po několikáté zabýváme následujícím problémem, t.zv. materiální stránkou, je to tím, že právě tato,- mezi jiným,- byla hrubě porušena a kromě svého praktického účelu degradovala právní spravedlnost demokratického státu. Právo a spravedlnost stejné pro všechny. A tím se dostáváme i k duchovnímu obsahu tohoto práva, které je tak krásně vyjádřeno latinským: "ordo" =pořádek= vyšší pořádek. A proto tyto řádky: Ústavní soud - rozhodnutí 12.7.1994- zákon č. 87/1991 Sb. Zrušení některých protiústavních částí zákona č. 87/1991 Sb. o mimosoudních rehabilitacích Ústavním soudem ČR dne 12.7.1994 a kritika Ústavního soudu předsedou vlády ČR Václavem Klausem V sobotu 16. července 1994 byl uveřejněn v "Neue Zürcher Zeitung" č. 164/1994, ročník 215, článek nadepsaný: Majetkové nároky také pro emigranty. KOREKTURA ČESKÉ RESTITUČNÍ PRAXE. V článku velmi objektivním a informativním, jak je samozřejmé u nejvýše renomovaného a váženého časopisu, vycházejícího již 215 roků, je na jeho konci odstavec, který v českém překladu zní: 17 [pageend19]"Ministerský předseda Klaus řekl, při příležitosti časopiseckých interview, publikovaných v pátek, že podle jeho mínění nejde jen o to, co je v souhlasu s ústavou. Restituce jsou konečně otázka vyrovnání se s minulostí a jako taková nikoli ústavně právní, ale problém nejvýš politický. Demokraticky zvolená politická representace má právo na to, tento problém řešit podle své úvahy. (V originále "auf ihre Weise zu losen"). On je překvapen tím, že Ustavní soud může měnit dobu platnosti zákona, neboť je to aktivní rozhodnutí a nikoliv otázka výkladu zákona". Po přečtení tohoto prohlášení ministerského předsedy Václava Klause jsme museli dojít k přesvědčení, že toto prohlášení, učiněné v pátém roce po "Velké sametové revoluci", není nic jiného, než prohlášení, že vláda české republiky má právo rozhodovat podle své úvahy o tom, komu, komunisty protiprávně odejmutý a tedy ukradený majetek bude nebo nebude vrácen. Za předpokladu, že toto prohlášení předsedy vlády V. Klause je správné, nebylo by to nic jiného, než nové hlásání teroru a právní zvůle, stejné jako byl teror a právní zvůle komunistického režimu. Česká národní rada v VII. volebním období a těsně před koncem její existence vydala PROHLÁŠENÍ ČESKÉ NÁRODNÍ RADY K PARLAMENTŮM A NÁRODŮM SVĚTA, ve kterém kromě jiného, doslovně uvádí: /citát/ "Stejně jako demokratické státy celého světa, Česká republika ve své vnitřní a zahraniční politice bude vycházet z bezvýhradné úcty k lidským právům a základním svobodám, ze zásad pluralitní demokracie a právního státu, jejichž důsledné naplňování tvoří základ svobody, spravedlnosti a míru." A na druhé straně tohoto prohlášení Česká národní rada, která je dnes parlamentem České republiky, uvádí: "V souladu s platnými zásadami mezinárodního práva a v rozsahu jím stanoveném se Česká republika bude od prvního ledna 1993 považovat za vázánu mnohostrannými i dvoustrannými smlouvami a dohodami, jejichž stranou byla k témuž datu ČSFR." (konec citátu). To je prohlášení zákonodárného a tedy nej vyššího politického orgánu České republiky, které musí respektovat každý, ale především a bezvýhradně všichni členové vlády i její předseda. Česká a Slovenská Federatívni republika, která se stala 25. členem Evropské rady, podepsala 21.2.1991 jako první a do té doby jediný z 25. jejích členů Konvenci k ochraně lidských práv a základních svobod, uzavřenou v Římě dne 4.11.1950, a všech 10 jejích dodatkových protokolů bez jediné výhrady. Z toho vyplývá, že celá výše uvedená Konvence k ochraně lidských práv a základních svobod i všech jejích 10 dodatkových protokolů se dnem 18.3.1992 staly právně závazné pro ČSFR. První den trvání České republiky oznámila vláda a tedy především její předseda Evropské radě dopisem z 1. ledna 1993, že od prvního ledna 93 přejímá všechny závazky tak, jak je přijala Česká a Slovenská federatívni republika. Výbor ministrů Evropské rady jednal dne 13. ledna 1993 o žádosti České republiky o přijetí za člena Evropské rady a přijal následující resoluci: RESOLUCE /93/3 O ČESKÉ REPUBLICE / přijatá výborem ministrů dne 13. ledna 1993 na 484. čtvrtletním zasedání delegátů/ 18 [pageend20]Výbor ministrů, odvolává se na rozhodnutí, které bylo přijato v květnu 1951 na jeho osmém zasedám, že bude konsultovat parlamentní shromáždění dříve, než vyzve nějaký stát k členství v Evropské radě. Resoluce, mimo jiné, obsahuje následující text: /citát/ " Výbor ministrů vzal s uspokojením na vědomí, že v souladu se shora zmíněným dopisem se Česká republika sama zavazuje dodržovat Konvenci lidských práv spolu s jejími protokoly, obsahujícími články 25 a 46, t.j. právo na individuální žalobu a závaznost jurisdikce Evropského soudního dvora pro lidská práva, jak byly přijaty bývalou Českou a Slovenskou federatívni republikou. Toto rozhodnutí, vyjádřené Českou republikou, že je ochotna respektovat i všechny ostatní Konvence Evropské rady, jak tomu bylo též u bývalé České a Slovenské federatívni republiky, skýtá seriosní jistotu o úmyslu nových státních představitelů se plně podřídit zásadám, které jsou pro členství v Evropské radě rozhodující", /konec citátu/. Tento český text jako výtah z oficiálního anglického textu pochází také přímo z Evropské rady. Rovněž článek 1 prvního dodatkového protokolu ke Konvenci k ochraně lidských práv a základních svobod, který byl přijat v Paříži dne 20. března 1952, zní: Článek 1 Každá přirozená nebo právnická osoba má právo na respektování jejího majetku. Nikomu nesmí být její majetek odebrán, leda v případě, že to vyžaduje veřejný zájem a to jen podle zákona a za podmínek předepsaných v mezinárodním právu /překlad z německého textu/. A pro kontrolu originální a závazný anglický text: Article 1 Every natural or legal person in entitled to the Peaceful enjoyment of his possession. No one shall be deprived of his possessions except in the publik interest and subjekt to the conditions provides for by law and by the general principles of international law. Předseda vlády České republiky Václav Klaus při svých novinářských interview, týkajících se rozhodnutí Ústavmího soudu ČR o zákonu č. 87/1991 Sb. opoměl vzít na vědomí článek 10 Ústavy české republiky, který zní: Článek 10 Ratifikované a vyhlášené mezinárodní smlouvy o lidských právech a základních svobodách, jimiž je Česká republika vázána, jsou bezprostředně závazné a mají přednost před zákonem. Tedy výše uvedený dodatkový protokol k Evropské konvenci k ochraně lidských práv a základních svobod je v právu České republiky bezprostředně závazný a má přednost před zákonem i před zákonem č. 87/1991 Sb. o mimosoudních rehabilitacích. Zákon č. 87/1991 Sb. však první dodatkový protokol k této Konvenci nejen nerespek19 [pageend21]tuje, ale nejhrubším způsobem porušuje tím, že zcela bezdůvodně znovu prakticky zabavuje majetek tisíců nevinných lidí, kterým byl právně vrácen, zrušením zabavo- vacích rozsudků komunistického teroru a právní zvůle k datu jejich vydání zákonem č. 119/1990. Česká republika se slavnostně prohlásila být demokratickým a právním státem. Ve všech takových státech, ale platí základní zásada mezinárodního práva "Pacta šunt ser- vanda" ,- smlouvy musí být dodržovány. A protože zákon č. 87/1991 Sb. porušoval, ba úplně ignoroval nejen první dodatkový protokol ke Konvenci k ochraně lidských práv a základních svobod Evropské rady a jejích 10 dodatkových protokolů, ale prakticky všechny mezinárodní smlouvy o lidských právech, vydaných od roku 1948, např. již článek 17 VŠEOBECNÉ DEKLARACE LIDSKÝCH PRAV, přijaté Organizaci spojených národů dne 10. prosince 1948, porušoval tím i článek 10 Ústavy České republiky. A proto musela být ustanovení zákona č. 87/1991 Sb., navržená 53. poslanci Parlamentu České republiky Ústavnímu soudu ke zrušení, tímto soudem zrušena. Ústavní soud má právo zrušit zákony celé, a tedy i dobu jejich uplatnění. Tím Ústavní soud České republiky ji opět o malý kousek přiblížil ke skutečně právnímu a demokratickému státu a rozhodl, že právo jako akt dobra a rovnosti (Římský právník Celsus před cca 2000 roky: "ius est ars boni et aequi"), musí být jen právem, padni komu padni,-a bez ohledu na kohokoli. Předseda vlády České republiky by byl měl vzít s velikým uspokojením tuto velkou a záslužnou práci Ústavního soudu na vědomí a vyslovit mu svůj respekt a uznání. Taktéž různá tvrzení, že restitucí nevinným lidem ukradeného majetku by se narušila hospodářská stabilita republiky, neodpovídají skutečnosti. Naopak, rozhodnutí Ústavního soudu z 12.7.1994 k nastolení a upevnění této hospodářské stability přispívá. Ústavní soud není orgánem vlády a není jí podřízen, nýbrž nejvyšší státní orgán ústavnosti, práva a demokracie. Povinností Ústavního soudu v každém právním a demokratickém státě je sledovat ústavnost jednání vlády a upozornit ji na případné i náhodné či neúmyslné porušení zákona nebo Ústavy. Rozhodnutí Ústavního soudu ČR ze dne 12.7.94 tuto povinnost vlády nejen jasně deklarovalo, ale vládě její činnost v tomto směru podstatně ulehčilo. Jak bylo řečeno, rozhodnutí Ústavního soudu ČR ve věci zákona č. 87/1991 Sb. přiblížilo Českou republiku o další krůček,- nebo snad krok, k plně právnímu a demokratickému státu. A za to mu patří dík a plné uznání všech demokratů v této zemi i na celém světě. Předsednictvo sdružení 20 [pageend22]David Satter ( Reader's Digest, duben 1994) NOVÝ ROZKVĚT NÁBOŽENSTVÍ V RUSKU (přeložil: E. Hoffmann) Po desetiletích útlaku přináší každý den nové svědectví síly a víry Komunistickým uchvácením moci v r. 1917 nastalo bezohledné vyhlazující protináboženské tažení v Rusku. Tisíce kněží bylo popraveno a z přibližně 50.000 před revolucí jich v době vypuknutí II. světové války zbylo jen několik stovek. Jen 6.000 z původních 55.000 kostelů zbylo v polovině osmdesátých let. Pravověrní propagandisté rozhlašovali, že do konce století se náboženství v Sovětském svazu stane zcela bezvýznamným. Avšak na konci osmdesátých let byl to sám Sovětský systém, který se začal rozpadat. V dubnu 1988 došlo k setkání mezi presidentem Michailem Gorbačovem s patriarchou Pimenem, tehdejší hlavou ruské ortodoxní církve. V časopisech "PRAVDA" a "Izvestia" se objevují články, které se o církvi vyjadřují s uznáním. Země zaznamenává znovuoživení náboženství jako rozkvět v poušti po dešti. V posledních třech letech Rusové obnovili, nebo znovu postavili 6.000 kostelů, v důsledku toho je nyní možno konat bohoslužby v obcích, kde to po desetiletí nebylo možné. Z klášterů, které byly proměněny ve skladiště pro zemědělské nářadí, se nyní ozývá zpěv mnichů. Největší symbolický význam snad spočívá v tom, že v katedrále sv. Basilia na Rudém náměstí, která byla komunisty v r. 1920 proměněna na museum, se dnes opět konají bohoslužby. A toto znovuoživení náboženství jde ruku v ruce s výstavbou hospodářsky zkrachované země. V červenci 1987 pozoroval stranický tajemník Alexandr Gorbunov, jak na jednom kolchoze u Omsk na sibiřském jihozápadě byl vybagrován hrob. Náhle slyšel silný hluk a obrovská lžíce bagru, která dosud vyhrabávala černou zem, vynesla na denní světlo lidské kosti a navršila jich tisíce na kraj silnice. Sv. Jan Křtitel, Novogrod, konec 15. století 21 [pageend23]" Tak je to pravda, co se vypráví o jednom pracovním táboře a hromadném hrobu", pomyslel si Gorbunov. Vzpomínka na lidské kosti ho už neopustila a měla nakonec změnit jeho život. Gorbunov, který v roce 1974 jako čtyřiadvacetiletý vstoupil do strany, pracoval jako mechanik v kolchozu obce Atschair. V červnu 1987 byl zvolen do funkce tajemníka strany. Stal se také členem nově založeného kozáckého pěveckého sboru v Atschair. Počet kostelů v tomto kraji vzrůstal a když se oficiální stanovisko vůči náboženství v r. 1988 změnilo, vystoupil též Feodosij, arcibiskup diecéze Omsk-Tarsk v rozhlasu a televizi. Jako syn přesvědčeného člena strany neviděl Gorbunov nikdy žádný kostel zevnitř. Ale jeho matka ho dala pokřtít a on dosud nemohl zapomenout na ikonu, která v jeho rodném domě visela na zdi. Když pak kozácký pěvecký sbor jel do Omsk, aby přijal požehnání arcibiskupa, zúčastnil se Gorbunov jedné bohoslužby. Přitom byl natolik přemožen svým dojetím, že políbil dokonce stříbrný kříž, který Feodosij držel v ruce. Arcibiskup naléhal na hosty, aby v Arschair otevřeli kostel a Gordunov se cítil být zavázán přispět svou pomocí. Sbíral podpisy na žádost pro obecní Sovět, aby povolil proměnit jednu prázdnou budovu v dům Boží. Když získal povolení, stal se hnací silou při stavebních pracích. "Kdo to všechno zorganizoval?" ptal se arcibiskup Feodosij poté, co se 7. dubna 1991 zúčastnil první velikonoční bohoslužby v novém kostele. Řekli mu to a on zvolal "Alexandre Vladimíroviči, nechtěl by ses stát knězem?" "K tomu je zapotřebí vzdělání, otče", řekl Gorbunov. "Potřebujeme kněze, kteří se angažují", odvětil Feodosij. Tak se stalo, že Alexander Gorbunov ve svých jednačtyřiceti letech vystoupil ze strany, vzdal své zaměstnání a zahájil studium theologie. Když se koncem roku vrátil do Atschair, měl na sobě sutanu a kříž. Při stavbě kostele si starší obyvatele vzpomněli na mnišský klášter, který v obci existoval do roku 1924. Otec Alexander se při audienci u arcibiskupa Feodosi je dožadoval obnovení kláštera. "Musí stát přímo vedle hromadného hrobu pracovního tábora", vysvětloval arcibiskupovi. Jemu nešel hrob v obrovským množstvím lidských ostatků z hlavy. "Kdo byli ti mrtví?", ptal se sám sebe. V Omsku se seznámil s Ferencem Nadhem, bývalým kriminálním úředníkem, který se zabýval tábory ze Stalinovy éry v této oblasti. Nath mu potvrdil, že v Arschair existoval velký zemědělský tábor nucených prací, v němž po dobu dvaceti let zahynulo denně přibližně deset vězňů na zápal plic, podvýživu a úplavici. Podle odhadu Natha bylo do zavření lágru v polovině padesátých let zahrabáno přibližně 60.000 vězňů v hromadných hrobech. Tím více přesvědčen o nutnosti obnovení kláštera, začal Alexander pro svůj úmysl shromažďovat peníze. Svou výzvu k peněžním darům uváděl s upozorněním, že klášter se bude zabývat průzkumem Stalinových táborů nucených prací v této oblasti a že bude informovat příbuzné jejich obětí. Dne 30. října 1991 se konala v místě hromadných hrobů tryzna a byl zde postaven kříž. Arcibiskup Feodosij přednesl za umučené modlitbu. Najednou se protrhla šedivá oblačná clona a slunce skrze na ni zazářilo. "To je znamení nebes", řekl. "Na tomto místě bude stát klášter". O měsíc později bylo započato se stavbou a to byl počátek nové kapitoly v historii jedné ruské vesnice 22 [pageend24]VZPOMÍNKA Setkání po letech Když jsem žil v ČSR, nebylo té patřičné chuti, po letech se podívati do míst, kde jsem byl nucen prožívati část svého trestu po rozsudku Státním soudem. Až po mnoha letech, to jest po 42 letech, našel jsem čas a i odvahu, v rámci své cesty po západních Cechách, navštíviti malý koncentráček v Horní Bříze. Toto místo je 18 km severně od Plzně a honosí se továrním areálem na výrobu šamotového zboží, firmy to HOB, kdysi v majetku Živnostenské banky. Firma tato, né-li největší, tak alespoň z největších v Evropě toho druhu. Opodál, asi 2 km od nádraží Horní Břízy, nalézá se kaolínový důl v lese a za ním pak osada Vísky, sestávající pouze z jedné ulice. Na konci vlevo byl za plotem koncentráček, sestávající ze tří montovaných blokových baráků německého původu. Poslední zděný domek byla strážnice, kde byla i ubikace pro tři strážné horského komanda. Při této strážnici byla i kuchyň, kde šéfem byl retribučák Drápal, údajně kdysi kuchař na ponorce německé. Píše se rok 1949, kdy sem byly řízeny menší transporty odsouzenců Státním soudem. Tito doplnili stav baráků, kde se spalo na jednopatrových postelích. Osazenstvo vězňů čítalo cirka 130, maximálně 150 lidí. Pracovalo se jak v kaolínovém dole, tak i v šamotárnách dole u nádraží. V roce 1949 se doloval kaolin skoro výhradně ve slojích, to jest v podzemí. Jak po úbočích oprámu, tak i v dole byla kolejiště polní dráhy. V dole se razily nové a nové sloje, výdřevu stavěli kopáči sami, výška slují něco kol 2,20 cm, šíře maximálně 2 metry. Kaolin, jako ztuhlé mléko, prolínal drobnozrnný štěrk, v průměru jako lískový ořech. Profil tohoto podaru byl i několik desítek metrů. Kopalo se za pomocí jednosečného Špičáku, který občas vyklouzl, nakládalo se do hranatých vozíků o obsahu snad jeden a půl kubíku metru. Svítilo se výhradně karbidovými lampami. Občas se provalila výdřeva, neboť lom je nestabilní materiál a i voda svrchu koná své. Nejeden kopáč zahynul průvalem. Potomní opravy výdřevy byly velmi pracné. Narubaný štěrk se vozíky dotlačoval na náraziště k výtahu, anebo propoj nice více vozíků byla tažena skoro slepým koníkem, který byl kočírován malým človíčkem, retribučákem, legendární to postavičkou dolu. Nahoře byl materiál vyprán, štěrk vyloučen a holé mléko kaolin byl ložen do silných pytlíků a pak do presu. Po vypresování vody byly desky kaolinu voženy do pater krytých sušáren, kde přirozenou cestou se sušily. Po usušení se to mlelo na moučku a adjustova- lo. Vznikl finální výrobek, co do pracovního procesu asi nejčistší důlní produkt. Ve všech fázích tohoto pracovního procesu se zúčastňovali vězni, ovšem vedle civilistů. Veškerý materiál získaný na oprámu Vísky, dopravoval se ve vozech polní dráhy o obsahu cca 3 kubíky a celý vlak pak byl spuštěn samospádem po polní dráze do Horní Břízy, což činilo něco kol 2 km. Zpět nahoru ovšem prázdný vlak vlekla minilokomotiva. Taktéž dole v šamotárně a na dinasu pracovali vězňové, formování tvarovek, zavážení do pecí, vyvážení vypálených tovarů. Při vyvážení z pece byla taková teplota v nich, že mnohdy se našinec vůbec nepotil, okamžitě byl vypařen po těle. Byla práce na vykládce hrubého kamene a jiných hmot, a to i v neděli přečasto. Někdy se pracovalo i ve flísce, výroba obkladaček. Čistění kanálů od šlemu, výklad a náklad materiálu. Na nádraží náklad štěrku. Jednou týdně koupání v brodišti o hloubce cca 20 cm, proti vrátnici. To jsem uvedl pracovní lokality pro zdejší vězně. Vězňové byli ovšem děleni na pracovní party. Jedna parta mohla míti maximálně osm vězňů, počet patron v pistoli strážce. Jak na oprámu, tak i v šamotce byl uniformovaný strážce borský-dohlížející na komanda celkově. Party pracovní hlídali výhradně civilní strážci, kterých mohlo býti dle počtu 23 [pageend25]part i kolem 15 až 18 členů. Z Vísek se chodilo na oprám pěšky, do šamotky později i nákladnými auty - časová úspora! Vězňové od Státního soudu pravidelně zpívali cestou sborově, a to někdy i málem protistátní písně, což bylo zakazováno. Přes den zůstával v lágru pouze velitel tábora a maximálně dva civilní strážci, chodící koridorem. Vedle toho lágrový kápo kolouš Lidi. Jinak pak osazenstvo kuchyně, někdy pak směnová parta. Jedním z velitelů lágru byl i Čeněk Petelík, který byl v roce 1950 popraven zároveň i se Zápaďákem René Černým a poslancem lidové strany Stanislavem Brojem při inscenovaném procesu. Petelík měl občas extrovní nápad, že kupř. v neděli jsme nastoupili na Apelplatz, museli si svléknouti ponožky a ukázati holá chodidla. Jinak nebyl vůbec sadista. Po ty dva roky, co jsem byl ve Vískách, zemřel přímo na světnici truhlář Malý kvůli zanedbání ošetření jeho choroby - žloutenky, ležel téměř černý na lavici. Jinak bylo jednou podáno v neděli maso, rozdrobené na malé jehličky jako, snad ze zajíce či co. Z toho byla na lágru velmi těžká " průtrž ", že nestačily latríny. Jednou v chlebě zapečená myš, jindy v pivní láhvi utopená myš, již z pivovaru Plasy. Za plné dva roky ani jednou ovoce, nabízel soused z obce švestky jen po symbolické koruně - v roce 1950, nebylo povoleno ( velitel Pytlík ). Pokud maso, flaxa pro zoo jedině. Jednou se upekl pes, který se potuloval kolem lágru. Až po obědě, kdy se celý lágr olizoval, jak to bylo chutné, bylo prozrazeno, že to byl ten pes, co obíhal kolem v kraji lesa. Lágrovou idylu zpestřovaly někdy přepady bezpečáků, jak bylo obvyklé všude v koncentrácích. Při tom padaly facky samospádem.... Tož to jsou různé výtrže z paměti, jak to bylo v roce 1949 až 1951. Ne o mnoho let později byl lágr zrušen. Někteří z osazenstva byli později popraveni kvůli útěkům třebas. Těch bylo v mém období několik. V létě roku 1993 jsem procházel Horní Břízou s aparátem a fotil co mělo přímý význam. V šamotárně za prošlá léta nějaké přístavby a opravy, tak i ve flísce. Dráha polní dráhy zcela zrušena, u bývalého oprámu postavena velká sila na mletý kaolin, který se plní do velkoobjemových autovleků, kterými se vozí do Horní Břízy. Bývalý oprám zrušen, zasypán a postupuje se dále do lesa pouze povrchovou těžbou. Výše dolu je kolem 20 metrů. Až do samého vrchu je běloba kaolinu v tom obrovském dobývaném " lavóru ". Je to lepší nežli zlato .... V samých Vískách skoro beze změny,. Lágr samotný, to je z bývalých třech německých baráků, zůstal jen jediný u plotu k cestě. A tento byl také můj poslední, který jsem opouštěl, když jsem byl propuštěn na Bory a odtud do jiných lágrů, pod jinou hlavičkou. Za tímto barákem je podobný barák, ale to je novostavba, třetí barák je zcela pryč. Zůstal jen dům strážnice. Na plotě vchodu je firma STUMPF-zz a.s., velkoobchod léčivy, Plzeň, sklad Vísky. Naproti kus lesa vykáceno, takže nyní tuto paseka. Při tom focení mém došla stará paní, která se představila, že je Myslivcová, že to vše pamatuje, je jí 81 roků. Vyprávěla různé podrobnosti z oněch časů, jak by to bylo předevčírem. I jména útěkářů jí uvízla v paměti. Hodno natočit na pásek .... tož také nostalgie. Zapsáno 4.X. 1993 Josef Sokol 24 [pageend26]Zajímavosti z novin Svědectví veteránů má váhu Je mnoho věcí, a ještě více otázek, které jsou u nás v souvislosti s naší nejmladší historií zatím nevyslovené a pro mnohé nevyslovitelné. Například jak to vlastně bylo s tou "sametovou revolucí". Z menší části je tato skutečnost dána obavami. Obyčejným banálním lidským strachem z kritiky vrchnosti, kterému se vzhledem k poslednímu půlstoletí naší historie ani nemůžeme divit. Z větší části současná tabu vznikla z podivné, těžko definovatelné směsi ostychu, nevěřícnosti a obdivu k moci v kombinaci s nechutí nalít si čistého vína a podívat se stále zřejmější nepříjemné pravdě do očí. Navíc stále větší počet občanů má trapný pocit podvedených, kteří věřili něčemu a někomu a nejsou schopni či nechtějí se smířit se zjištěním, že všechno bylo jinak. V sobotu se konalo v rakouské obci Obernagelberg u Gmůndu tradiční setkání u památníku postaveného obětem komunistického teroru v Československu. Jedním z hlavních bodů programu byl proslov JUDr. ing. Jaroslava Anděla, předsedy Světového sdružení bývalých čs. politických vězňů žijících v zahraničí. Dosud jsem neslyšel preciznější a ucelenější výklad výše zmíněných pochybností nejistot a tabu. Jde o ožehavé a nebezpečné téma především proto, že jakkoli se nám to zdá neuvěřitelné, jako jeden z hlavních protagonistů absurdně sametového vývoje, jehož problematickou roli si zatím jen málokdo z účastníků statisícových davů mrznoucích v listopadu 1989 na náměstích dokáže připustit, se jeví Václav Havel. Paradoxně tedy právě člověk, ke kterému jsme vzhlíželi jako k hlavnímu garantu procesu obnovy práva a spravedlnosti. Mnoho lidí v České republice ušlo za poslední čtyři roky nesmírně dlouhý kus cesty. Nejen ve svém osobním a pracovním životě, ale i ve smyslu vnímání politické reality okolo sebe a náhledu na to, co se vlastně po listopadu okolo nás dělo a stále ještě děje. I já jsem tímto vývojem prošel. Jedné jeho podobě - zásadní změně v názorech na politickou stranu, které jsme ještě rok po minulých volbách tolik věřili - Český deník již věnoval hodně místa. Dnes jde o jeho druhou, paralelně probíhající a zřejmě bolestnější větev : O cestu od bezmezného obdivu k Václavu Havlovi až k pochopení a uznání tvrdé kritiky, která zazněla v proslovu v rakouském Obernagelbergu. Ve světle mnoha nyní již známých skutečností se téma redukuje na otázku, zda Václav Havel vývoj směrem k fatálnímu všeobjímajícímu odpuštění těm, kteří naši zemi přivedli" zu grund", ovlivnil vědomě z důvodů jakéhosi pochybeného pojetí humanity, či zda posloužil jen jako figura na šachovnici v rukou profesionálů, kteří se pod dojmem vývoje v Sovětském svazu na tento vývoj připravovali roky. Mnohé nasvědčuje tomu, že jde o ten druhý případ a že dnes už si i sám Václav Havel do značné míry uvědomuje, že jeho osoba posloužila nešťastné věci. Pane doktore Anděli, příští rok Vám bude devadesát let. Před Vašimi analytickými schopnostmi, vytrvalostí a odvahou vyslovit pravdu nezbývá než smeknout! Podobně jako před všemi ostatními, kdo dále svými zkušenostmi a hledáním smyslu minulého dění nám pomáháte chápat dnešní dobu a nést zklamání z polistopadového vývoje. Josef Kudláček 25 [pageend27]Co připomíná bývalému rolníkovi Sněženka ? Vojna a vojna pana Hevery Dvojí vojnu zažil Antonín Hevera z obce Kuchařovice. Při příležitosti svých pětade- vadesátin, kterých se dožil 16. ledna, si s námi zavzpomínal na své životní příběhy. Již v osmnácti letech byl za první světové války odveden a více než rok se účastnil bojů převážně na italské frontě. Půl roku pak byl v zajetí v Itálii a po ukončení války zbytek vojny dosloužil již přímo ve Znojmě. Absolvoval zemědělskou školu a pak s manželkou a dvěma dětmi samostatně hospodařil. Tak přečkal druhou světovou válku. Po únoru 1948 se dostal do konfliktu s tehdejší komunistickou mocí. Jako jeden z mála odmítl vstoupit do tehdejšího jednotného zemědělského družstva. Podle tehdejších praktik byla z takovýchto elementů vedením Státní bezpečnosti vytvořena fingovaná protistátní skupina se jménem "Sněženka", do které byl pan Hevera bez svého vědomí začleněn. V roce 1951 byli členové této "skupiny" pozatýkáni a za přispění tehdejšího okresního výboru KSČ odsouzeni. Antonín Hevera byl bez zdůvodnění odsouzen ke dvanácti letům těžkého žaláře a určen pro práci v dolech. Téměř osm let odpracoval na různých šachtách, nejvíce pak v uranových dolech v Příbrami. Zde byl umístěn v tehdy neslavně známém táboře VOJNA. Vzhledem k velmi špatnému zdravotnímu stavu byl pak propuštěn, aby šel domů umřít. Byl mu vyměřen důchod ve výši 300,- korun. Jelikož z této částky nemohl žít, pracoval v okolních obcích i ve Znojmě jako zednický pomocník. Přitom se podílel na vedení kroniky obce a pracoval na své i synově zahrádce. Přes chabé zdraví se dožil listopadu 1989. Byl plně rehabilitován a byl mu vyměřen důchod, na který měl skutečně nárok. Dnes žije ve svém maličkém domku a je zatím plně soběstačný. Jeho radostí je skromná zahrádka, na které stále pracuje. Pravidelně sleduje současné dění a trochu se zlobí na mladou generaci, že nemá vztah k půdě. Spolu se širokou rodinou, zástupci obce a spolubojovníky z Konfederace politických vězňů jsme panu Heverovi popřáli i my mnoho dalších let ve zdraví a klidu. 26 [pageend28]Dopisy čtenářů Dvě poznámky k osobě V. Havla Několikrát jsme v minulosti slyšeli nebo četli výrok pana presidenta Havla, že u nás se hon na čarodějnice pořádat nebude. Pod tímto úslovím se všeobecně rozumí pronásledování nevinných obětí. Je těžko pochopitelné, že tak uznávaný literát jako je pan president Havel mohl tento výrok použít v případě komunistů, o jejichž vině není pochyby. Musí se mu však přiznat, že svůj slib dodržel. Dosud žádný z těchto zločinců nebyl pohnán k zodpovědnosti. Považuje pan president komunisty za nevinné ? Nechci polemizovat o obsahu "Hovorů" i když mám leckdy odlišné mínění. (jde pořad "Hovory z Lán"). Polemiku přenechám povolanějším. Ale i kdybych chtěl, tedy se mnou nikdo nehovoří. Čistě formálně - to nejsou hovory, snad články, essaye nebo spíše kázání. Jeden mluví a ostatní poslouchají, ostatně ty "hovory" připomínají hned Hovory s T.G.M. Je to od Havla jen shoda čistě náhodná ? Masaryk z Lán nikdy nehovořil, to teprve až s K. Čapkem a pak vznikla ta krásná kniha. A dále: proč z Lán ? To zase ihned připomíná Masaryka. Nazval by Havel své články "Hovory z Kotěhůlek " kdyby tam bydlel ? Asi sotva. Zde je to jasné: Lány - T.G.M. - já president - ty president ( bývalý, veliký, milovaný ). Metoda je stará: spojení pojmů obecně ctěných s pojmem novým, který má přijít do vážnosti a obliby. Jedním sloven se tomu říká DEMAGOGIE. dr. J.S. Vážená paní Jíšová, děkuji nejen za upřímná slova útěchy, ale i za to, že považujete úhradu časopisu za vyřízenou. Dne 10.1.1994 jsem poukázala Konfederaci politických vězňů pražské pobočce Kč 100,-. Mám nadále zájem o zaslání časopisu a samozřejmě, že částku Kč 32,- uhradím koncem roku 1994. Ptáte se zda můj manžel byl mukl, byl uvězněný více než jeden rok na STB v Chebu, Karlových Varech a chebské věznici 1949 - 1950. Vzhledem k tomu, že neměl veškeré doklady byl ihned po revoluci na býv. STB v Chebu a požadoval vystavení potvrzení a jak samozřejmě jinak než to, že žádné doklady nemají. Mám pouze doklad o tom, že 27.8.1949 byla provedena domovní prohlídka a podle protokolu se uvádí, že je důvodně podezřelý z tr,. činů zák.č. 231/48 Sb. Dále pak mám obžalobu ze dne 18.1.1950 ve které Okresní prok. v Chebu č. St 3092/49 uvádí, že : ze zlomyslnosti opominul překaziti zločin, kdežto jej mohl překaziti snadno a bez toho, že by vydal nebezpečí sebe, své příslušníky nebo osoby, které jsou pod jeho zákonnou ochranou. Tím spáchal: zločin nadržování zločinům zlomyslným opomenutím pokaziti zločin podle § 212 tr. z. a v měsíci únoru 1950 potom byl propuštěn. Byla bych velice vděčná kdybyste mohla dát do časopisu, nebo vlastně, že můj manžel zemřel 16.1.1993 po těžké nemoci, narodil se 30. 6. 1923 v Plzni. Není vyloučeno, že některý ze spoluvězňů dosud ještě žije, aby mu byla věnována tichá vzpomínka. Děkuji a zůstávám se srdečnými pozdravy Cheb, 5.3.1994 Ludmila Jiříková, Školní 5, Cheb, 350 02 27 [pageend29]Výzva KRUH OBČANU ČESKÉ REPUBLIKY, VYHNANÝCH V ROCE 1938 Z POHRANIČÍ PROVOLÁNÍ Ustavuje se Kruh občanů České republiky, vyhnaných v roce 1938 z pohraničí jako nezávislá zájmová organizace, stojící mimo politické strany. Vítáme, že se ve Spolkové republice Nemecko zrodily síly, které stojí na zásadách demokracie jak v Nemecku, tak i v celé Evropě a usilují o rozvoj občanské společnosti. Znepokojuje nás však, že se v tomtéž Německu ještě dnes vyskytují lidé, kteří se tomuto vývoji staví do cesty. O tom např. svědčí i hlas dr. Franze Neubauera, zastupujícího určitou část bývalých sudetských Němců. Jejich názory a požadavky mají být v současné době zneužity pro politický i hospodářský nátlak na Českou republiku. Na požadavky některých malých skupin sudetských Němců reagují na české straně mnohdy lidé, kteří neprožili tehdejší otřesnou dobu, neprošli hrůzami německého nacismu, neznají politickou situaci v Evropě i u nás v letech před vypuknutím druhé světové války, v jejím průběhu i po jejím skončení. Část české politické scény nepřiměřeně reaguje na některé projevené názory a požadavky části sudetoněmeckého landsmannschaftu buď pod vlivem emocí nebo bez kvalifikovaných odborných, zejména geopolitických, právních a mezinárodních znalostí a s nedostatečnými objektivními historickými poznatky a zkušenostmi. Proto postrádají jejich přístupy k řešení těchto problémů minulosti věcnost, a nejsou schopni zaměřit se především ke vztahům v budoucnosti. Jsme pro dialog mezi občany SRN i Rakouska a občany bývalého Československa. Chceme vést tento dialog kvalifikovaně. Proto žádáme specializovaná odborná pracoviště, aby zpracovala dokumentaci o tehdejší době a historicky ji zhodnotila. Žádáme své členy, aby svými vzpomínkami a údaji pomohli historikům vytvořit objektivní obraz o hrůzách, páchaných zfanatizovanými nacisty proti Čechům v roce 1938 i později. Jde nám v souladu s historickou pravdou o vyjasnění sporných otázek minulosti a o dobrou spolupráci se SRN. Ustavujeme proto Kruh občanů ČR, vyhnaných v roce 1938 z pohraničí. Toto vyhnání bylo pouze začátkem jednolitého procesu útlaku německými nacisty za okupace, který skončil legálním odsunem Němců v souladu s rozhodnutím konference velmocí v Postupimi. Proto se mají na poznání příčin a na nápravě uvedených důsledků podílet i další osoby, těmito událostmi postižené. Vyzýváme, aby vstoupili do našich řad - ti, kteří byli vyhnáni i jejich rodinní příslušníci, - ti, kteří přežili holocaust, koncentrační tábory a káznice, - ti, kteří byli postiženi nacistickou agresí, - účastníci domácího i zahraničního odboje, - ti, kteří mají zájem na komplexním poznání a řešení těchto problémů v duchu uvedených cílů. Dnem registrace podle zákona č. 83/90 Sb. o sdružování občanů se staneme základní, těmto cílům odpovídající organizací v České republice, která bude jednat o těchto problémech. Přihlášky posílejte na kontaktní adresu: PhDr. Pavel Macháček, Pujmanové 1/870, 140 00 Praha 4 (tel.: 02/ 69 22 137 ) 28 [pageend30]STANOVY Článek I. 1. Kruh občanů České republiky vyhnaných v roce 1938 z pohraničí (dále jen Kruh) se zřizuje v souladu se zákonem o sdružování občanů č. 83/90 Sb. 2. Název organizace je Kruh občanů České republiky vyhnaných v roce 1938 z pohraničí. 3. Sídlem Kruhu je Praha. 4. Kruh je právnickou osobou a nezávislou zájmovou organizací. Článek II. 1. Kruh sdružuje občany vyhnané v roce 1938 z pohraničí a jinak postižené, jejich rodinné příslušníky, sympatizující i zájemce o tento úsek české a evropské historie. Hájí jejich zájmy a je připraven vést dialog na platformě demokracie, občanské společnosti a objektivního poznání s každým, kdo o něj projeví zájem. 2. Kruh je otevřen spolupráci s občany České republiky, s domácími i zahraničními institucemi a organizacemi a také s občany sousedních zemí. 3. Kruh bude usilovat při naplňování svého poslání o podporu prezidenta, parlamentu, vlády i opozičních politických subjektů a rovněž vědeckých, zájmových a dalších organizací. Článek III. 1. Členem Kruhu se může stát každá fyzická i právnická osoba, která se ztotožňuje s jeho posláním a souhlasí s jeho stanovami. 2. Členství v Kruhu vzniká podpisem přihlášky. 3. Členství zaniká písemným nebo ústním prohlášením, resp. úmrtím. Článek IV. 1. Kruh se organizuje po oblastech, které nemusí odpovídat hranicím územně správních celků. 2. Nejvyšším orgánem Kruhu je shromáždění delegátů z oblastí. Jeden delegát připadá na každých deset členů v oblasti. Oblasti s menším počtem členů mohou na shromáždění vyslat jednoho delegáta. 3. Mezi shromážděními delegátů je nejvyšším orgánem Kruhu výbor. 4. Výbor Kruhu je volen shromážděním delegátů a má minimálně pět členů. Článek V. 1. Kruh je neziskovou a nevýdělečnou organizací založenou na dobrovolné aktivitě členů a sympatizujících. 2. Příjmy Kruhu tvoří dobrovolné členské příspěvky, případně další příspěvky fyzických a právnických osob. 3. Za hospodaření Kruhu odpovídá výbor, jím pověřený pokladník a revizoři účtů. 4. Výbor předkládá vyúčtování hospodaření Kruhu každoročně nejpozději do konce března shromáždění delegátů. Článek VI. 1. Kruh zaniká rozhodnutím shromáždění delegátů. Pro zánik musí hlasovat 3/5 přítomných delegátů. 2. Zůstatek majetku Kruhu bude převeden na humanitární účely podle rozhodnutí posledního shromáždění delegátů. 3. Dokumenty o činnosti a zániku Kruhu předá poslední výbor do archivu Národního památníku. Kruh občanů české republiky vyhnaných v roce 1938 z pohraničí Praha 15.2.1994 29 [pageend31]Vážení přátelé, dovolte, abych Vás jménem přípravného výboru našeho Kruhu srdečně pozdravil a informoval Vás o některých důležitých věcech, které se staly od našeho založení 28. října 1993. Nejdůležitější je, že jsme byli dne 1.2.1994 zaregistrováni na MV ČR pod číslem VS/1 - 22578-R a dostali jsme téhož dne IČO: 60436816. Bez toho bychom ani nemohli otevřít bankovní účet. Máme už i logo pro dopisní papíry. Hlavním důvodem, proč Vám dnes píšeme, je prosba, abyste nepsali a poslali nám své vzpomínky podle přiložené struktury. Nyní se - vzhledem k vysokému věku - bohužel velmi rychle zmenšuje počet pamětníků všech těch hrůz z roku 1938, způsobených zfanatizovanými nacisty, proto je velmi důležité, aby mohli historikové odborně zpracovat Vaše vzpomínky, které nám pošlete. Prosíme Vás, dodržte strukturu, kdybyste to neudělali, velice byste jim ztížili práci! Ke každému odstavci napište i číslo bodu struktury. A pošlete to brzy ! Je ovšem možné, že z nejrůznějších důvodů nemůžete své vzpomínky napsat sami ( nemoc, stáří ap. ). V tom případě nám to napište a my se Vám pokusíme poslat někoho, kdo to s Vámi sepíše. Před dvěma roky vyšla kniha "Komu sluší omluva". Před rokem jsem se o její existenci a důležitosti dověděl, ale nemohl jsem ji v žádném knihkupectví dostat. Až teprve nyní mne upozornil jeden z našich členů, že knihu má firma SPIRA, Horská 16, 440 14 Liberec, tel. 048/282 20, na skladě 6500 ks a kdyby lidé knihu nekoupili, musel by jít zbytek do stoupy, což by byla nenapravitelná škoda. Vázanou knihu ( 225 stran ) prodávají za pouhých 14,40 Kč a poštovné. Vřele doporučujeme, abyste si ji objednali nejen pro sebe, ale vzali najednou více kusů a prodají ji ve svém okolí jak přátelům, tak místním knihovnám, školám, matrikářům apod. Bude rovněž dobré, doporučit knihu místním knihkupcům - vydělají na tom. Obsah je totiž velice závažný: na číslech, datech a citátech dokumentů ukazuje kniha přeměnu našich Němců ve zfanatizované nacisty, kteří tak strašně ubližovali našim lidem a zničili ČSR! Když mi kniha přišla, chtěl jsem si ji jen informativně prohlédnout - ale "chytila mne" a přečetl jsem ji do večera jedním dechem celou. Jak už jsem napsal, je naším matrikářem ing. Lumír Tuček, 160 00 Praha 6, Kladenská 38, tel.: 369 097. Odevzdávám mu všechny Vaše dopisy a přihlášky, on vede evidenci členů a má odpovídat na všechny listy individuálně, pokud to vyžadují svým obsahem. Za všechny Vaše dopisy Vám upřímně děkujeme ! Vy, kteří jste se ozvali nově v poslední době, dnes najdete v příloze naše Provolání, Stanovy, přihlášku a organizační pokyny. Prosím Vás, abyste vrátili přihlášku i vzpomínky brzy. Upřímně se s Vámi loučím a těším se na další spolupráci. Váš PhDr. Pavel Macháček Pujmanové 1 140 00 Praha 4, tel.: 69 22 137 30 [pageend32]Struktura vzpomínek Vyhnání se týká nejen Sudet, Slovenska a Podkarpatské Rusi, ale i Sedlčanska a jiných území Cech a Moravy. Při psaní svých vzpomínek jednotlivé části očíslujte podle struktury. Máte-li dokumenty, které ilustrují Vaše vzpomínky, oxeroxujte je a zašlete. 1) Příjmení, jméno, titul, datum a místo narození 2) od kdy rodina v pohraničí žila, kde, 3) sociální postavení rodiny ( zaměstnání, spolky, školy apod.) 4) kdy a jak se situace radikalizovala, 5) perzekuce Čechů Němci, od kdy, jaká, 6) zda jste zůstali na místě v obsazeném území a jak jste žili, 7) okolnosti vyhnání, 8) vylíčení zážitků vlastních, rodiny, sousedů - na místě i cestou 9) o co jste přišli a v jaké asi hodnotě to při tehdejších cenách bylo, 10) kam jste odjeli a kde jste pak žili, 11) jak jste byli přijati a jaké jste měli životní podmínky, zaměstnání, škola apod. 12) formy případné pomoci čs. úřadů, 13) zda jste se vrátili domů a kdy po Mnichově, 14) zda jste optovali, 15) osudy Vaše a Vaší rodiny za druhé republiky, 16) osudy Vaše a Vaší rodiny za protektorátu, 17) zda jste se vrátili po válce a kam, 18) odškodnění po květnu 1945, 19) jak hodnotíte tehdejší události. Upozorňujeme na interview s PhDr. Pavlem Macháčkem, tajemníkem Kruhu občanů ČR vyhnaných po roce 1938 z pohraničí, v Českém deníku z úterý 23.8.1994, Ročník 4, číslo 197, na straně 1 a 10. 31 [pageend33]REDAKCI DOŠLO Oldřich Rotenborn František Bobek Skauti za ostnatými dráty Vrátili jsem se ve vzpomínkách do 50. let, přestože lidé neradi vzpomínají. Lidé měli vždy krátkou paměť. Proto se asi historie tolikrát opakovala. To je motto této poutavé, pěkně vypravené a dokumenty opatřené knížky. Zaujme jistě i neskauty. Líčí činnost jednoho střediska, zapojeného do ilegální centrály, zatčení, vyšetřování, soud a atmosféru koncentráků. I tam se skautíci sdružovali a dodržovali zásady, plynoucí z jejich zákona a slibu. Vše je podáváno nedrasticky, hrůzu čtenář často jen vytuší či si domyslí. V ději figurují i mnozí členového našeho Sdružení. Vřele doporučujeme. Cena je Kč 46,-, v zahraničí SFR 20,-. - Cookie - 32 [pageend34]Spolkové informace Ve vlastní věci Vážení čtenáři, kritika některých z nás, že časopis "MUKL" se stal "Andělskými novinami", je i nám známa. Stalo se tak nikoli proto, že bychom neměli o čem psát, ale proto, že jsme považovali za nutné seznámit čtenářskou obec jak doma, tak v zahraničí, s bojem a s úspěchy našeho předsedy, Dr. Anděla, na poli zákonodárném. Chápeme, že se pro čtenáře doma tato problematika nejevila býti právě nejaktuálnější, ale o to větší měla ohlas u krajanů postižených zákonem 87/91 Sb. v zahraničí. S politováním zjišťujeme, že je málo těch, kteří dovedou zvednout hlas i tam, kde se děje bezpráví druhému. Dr. Anděl totiž sám není shora zmíněným zákonem postižen, přesto se bezplatně ujal těch ostatních. Jde mu totiž o to, aby se z České republiky stal konečně právní stát, což by mělo být výsostným předmětem zájmu všech. Ostatně přezdívka "Andělské noviny" zní lépe než "satanské listy", kterýžto titul by si mnohé tiskoviny doma rozhodně zasloužily. REDAKCE T. G. M.: Růst a cesta českého národa ke světovosti nevede přes vyhlašování hesel, nýbrž při dodržování NÁRODNÍ HRDOSTI. 33 [pageend35]Gratulujeme : V pátek 9.9.1994 uzavřeli sňatek Karel Kukal a Anja Beyeler. Přejeme oběma manželům Boží požehnání a šťastné, krásné společenství života. A našemu milému Karlovi, našemu dlouholetému Členu, spolupracovníku, kulturnímu referentu a členu redakční rady k tomu navíc, aby radost ze svého šťastného života přenášel i na naše pracovní pole a pracoval s chutí a dvojitou silou pro naše Sdružení a všechno jeho podnikání. Světové sdružení a celá řada Muklů a Muklyň 34 [pageend36]Malá glosa, inspirovaná koncem básně "Země mluví" od Viktora Dýka : Opustíš-li mne, nezahynu, Opustíš-li mne, zahyneš Pro mne tím není myšleno "emigrovat", ale zpronevěřit se své vlasti a přesvědčení, - opustit svoje morální zásady, kulturu, — právě to, co udělali komunisti, vše české národní a naše zaměnili za cizí a výsledek je dnes na každém kroku vidět. A vůbec ! Nebyli jsme my vlastně emigrací ve vlastní zemi ? Ema Černá. Dále CARNEGIE: Naplňte svou mysl laskavými, statečnými, zdravými a radostně nadějnými myšlenkami, neboť „NÁŠ ŽIVOT JE TO, ČÍM HO NAŠE MYŠLENKY UČINÍ.” 35 [pageend37]Nejsou již mezi námi Na věčnost nás dne 29. dubna předešel br. Karel JANOTA podplukovník v.v. předseda klatovské pobočky KPV znali jsme ho z lágrů jako člověka čestného, spravedlivého, obětavého a statečného. A takovým zůstal i v civilu. Patří mu mj. zásluha za odhalení pamětní desky obětem komunismu v Klatovech. Známe ho též z našich srazů v Altnagelbergu. Již loňského roku byl smrtelně nemocen, ale vykřesal se z toho. Bohužel ne na dlouho, zákeřná nemoc se vrátila. Karel si mnoho vytrpěl. Zaopatřoval ho jeho švagr, děkan z Bechyně, který byl tajně vysvěcen v Kartouzích. Pohřeb byl vojenský, zádušní mši sv. koncelebrovalo 12 kněží, většinou muklů. Jeho oddaná manželka Věra píše o jeho konci : "Karel snad do posledního dechu žil s myšlenkou na to, čím jste žili v kriminále a potom i doma, protože ve chvílích, kdy byl duchem jinde než se mnou, najednou úplně nahlas, na celý pokoj pravil: "za pravdu a spravedlnost" a pak zase ztichl." Náš Žalov Dne 4. července opustil naše řady P. Jan Samek ve věku 80 let. Narodil se v Budíškovicích u Dačic. Na kněze byl vysvěcen v roce 1939 v Brně. Působil jako profesor v Břeclavi. Odseděl si 5 let na Borech a v Jáchymově. Své vzpomínky na tu dobu vydal i knižně. Uvádí tam mj. i tragickou příhodu, jak se jako Pilát do creda nepřímo zapletl do útěku ze šachty XTV na Slavkovskú. Byl totiž uveden v cáchovnici na onu směnu, která v noci uprchla. Hledali ho po celé republice a měli ho na lágru. Dále konal kněžskou službu v Moravském Krumlově, v Příměticích, naposledy jako děkan v Moravských Budějovicích. V důchodu vypomáhal v Dačicích, ale pro zhoršený zdravotní stav odešel v červnu 1992 do Charitního domova v Moravci. Každý rok sloužil za účasti pamětníků zádušní mši sv. za oběti slavkovského masakru. Ač těžce invalidní, jezdíval pravidelně jako koncelebrant na naši pouť do Altnagelbergu. Jeden rok nám dokonce zaplatil kapelu. Zemřel v nemocnici v Novém Městě na Moravě a pochován byl 11. července na hřbitově v Moravských Budějovicích. 36 [pageend38]Odkaz Vy zůstali jste hrbatí jak hrbili jste hřbety. A slušnost ? Pro vás neplatí, ta utekla vám s léty. Vy ve straně jste nebyli, jen zdravili: Cest práci! Však od nich jste se lišili jak uvaření raci. Vím, že to vše jste dělali jen pro budoucnost dětí. Však tajně v skrytu plakali v modlitbách za oběti. Tak děkuji vám, občané, k vám naše díky míří, ať vám, co nám se nestane - ani být na pranýři. J. Herzinger - 29.8.1993 37 [pageend39]Postretouren an: Redaktion "MUKL" Postfach 26 CH-8606 Nänikon ********************************************************************************* "MUKL" Čtvrtletník Světového sdružení býv. čs. polit, vězňů "MUKL" Presseorgan der Weltvereinigung der ehern, tschechoslowakischen politischen Häftlinge "MUKL" Quarterly-Revue-Editor: World Association of Former Czechoslovak Political Prisoners "MUKL" La revue trimestrielle - Editeur: Association mondiale des anciens prisonniers politiques tchécoslovaques Nevyžádané rukopisy se nevracejí: Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - šéfredaktor PhDr. Monika Kuříková - Pospíšilová ********************************************************************************* Předplatné pro nečleny Sdružení (ročně): Švýcarsko: Šfr. 12,- včetně poštovného *) ostatní Evropa: Šfr. 14,- " " *) Zámoří (letecky): Šíř. 24,- " " *) Česká republika: Kč. 40,- " " *) Vychází 4x do roka *) Prosíme platit bankovkou v doporučeném dopise na adresu našeho pokladníka: František Bím, Schaflhauserstr. 269, CH-8057 Zürich Bankovní spojení: SKACH-8021 Zürich Kto-Nr.: 63.404-10 (Weltvereinigung der ehemaligen tschechoslowakischen politischen Häftlinge im Exil), poštovní konto banky 80-500-4 --------------- Zde odstřihněte---------------- Objednávám (MUKL) □ najeden rok □ na půl roku Adresa objednávajícího: Příjmení: ..................................................... Jméno: ......................................................... Ulice ač.:..................................................... Místo: .......................................................... (neopomenout směr. pošt, číslo) Stát:............................................................. Bitte frankieren Administration "MUKL" Weltvereinigung der ehem. tschechoslow. polit. Häftlinge im Exil Postfach 4111 CH-8022 Zurich Switzerland Objednávky z Čech a Slovenska Božena Jíšová Teplická 280 190 00 Praha 9 [pageend40]Ve vydání leden - březen 1994 - číslo 22 z důvodů časové tísně jsme upustili od druhé korektury a tiskařský šotek nespal, zaměnil titulní stránky dopisů na straně 16 a 24. Omlouvá se Vám redakce a tiskárna. [pageend41]