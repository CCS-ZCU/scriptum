V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 95 Prosinec 1961 FRANTIŠEK SCHWARZENBERG: V Á N O Č N Í P O S E L S T V Í 1 9 6 1. Koledy, vánoce, konec roku. A my vzpomínáme, jaký byl ten letopočet 1961. Co vidíme? Sváry, hádky, nepokoje. Lidé si ubližovali, neměli se rádi. Hádali se naši vlastní lidé, ubližovali si v rodinách, křivdily si skupiny uvnitř národů, válčily národy mezi sebou. Laos, Berlín, Kuba, Kongo, Goa, Indonesie . . . Kam pohlédneme, všude útisk, vykořisťování, násilí. Zde v Americe, přes veliké úsilí po nápravě je toho bezpráví jistě dost a dost. Ještě mnohem více je ho všude jinde — v Africe, v Asii, v Latinské Americe a nejvíce pod komunisty v Evropě, kde se sice stále mluví o míru a přece se ani nesmí říci, že se o vánocích narodil kníže míru. Tam dochází dnes a denně ku křivdě ze všech nejukrutnější. Tam našim lidem je upírán nárok na svobodu politickou, na svobodu náboženskou i na jakoukoli spravedlnost sociální — o lásce ani nemluvě. Jdou-li tam rodiče do kostela, nemohou jejich děti dostudovat. Řeknou-li pravdu o své dnešní vládě, musí na nucenou práci do dolů. Sestárnou-li, nemají z čeho být živi. Mrazí nám v duši, jak by zapadala sněhem při pomyšlení, kolik našim lidem bylo i letos ubližováno. A tu se nám náhle v duši ozve — potichu, jako zdáli, ostýchavě a přec neodbytně — hlas prastaré naší koledy: “Narodil se Kristus Pán ...” V duši jako by se náhle rozednilo. Ač tolikrát již slyšeno, vánoční poselství radosti, svobody, lásky a míru nesestárlo, nesevšednělo. “Sláva Bohu na výsostech a na zemi pokoj lidem dobré vůle”. Nebude na zemi pokoje, dokud se všichni svobodně nepodrobíme mravnímu zákonu shůry, který jsme si my lidé nevymyslili a který my lidé nemůžeme změnit. Mír, kterého je světu ze všeho nejvíce zapotřebí a který svět hledá tam, kde jej nalézti nemůže, bude výsledkem svobodného přijetí všeobecně platného mravního zákona. Smutno je nám při pohledu na dnešní svět. A tu se ozve nocí zpěv pastýřů: “Nesem vám noviny . . .” Skoro dva tisíce let již slyšíme to věčně nové učení lásky. Věru nestačí již ani spravedlnost sama, světu je třeba lásky. Zhořkne moc i bohatství, nejsou-li mírněny milosrdenstvím. Co tedy o vánocích řekneme svobodnému světu, který je dnes ještě bohatý a mocný? Že nejen pro svou vlastní bezpečnost, nejen pro získání trhů a odbytišť, ale pro lásku Boží a z milosrdenství k trpícím se musí postarat, aby ani za železnou oponou radost, svoboda a láska nezapadaly sněhem. Jezulátko podle staré koledy: Mezi hovádkami leží, vítr fouká ode dveří, dítě maličký, křehnou nožičky, nemá žádné podušičky. Tak radost, svoboda a láska dnes u nás chodí žebrotou. Nenecháme je přeci stát za dveřmi. Učiňme, jak velí poselství vánoční a dočkáme se — určitě se dočkáme: nad násilím a bezprávím zvítězí mravnost a láska, zavládne radost a pokoj mezi lidmi a bude zase svoboda. [pageend1]VĚSTNÍK PROSINEC 1961 Orgán Československé národní rady americké Vychází měsíčně (s výjimkou dvojčísla v červenci-srpnu). Předplatné $2.00 ročně. Mimo U.S.A. $3.00. Redaktorka-VLASTA VRÁZOVÁ Administrace—EMILIE WELCLOVÁ 25 West 26th Street, Chicago 23, Illinois Second class postage paid at Chicago, VESTNIK DECEMBER 1961 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Illinois. Samo to ovšem nepůjde. Musíme do houfu a musíme svobodnému světu stále opakovat, že z věrnosti k mravnímu řádu a z lásky k utiskovaným musí odporovat zlu a nesmí se bát. Abychom to mohli stále opakovat Budeme brát po tolaru, po půl zlatým, po krejcaru, kdo poslouchá, ať nám platí, ať je chudý, neb bohatý. A vy páni, taky dejte, po krejcárku sesbírejte, ať je mnoho, nebo málo, jen když s chutí dáno, nevobubláno! Jen tak se můžeme postarat o splnění vánočního poselství. To víte, že neprosíme snad jen za sebe. To koledujeme, aby radost, svoboda a láska nemusely v Čechách, na Moravě a na Slovensku líhat mezi hovádkami a chodit žebrotou. To proto, aby zase byla svoboda. A teď si všichni navzájem popřejme šťastné a požehnané svátky vánoční a na shledanou v příštím roce. Rudý režim v Praze, poslušen rozkazů Moskvy, začal odbourávat Stalinův kult. Ohavný pomník, 92 stop vysoký, jim dělá velké starosti a byl jmenován zvláštní výbor odborníků k rozluštění technických těžkostí. Dynamitovat se to nedá, poněvadž by to otřáslo Letnou a ohrozilo staré historické budovy. Rokuje se tedy o tom, zda by se nedala pozměnit nebo vyměnit hlavní postava, tak aby průvod Stalinův velkého sousoší zůstal k oslavě jeho nástupce. Pražský lid by to vyřešil snadno a šuškanda praví, že by stačilo zkrátit dlouhý Stalinův převlečník na kratičký kabátec c.k. vojáčka, odpilovat velký knír a vytesat nový nápis: “Dobrý voják Švejk”. Ještě nám nevysvětlil profesor Zdenek Nejedlý, býv. ministr školství, o kterém je známo, že v Praze za slunce nosí deštník, když v Moskvě prší, jak to myslil tenkráte před desíti lety, když svolal americké a ostatní západní novináře ke konferenci, aby jim oznámil vybudování onoho pomníku, tak mohutného, že dávno přečká americkou sochu svobody v newyorském přístavě. Deset let je pouhý den v dějinách národa a tak můžeme p. Nejedlému směle říci, že Stalin nevydržel ani od večera do rána. Se Stalinem musí ovšem padnout i Gottwald a menší hvězdy a s tím má Antonín Novotný velké starosti. Jak obvinit svého předchůdce, aniž by při tom obviňoval sám sebe a celé komunistické vedení ze společných hříchů? I když musí být Gottwald vystěhován posmrtně z pantheonu slávy, přece jenom se našla pro něho omluva. Jak pravil Antonín Novotný v Lidové Demokracii, Gottwald, obklopen rádci žil odloučeně od svého lidu. Byl k tomu částečně donucen svým zdravotním stavem. Když však si uvědomil svou chybu, že svou neúčastí dovolil generálnímu tajemníku strany Rudolfu Slánskému zmocňovat se vedení dle vzoru sovětského šéfa tajné služby Beria, Gottwald byl nucen zjednat nápravu. V čístce padl nejen Rudolf Slánský, ale mnoho jiných. Gottwald si však nepřestal vyčítat svou slabost, což uspíšilo jeho smrt. Tak nám to vysvětluje Novotný, který hrál nemalou úlohu v této čístce. Lidová verse o zdravotním stavu presidenta Gottwalda je ovšem zcela jiná. Pravdou je, že Moskva musela změnit taktiku pod nátlakem okolností a jako vždy byla i tentokráte ochotna obětovat svého nejvěrnějšího sluhu — Slánského. U komunistů není nikdo jistý. Ještě v létě r. 1951 byl Slánský vyznamenán řádem ke svým padesátinám, ale tři měsíce na to byl zatčen a rok na to uznán vinným z velezrady a popraven. Svůj osobní spor se Slánským vyhrál Gottwald, když se mu podařilo přesvědčit Stalina, že je přija2 • VESTNÍK C O S N Í M ? [pageend2]telnější národu než Slánský a to bylo rozhodující v době, kdy hospodářské poměry hrozivě upadaly a nespokojenost zklamaného dělnictva se nebezpečně šířila. Překotné znárodňování, nesmyslná kolektivisace zemědělství a přesuny v průmyslu zhoršovaly špatné životní poměry, zvláště zásobování a proto se musel najít vinník, na kterého svalit vinu. V čistce zahynuli velcí komunisté a mnoho menších bylo uvězněno. Dnešní čístka si asi nevyžádá obětí na šibenici — ač člověk nikdy neví — ale zasáhne do komunistických řad ve formě nařčení a sesazení. I malým při- sluhovačům je dnes úzko, kdy rána dopadne. Pražská vláda ví, že musí vládnout železnou pěstí, každé uvolnění by znamenalo pozvolný, ale jistý konec. Svým terorem Praha projevuje nejistotu a strach z lidu a i když se dnes Novotný ptá: “Kam se Stalinem, kam s ním?” ví, že zítra otázka bude platit na něho, až jeho dny budou sečtěny: “Co s ním”? DR. MIKULÁŠ FERJENČIK: DOJMY A SKÚSENOSTI Z CESTY DO MOSKVY A ZO SLOV. NÁR. POVSTANIA V R. 1944. Prednáška Dr. Mikuláša Ferjenčíka, prednesená dňa 11. novembra 1961, vo Washington, D. C., v rámci prednášok Spoločnosti pre Vedu a Umenie, ako príspevok k historickému ohodnoteniu doby Slovenského povstania. Rozhodné udalosti na svetových bojiskách z jara a v lete roku 1944 vyžiadaly si urýchlenie prípravňa vojenské, ozbrojené povstanie na Slovensku. Podmienky na takéto povstanie boly dané existenciou Slovenskej armády, ktorej duch dával možnosť rátať s jej použitím pri oslobodení Slovenska a Československa. Rátali sme s tým, že takéto povstanie, správne vojensky využité a spojencami náležíte podporované, by mohlo umožniť Soviet skej armáde rýchle preklenúť barieru Karpat a dostať sa pomerne hladko do údolia horného Dunaja. Pričom by vlastné naše územie mohlo byť ušetrené vojnových škod a dlhodobého obsadenia cudzími vojskami. Domnievali sme sa že úspešné vykonanie plánu by mohlo celú druhú svetovú vojnu na Europské pevnine skrátiť o niekoľko týždňov. Na tento cieľ mali sme dve dobre vyzbrojené divízie, složené prevážne z mužstva prezenčnej služby a pod velením aktívných dôstojníkov, ktoré malý obsadené dva dôležité priesmyky Karpat na východe Slovenska a to preismyk Ľupkovský a Dukelský. Podľa našich plánov, malý tieto dve divízie držať tieto dva priesmyky, až do príchodu Soviet- ských armád, zatiaľ čo na Slovensku sa mala vyhlásiť všeobecná mobilizácia, ktorá mala sosíliť existujúce jednotky a postaviť nové jednotky potrebné na obsadenie hlavne stredného Slovenska a krytie a podporu dvoch divízii na východe Slovenska. Povstanie sa malo vyhlásiť po dosiahnutí dohody a zaistenie pomoci zo strany Sovietov a to v dobe keď ich vojská dosiahnú priestoru Krakow. Aby nedošlo k predčasnému vojenskému zásahu Nemcov v dôsledku jestvujúcej a stale sa stupňujúcej činnosti partyzánov na Slovensku, bolo treba tiež požiadať Sovietov, aby tuto činnosť zastavili poťažne snížili. V prípade, že by Nemci prikročili k obsadzovaniu Slovenska, alebo odzbrojovaniu slovenskej armády, bolo rozhodnuté vyhlásiť povstanie bezohľadu na pomoc, alebo postup sovietských armád. Ako z uvedeného vidieť, úspech povstania závisel v prvej rade na tom či sa nám podarí zachovať dve divízie na východe Slovenska v bojovej pohotovosti; za druhé: či sa nám podarí spustiť povstanie vo vhodný čas, t. j. čas, ktorý si samy určíme a za tretie: na spojencoch či nám včas a patričným spôsobom pomôžu. O týchto plánoch bolo treba spraviť vládu v Londýne a sjednat’ spoluprácu a podporu spojencov, v prvom rade Sovietov. Na schôdzke Slov. národnej rady dňa 27. júna 1944 v Račanskej doline bolo rozhodnuté vyslať delegáciu do Sovietského svazu. Potrebné lietadlo malo opatriť vojenské podzemné vedenie. To sa aj stalo. Bol som poverený pplk. Golianom, veliteľom tohto vedenia, aby som tento odlet pripravil s kpt. let. Kozom, ktorý bol ochotný lietadlo opatriť a letieť a dal v tomto smere pplk. Golianovi zavazný prisľúb. Datum si určil na 4. júla 1944 o polnoci. Dňa 4. júla večer vyzdvyhol som gen. Jurecha na zastávke Belá u Trenčianskej Turnej a tesne pred polnocou ďalších dvoch členov delegácie Karola Šmidke-ho a mjr. del. Hanuša na križovatke ciest medzi Kovačová a Hajníky. Presne o polnoci bol som s nimi na smluvenom mieste u letiska Tri Duby, kde kpt. Koza už na nás čekal a celý rozčúlený a rozrušený mi oznamoval, že je let prezradený, že odpoludňa prišiel na letisko Tri Duby náčelník štábu letectva a ten že nariadil odmontovať radio, vypustiť benzin z lietadla a podobné veci. Svojím vyprávaním vzbudzoval dojem, že nás každú chvíľku môžu sobrať bezpečnostné orgány. Nechal som ho, aby všetko opakoval členom delegácie v aute. Bolo mi hneď jasné, že dostal strach z letu a že nehovorí pravdu. Náčelník štábu letectva pplk. gšt. Toth bol naším človekom. Jurech i Šmidke sa rozhodli na kpt. Kozu nenaliehať, ani to nemalo význam, kpt. Koza nemal na odlet nič pripravené. Šmidkeho a Hanuša som odviezol do Banskej Bystrici a gen. Jurecha ešte tú istú noc do TrenVESTNIK • 3 [pageend3]čína. Ráno som nezdar letu hlásil Golianovi. Asi za 3 týždne nato mi pplk. Golian sdělil, že sa pripravuje nový let do SSSR na deň 2. augusta, že má leteť, ale teraz už naisto kpt. Koza. Na požiadanie Goliana som sa vypravil za gen. Jurechom, ktorého som však nemohol nájsť ani v Trenčíne ani v Bratislave. Bol pod stálým dohľadom Gestapa a preto sa stranil spoločnosti a ľudí. Namiesto Jurecha, podľa rozhodnutia Goliana mal letieť mjr. Korecký a zo strany komunistov Karol Šmidke a mjr. Hanuš. Tento let sa sice uskutočnil, kpt. Koza do Ruska odletel, ale následkom nedorozumenia len s mjr. Koreckým a bez Karola Šmidkeho a Hanuša. Komunisti, t. j. Dr. Husák a Šmidke, nám tento nepodarený let ostro vyčítali a vyhlásili, že si teraz lietadlo opatria sami, ale trvali natom, aby so Šmidkom letel buď Golian, alebo já. Golian, ako veliteľ vojenského podzemního hnutia, letieť pochopiteľne nemohol. 3. augusta nám Dr. Husák oznámil, že sa poletí 4. augusta a že o 10. hodine pred obedom na mňa bude čakať pred budovou veľkej stanice v Bystrici jeden vyšší dôstojník slov. armády, ktorý ma na letisko odvezie. Dňa 4. augusta o 9. hodine pred obedom mi pplk. Golian však oznámil, že sa zástupci Dem. strany dohodli, aby leteli komunisti sami, t. j. Šmidke sám. Tesne pred 12. hodinou prišiel však Golian znova a oznámil mi, že zástupci Dem. strany zmenili svoj názor a že mám letieť. Dal mi pritom kópiu prípisu gen. Čatloša, ktorý tento posielal po Karolovi Šmidkom sovietskej vláde, mal som tuto odovzdať gen. Pikoví, alebo keby to nešlo sdeliť mu podrobný obsah. Za hodinu nato bol som už Golianovým autom na letisku Mokraď u Liptovského Hrádku, kde som lietadlo zastihol pripravené na štart. U lietadla stál k môjmu prekvapeniu kpt. Stanek, prednosta zpravodajského oddelenia ministerstva obrany Slovenska. V lietadle som zastihol Šmidkeho a troj-člennú posádku vedenú mjr. let. Lysickym, dobrým mojim priateľom, ktorý mi pozdejšie sdělil, že mu gen. Čatloš za prítomnosti gen. Malára osobne dal rozkaz, aby sa pripravil na let s delegáciou, mená ktorej mu nesdelil, do Sovietského sväzu, podrobnosti letu že mu sdelia členovia delegácie pred odletom. Už za mojej prítomnosti dal Šmidke Lysickému potrebné inštrukcie letieť do Vinice a ako z ktorej strany tam na letisku pristať a ako signalizovať. Pozdejšie sa ukázalo, že nebolo ohľadne nášho príletu so Sovietmi nič dojednaného. Po asi hodinovom lete mjr. Lysicky z výšky asi 4000 m. sletel tak, aby sa mohol za mlhavého a dáždivého dňa orientovať kde sme. Akonáhle sme vyliezli z mračien dostali sme sa do paľby sovietských protilietadlových del. Bez dlhého otálania sme pristali na poli, kde nás hneď nato obklopili sovietský vojaci a asi za hodinu prišiel ich veliteľ, ktorý nás vypočul a rozhodnul, že nás pošle svojím autom a s pobočníkom na veliteľstvo 4.U.F. Zistili sme, že sme sa od nášho smeru odchýlili asi o 40-50 km. smerom k Bukovine, boli sme v tesnej blízkosti mestečka Čortkov. Celú noc sme išli smerom na západ cez rozvodnený Dnester až do obce Jezupol, blízko mestečka Halič, kde mal byť štáb 4. Ukr. frontu. Tu sme strávili celý deň čakaním na príjazd veliteľa a až o 6. večer nás, t. j. Šmidkeho a mňa, predviedli ku gen. por. Mechlisovi, politickému komisarovi 4.U.F. Tomuto sme sa predstavili — odobral nám pritom všetky naše doklady — Šmidke sa pri tomto predstavovaní hlásil, ako sovietský agent s menom a číslom, kedy a kdo ho poslal, kedy ho shodili Sovieti nad Polskom atd. Odvolával sa medzi inými aj na Gottwalda. Gen. Mechlis nás potom vypočul, prečo sme prišli, čo chceme. Povedali sme mu aké máme plány a čo pri uskutočnení týchto plánov potrebujeme. Pamatám sa zcela určite, že sme hovorili tiež o zastavenie partyzánskej činnosti na Slovensku. Po našom vypočutí nám oznámil, že bude volať Moskvu a že zariadi všetko podľa rozkazov Moskvy. Pri ďalšom rozhovore mu Šmidke víťazoslávne oznamoval, že sa slovenskej vojenskej zpravodajskej službe podarilo získať plány Arpádovej línie, ktoré mu hneď odovzdal. Bola to škica opevnenia s krátkou legendou asi na 2—3 stránkách. Mechlis sa nato podíval a vytiahol celú dosť tlstú knižku, ktorú mi podal, aby som do nej nazrel. Boly to detailne zakreslené a podrobnou legendou vybavené plány Arpádovej línie a to opevnenie a úsek za úsekom. Nemohol som si odpustiť, aby som ju nepodal ďalej Šmidkemu. Gen. Mechlis nás nato zaviedol ku gen. plk. Petrovovi, veliteľovi 4.U.F., sympatickému starému vojakovi — robil na mňa dojem starého rotmajstra z býv. Rakúska, a s týmto sme vedli rozhovor len o všeobecnej situácie. Nezabudnem pritom na malé intermezzo, keď Petrov neopatrne zabočil na polo nášho poslania, na čo ho hodnosťou nižší Mechlis briskně upozornil: je to ne Vaše delo, ako aj na skutočnosť, že obidvaja, Petrov i Mechlis, tento posledný hlavne, potom čo sa Šmidke hlásil ako agent sa skoro vôbec neobracali so svojimi otázkami na Šmidkeho. Druhý deň, t. j. 6. augusta ráno, nám bolo oznámené, že poletíme do Moskvy, ako náš doprovod sa hlásil jeden plukovník. Odleteli sme s polného letiska u Haliča a za súmraku sme prileteli do Moskvy, kde sme museli v uzavretej miestnosti vyčkať skoro úplnej tmy než nás naložili do zakrytých vozov a odviezli pravdepodobne do budovy hlavného štábu. Tu nás prijal jeden gen. poručík, s ktorým som sa pri druhej svojej ceste do Moskvy znova stretol u gen. Piky a o ktorom som sa pri tejto druhej príležitosti dozvedel, že je generálom NKWD. Tento nás znova vypočul kdo sme a čo chceme. Aj tomuto sme dopodrobna vykreslili situáciu na Slovensku, naše plány aj naše požiadavky včetne zastavenia partyzánskej činnosti. Vypočul nás, nepovedal však na tieto naše plány a požiadavky ani slova, z ktorého by sme boli moh4 • VESTNÍK [pageend4]li súdiť akého pochopenia sa našim plánom dostane. Zavolal si jednoho pplk. NKWD, ktorý nás zaviedol do jednoho domu, kde sme mali byť ubytovaný. Druhý deň nás odviezli do velkého skladišťa na obleky, kde nás úplne prevliekli na občanov podobných sovietským, naše uniformy si zatiaľ ponechali zrovna tak ako naše doklady. Od tejto doby nás naši sprievodcovia, ktorí sa každý týždeň striedali — snad aby sme sa s nimi príliš nespriatelili — vodili po divadlách, výstavách, kinách atď., ale o účelu našej cesty ani len slova nepadlo treba už týždeň od nášho odletu z domova uplynul a my sme už mali byť podľa uistenia Goliana doma. Keď sme asi po 4—5 dňoch začali naliehať na Šmidkeho, ktorý prvé dva dni spal s nami a stravoval sa s nami skoro celý prvý týždeň, aby niečo podnikol, keďže on jediný z nás mal možnosť volného pohybu, a aby s nami spolu dôrazne žiadal, aby nás predviedli na našu voj. misiu, alebo na vyslanectvo, Šmidke sa viacej medzi nami a u nás neobjavil. Rozhodli sme sa preto sami niečo podniknúť. Snažili sme sa naviazať styk neakým spôsobom s našou voj. misiou, to sa nám jednoho dňa aj podarilo pri jednom predstavení v divadle, kde asi 2 rady za náma sme objavili plk. let. Tomana-Mareša a kpt. Černého. Ostal som s našim sprievodcom sedieť v divadle zatiaľ čo Lysický a por. Gavriš sa vypravili za Tomanom a Černým, od ktorých dostali adresu missie a popis cesty ako sa tam od nášho bytu dostaneme. Druhý deň sme sa nášho sprievodcu použitím lsti zbavili a odobrali sme sa na missiu, kde na nás čakal gen. Hasal, Viest a Pika. Gen. Pika nám oznámil, že o našom odletu z domova bol Londýnom informovaný, že však Sovieti mu húževnaté zapierajú, žeby o nás niečo vedeli. Odovzdal som mu kópiu Čatlošovho memorandu sovietskej vláde, ako aj vykreslil situáciu na Slovensku. On nám zasa dal potrebné inštrukcie ako sa máme ďalej chovať. Od tejto doby sme udržovali tajný styk s gen. Pikom až do vypuknutia povstania na Slovensku, ktorú zprávu nám priniesol Karel Šmidke, ktorý sa po dlhej dobe znova ukázal, celý rozčúlený čo sa stalo a že si to predčasné vyhlásenie povstania niekdo odnesie. Od tejto doby som neprestal naliehať na našich sovietských strážcov, aby oznámili svojím predstaveným, že už v Moskve nemám čo pohľadávať, že som vojak a chcem ísť domov, kde sa bojuje. Konečne 2. augusta prišiel k nám jeden plk. NKWD a odviezol mňa samotného do hotelu Nationale, kde som sa po prvýkrát mal stretnúť oficiálne s gen. Pikom, Hasalom a Viestom. Po krátkej informácii o povstanie na Slovensku mi gen. Pika oznámil, akej vojenskej pomoci sa môžeme dočkať zo strany čs. vlády, sdělil mi, že sa vláda rozhodla vyslať na Slovensko jeden pluk stíhacích lietadiel, 10 baterii delostrelectva a jednu parades. brigádu. O pomoci zo strany Sovietov, že mi však bohužiaľ nemôže nič povedať. Ja som potom znova tlmočil želanie voj. velenia na Slovensku, aby sa velenia čs. armády na Slovensku ujal gen. Viest. Plukovník, ktorý ma sprevádzal, sa ma ešte na ceste domov opytoval, či som už niekedy skákal z lietadla. Druhý deň nato ma znova posadili do auta a vyviezli na letisko, kde ma typicky ruským spôsobom — snadno a rychle — učili skákať a dňa 4. augusta zasa na druhé letisko za Moskvou, kde bolo pripravené lietadlo, ktoré Šmidkeho a mňa malo dopraviť na Slovensko. Veliteľ lietadla mjr. let. pred Šmidkom a mňou dostal výslovný rozkaz od jednoho generála, nepristávať na Slovensku, ale shodiť nás tam, kde mu to označíme. Zvolili sme si tri miesta na soskok: Mokraď, Tri Duby a Krížná. Znova som sa obliekol do uniformy, ktorú mi priniesli k lietadlu a odpoludňa sme už pristali na letisku u Stanislavova a o 10. večer sme štartovali smerom na Karpaty-Užok. Pre nepriaznivé počasie nad Karpatami sme sa však museli vrátiť a let znova opakovať dňa 5. septembra večer. Počasie nám prialo a za jasnej mesačnej noci sme preleteli Karpaty nad Užokom, potom ponad Užhorod sme leteli až k Tise, kde sme sa obrátili na severozápad a ponad Slanskými vrchmi sme sa dali k Tatram. Na naše signály nám letisko Mokraď neodpovedalo — bolo už v rukách Nemcov — leteli sme nad Banskou Bystricou ku Trom Dubom, kde na naše signály sa letisko a celá pristávacia plocha plne rozsvietilo. Velitel lietadla sa pýtal či je to ozaj naše letisko a po mojej kladnej odpovedi mi oznámil, že pristane. Vystupoval som s automatom v ruke a na šťastie boli to naši, ktorí nás čakali. Po pristaní bol som hneď svedkom partyzánskej neukázněnosti. Jeden z veliteľov partyzánských brigád kpt. Jegorov zaistil na letisku mjr. Krátkého, našu spojku s Londýnom, ako nemeckého špiona, ale po dlhom vyjednávaní obidvoch nás, t. j. Šmidkeho a mňa, pustil na slobodu. V Bystrici som hlásil príchod Golianovi a vyrozprával všetko čo som zažil. Po dlhšom vážnom mlčaní sa Golian na mňa obrátil a hovoril: “Mikuláš, rukzak si ani nerozbaluj, bude to opravdu zázrak jestli to proti Nemcom za daných okolností týždeň vydržíme.” Situácia povstania nebola ružová. Naša najväčšia nádej, dve divízie na východnom Slovensku, boly na rozpadu a boly postupne odzbrojované Nemcami. Veliteľ sboru gen. Malár bol na ceste z Bratislavy do Prešova Nemcami zaistený a vo svojom rozhlasovom prejave, zrovna tak ako Čatloš, nabádal ku kľudu a hovoril o predčasnosti povstania. Jeho zástupca pplk. gšt. Talský, který bol tiež zasvätený do povstania, namiesto toho, aby sa za gen. Malára bol ujal velenia, sobral všetky lietadla a uletel do Lwowa, obidve divízie ostávajúc bez velenia a hlavy staly sa ľahkou korisťou Nemcov. (Pokračování.) VĚSTNÍK • 5 [pageend5]JOSEF ZACHOVAL: ČS. VĚDA A UMENÍ ZA KOMUNISTICKÉHO ZŘÍZENÍ. (Dokončení z říjnového čísla.) V oboru historie, zejména pokud jde o její vyučování na všech stupních škol, dochází pak k vyslovenému falšování historických skutečností a k jejich zkreslování v tom smyslu, aby tvořily domnělý dokladový podklad pro závěry, které z nich vyvozuje komunistická doktrína o třídním boji a t. zv. proletářské revoluci, čímž komunistická strana chce dosáhnout historického ospravedlnění protilidového převzetí státní moci. V nauce o ekonomii je situace podobná. Základní ekonomické indexy i jiné skutečnosti jsou často zkreslovány a není poskytováno místo pro samostatný tvůrčí rozvoj ekonomických theorií, nýbrž je nařízeno vysvětlovat všechny ekonomické jevy pouze z hlediska komunistické politické ekonomie a tak, aby domněle dokazovaly správnost ekonomické politiky komunistické strany. Pokud jde o právní nauku, tato je zcela postavena na tvrzení, že každý “stát je organisované násilí jedné třídy nad druhou”. Bývalá “Ústava 9. května”, která obsahovala některé demokratické prvky za účelem oklamání zahraničních pozorovatelů a jistých domácích vrstev, existovala stejně jen “na papíře”. Demokratická práva občanů, zejména základní nezadatelné právo na svobodné volby do Národního shromáždění, v praxi prostě neexistují a veřejná diskuse o nich z hlediska právní nauky je policejní zvůlí zcela potlačena. V oboru politické nauky je situace kontrolována obzvláště přísně přímo Ústředním výborem komunistické strany, který dohlíží na obsazování míst vysokoškolských učitelů pro vyučování marxismu- leninismu. Tito učitelé, určení pro plánovité přetváření myslí vysokoškolských studentů ve smyslu komunistické ideologie, jsou vybíráni pouze z řad mladých, t. zv. osvědčených komunistů. III. Všimněme si nyní oborů uměleckých. V těchto oborech je činěn na umělce nátlak, aby odhodili stranou moderní umělecké směry a aby tvořili pouze v duchu t. zv. “socialistického realismu”, t. j. v duchu, který slouží nynější diktátorské nadvládě. V oboru musických umění, jejichž rozvoj poměrně není a ani by nemohl být příliš brzděn při tak skvělé čs. hudební tradici, je dosahováno nesporně originálního vyjádření hudebně estetických hodnot, a to světové úrovně. Avšak i toto čisté hudební zanícení musí platit svou černou daň komunistické diktatuře; hudební umělci, kteří propagují skvělou čs. hudbu na mezinárodním foru, jsou pod nátlakem žádáni, aby současně rozšiřovali komunistickou ideologii ve svobodném světě a aby podepisovali resoluce sloužící komunistickým cílům. V oboru umění dramatického lze říci, že moderní činohry ze svobodného světa se na čs. jevištích takřka nevyskytují a jsou nahraženy činohrami komunistických, často sovětských autorů, zpravidla o nízké umělecké hodnotě a mající za účel, podle směrnice komunistické strany, “vychovat nového, socialistického člověka”, což ale ve skutečnosti znamená zneužívat činohru pro účely komunistické propagandy. (Totéž platí ještě více pro filmovou tvorbu.) Avšak klasická operní hudba, která zůstává na vysoké úrovni, se těší i nadále oblibě tradičně kulturního čs. obecenstva, které provokativně nenavštěvuje takové “umělecké” výplody, jejichž ráz je vysloveně komunistický. V oboru výtvarného umění je stále jasnější tlak na uplatňování “socialistického realismu”, i když v časovém období okolo maďarské revoluce za svobodu v r. 1956 nastalo zde, jakož i v jiných uměleckých oborech, určité uvolnění. Nicméně mohutný pomník diktátora Stalina v Praze na Letné zůstává němou výčitkou a výtvarným symbolem bezpodmínečného podrobení se hrubému barbarismu v oblasti kulturního snažení; klínovitý tvar tohoto pomníku, v čele s diktátorem Stalinem držícím knihu, jakoby chtěl symbolisovat mohutný klín vražený komunistickou ideologií do srdcí čs. lidu, jakoby chtěl symbolisovat jeho duchovní rozdělení i rozvrácení, které umožnilo existenci komunistické nadvlády; ano, klín, rozvrat, sovětská nadvláda, a tak postupně vpřed, národ za národem, tak si to představuje “proletářský internacionalismus”. V oboru spisovatelství nastalo ihned po komunistickém puči v únoru 1948 značné omezení svobodného uměleckého vyjádření. Spisovatelé byli důrazně žádáni, aby se prostě připojili ke skupince ideologických náhončích komunistické diktatury. Svůj odpor vyjádřili čs. spisovatelé na svém sjezdu v r. 1956, kde odvážně požadovali obnovení spisovatelské svobody. Tím započali mohutnou ideovou vlnu odporu, která vyvrcholila ve význačných studentských demonstracích v květnu r. 1956, na kterých byly vzneseny požadavky obnovení demokratických práv občanů, obnovení akademické svobody a odmítána ideologie marxismu-leninismu. Cs. komunistické diktatuře se však opět podařilo upevnit svoji nadvládu a pokračovat v dalším neslýchaném omezování spisovatelské i všeobecné akademické svobody podle sovětského vzoru. IV. Politická nadvláda nad čs. vědeckými a uměleckými pracovníky je utužována příslušnými organisacemi. Jde zejména o Cs. akademii věd a Svaz čs. spisovatelů. Tyto poválečné organisace se zasloužily velkou měrou o přerušení starých universitních tradic, které chránily akademickou svobodu. I když členy těchto organisací se stali často skutečně vynikající odborníci, jejich řízení je zcela v 6 • VĚSTNÍK [pageend6]rukou komunistické strany, která dohlíží na přidělování vědeckých a uměleckých úkolů. Je nutno smutně konstatovat, že přes to, že uplynulo již více než 600 let od doby založení nejstarší university ve střední Evropě, Karlovy university v Praze, nicméně ony akademické svobody, které zaručovala památná Zlatá bulla Karlova všem “doktorům, mistrům a žákům na kterékoliv fakultě”, neexistují v čs. vědeckých a uměleckých organisacích řízených komunisty, ani na žádné čs. vysoké škole, ať již universitního, uměleckého či technického směru. Jmenované organisace, podle sovětského vzoru, si přisvojily úplnou kontrolu nad čs. vysokými školami. Na př. Čs. akademie věd získala právo rozhodovat i o personálním obsazování vědecko-pedagogických funkcí na všech vysokých školách, funkcí pedagogického asistenta počínaje. Tak bylo dosaženo centralisované politické kontroly komunistickou stranou nad všemi vědeckými a uměleckými pracovníky, a to na celém území nynější t. zv. “Čs. socialistické republiky”. V. Závěrem lze říci, že čs. věda a umění byly komunistickou diktaturou zotročeny a jejich role se zúžila na smutnou roli ponížených služebníků, omezených ve svých možnostech naplňovat opravdovou ideu poznání a čistou ideu umění. V Chicagu dne 24. srpna 1961. Z OBLASTÍ A ODBOČEK. ODBOČKA TOMÁŠE G. MASARYKA V LOS ANGELES, CALIFORNIA, konala v neděli, dne 10. prosince 1961, svoji řádnou valnou hromadu. Za velmi četné účasti členstva byla se zájmem vyslechnuta obsáhla výroční zpráva, vypracovaná ústředím ČSNRA v Chicagu, jehož práce je plně v této části Unie oceňována. S nemenším zájmem vyslechli přítomní obsáhlou organisační zprávu za uplynulé organisační období 1960-61, jak ji vypracoval jednatel odbočky v Los Angeles, Calif., Bohumil Smutník. Byla v ní popsána obsáhlá práce organisační, sociálně-politická, kulturně-vzdělávací i národně-uvědomovací, jak ji zdejší organisace ve vzorné spolupráci zdejších dlouholetých členů i těch, kdož donuceni poměry přišli do USA teprve poměrně nedávno a odstupujícímu předsednictvu vysloveny díky a důvěra za práci dobře konanou. Projevilo se to i tím, že nominační komise stejně jako předsedající volební části schůze, osvědčený a zasloužilý umělec Adolf Lešovský trvali na tom, aby odstupující předsednictvo vcelku podrželo své funkce i v roce 1962; stalo se tak jednomyslným usnesením a důrazným potleskem všech přítomných. A tak pro rok 1962 je předsednictvo ČSNRA—TGM v Los Angeles, Calif. v tomto složení: Předseda, Ladislav Erban; místopředseda, Adolf Lešovský; výkonný místopředseda, Bohumil Smutník; jednatel-tajemník, Bohumil Smutník; účetní, Frank Vykydal; pokladník, Louis Hess; výběrčí příspěvků, Renata Braše; revisoři účtů, Jiří Hodek a Alois Jelínek. V zábavní sekci odbočky spolupracují: Karel Fink, Bořek Knobloch a Ad. Dusil. Místo organisačního referenta bude obsazeno později, když sestra Emma Smead pro zaneprázdnění a nemoc manžela tuto funkci zatím podržeti nemohla. Vedle doplatků za členské příspěvky z roku 1961, usnesla se valná hromada věnovati ústředí ČSNRA v Chicagu dar $60.00 a American Fundu for Czechoslovak Refugees, Inc. v New Yorku věnovat dar $50.00 pro potřebné uprchlíky ze staré vlasti. Na leden 1962 vedle členské schůze připravujeme jakousi obdobu “vepřových hodů” se zábavním programem; znovu projednáno bylo uvedení operety skladatele Josefa Stelibského v jarní sezoně a načrtnut program práce, jež vedle pomoci našim potřebným má hlavní cíl v boji za zachování a udržení svobod v této “zemi pruhů a hvězd”, jedné z největších republik světa a boj za znovuobnovení svobody ve staré, porobené vlasti za mořem. Touto cestou chceme vyslovit díky všem, kdož se o tuto práci a její úspěšné plnění zasloužili v uplynulém roce a prosíme je, aby v tomto směru neochabovali ani v roce 1962. Bohumil Smutník. VÁNOČNÍ SCHŮZE KRAJANSKÉHO VÝBORU V CLEVELANDU, OHIO. Na 15. prosince je hlášena vánoční schůze se svátečním programem. Zazpíváme si staré české koledy. Br. L. Kiml bude promítat krásné barevné filmy ze států na Pacifiku. Výroční schůze se bude konat v lednu. Jako v letech minulých, i letos Kraianský výbor pamatoval na své poslání. V rámci své činnosti věnoval Československé národní radě příspěvek $200 na podporu boje proti komunismu a další dar $100 na “Fond svobody”. Potřebným krajanům-exulantům, žijícím v záp. Německu a Rakousku a zvláště jejich dětem byl odhlasován dar $100, československým studentům a krajanům ve Francii rovněž $100. (Ze zprávy dopisovatele.) ODBOČKA WASHINGTON, D. C. Po velmi zdařilé oslavě 28. října, která je ve Washingtonu tradičně pořádána společně všemi krajanskými organisacemi a Radou svobodného Československa, pořádala Odbočka členskou schůzi v neděli 19. listopadu. Pořad schůze byl doplněn programem: Prázdniny v Evropě. — Ses. Dr. Zorka Procházková podnikla cestu za železnou oponu do Bulharska. Její velmi zajímavé vyprávění bylo provázeno serií pěkných obrázků. — Dr. Jaroslav Drábek předvedl obrázky z měsíčního pobytu v Rakousku. Kromě tragicky proslulého Mauthausenu navštívili naši Drábkovi také pohraničí a z maďarské hranice přivezli doklady, jak ta “Železná opona” vyhlíží doopravdy. — V hojných dotazech doVESTNIK • 7 [pageend7]stalo se posluchačům vylíčení poměrů v Evropě, poučení o cenách ubytování, stravování atd. a o tom, že za “železnou oponou” prostý lid stále touží po bližším styku se Západem, zejména s Amerikou, kterou ctí a respektuje. Velký kus dobré práce vykonali v říjnu a v listopadu naši washingtonští pěvci. Během dvou týdnů provedli tři pěvecké koncerty, v nichž podali skvělý umělecký výkon a prokázali vysokou úroveň Pěveckého sdružení “Dvořák”. V sobotu 28. října byl pěvecký koncert jednak oslavou národního svátku, jednak závěrem oslav výročí Antonína Dvořáka a totéž bylo následujícího dne 29. října v Baltimore. Při obou večerech měl slavnostní proslov předseda naší Odbočky Dr. Slávik. Pilným a vytrvalým cvičením dosáhl washingtonský sbor skvělých sborových výkonů a spolu se znamenitými solisty A. Dvorskou, Dr. K. Kaše, S. Krištofíkem a skvělým pianistou Dr. Fr. Kaše tvoří umělecké těleso vysoké umělecké úrovně, která činí čest všem jeho členům a především ovšem sbormistru br. Janu Klimešovi. Zvláště jasně se to potvrdilo ve třetím koncertu pořádaném 11. listopadu ve Foster Memorial Hall Pittsburghské university. Koncert byl zahájením “Sokolského Roku” na oslavu sta let čs. Sokola a stal se nezapomenutelnou krajanskou událostí. Síň, která má přes 700 míst, se zcela naplnila a po skvělém pěveckém výkonu sboru i solistů se konala recepce, jíž se účastnilo na 300 hostí. Koncert byl vysílán rozhlasovou stanicí WLAO a vzbudil zájem i americké veřejnosti. — Hostům z Washingtonu se dostalo lichotivého uznání, ale oni navzájem vyslovili děkovné uznání hlavním pořadatelům krásného zájezdu Dr. Andičovi, br. Gettingovi, Klimkovi, Prostředníkovi a ostatním, kteří se zasloužili o velkolepý úspěch koncertu i všeho dalšího. Je jisté, že koncert washingtonských pěvců zůstane význačnou událostí krajanského života Pittsburghu. Před vánocemi ještě bude účinkovat Pěvecké sdružení “Dvořák” na Mikulášské nadílce čs. školy dne 10. prosince, kde budou provedeny čs. koledy, které jistě velmi vhodně doplní ostatní vánoční pořad dne. — Loňského roku měl sbor veliký úspěch se svým vánočním programem v Baltimore. Odbočka se snažila přispět ke zdaru sbírky na “Fond Svobody” ČSNRA. a doufá v čestný úspěch. Sbírka uzavřena v nejbližších dnech a odvedena ústředí. Listopadová přednáška gen. Mikuláše Ferjenčíka, význačného účastníka slovenského povstání r. 1944 (člena předsednictva ČSNRA v Chicagu) byla velmi zajímavá. V podrobnostech o své cestě do Moskvy popsal br. Ferjenčík nezájem Sovětů o slovenské povstání, které bylo sabotováno jak z Moskvy, tak komunistickými partisány na Slovensku. Společně se Sokolem pořádala Odbočka dne 25. listopadu taneční večer, který měl pěkný průběh a dosti pěknou návštěvu, a chystá se na další společenské podniky po Novém Roce. Tradiční ples ČSNRA bude pořádán v hotelu “2400” v sobotu, dne 10. února. Odbočka se též zúčastní sokolských šibřinek dne 20. ledna v hotelu “2400”, 2400 — 16th St., N.W., Washington. Ráz: Cesta kolem světa za pět hodin. Prvním podnikem v roce 1962 bude přednáška red. Ivana Herbena z New Yorku v rámci přednáškových cyklů Pracovní skupiny SVU: “Bratr Josef — Vzpomínky na bratry Čapky z Lidových Novin a na Josefa Čapka z koncentráku”. Po znamenité přednášce Dr. Steinbacha o Karlu Čapkovi budou jistě se zájem přijaty i vzpomínky na “bratra Josefa” až do jeho tragického skonu ve chvíli vysvobození americkou armádou. J. K. ODBOČKA “JAMES HOVORKA”, ST. PETERSBURG, FLORIDA. Odbočka pozdravuje všechny krajany, kteří zavítali k nim poslední léta a zvou návštěvníky Floridy, aby navštívili St. Petersburg a zúčastnili se zábavy, pořádané každou druhou a čtvrtou neděli v měsíci v Letter Carriers Hall, 314 — 15th Ave. South. V lednu připadá zábava na 14. a 28ho; v únoru dne 11. a 25ho. Dne 11. března přijede chicagská výprava ČSNRA na své cestě Floridou po svém pobytu v Miami, aby se zúčastnila v neděli večírku odbočky. Ze St. Petersburgu podnikne výlety ve svém buse krásnými ovocnými sady do proslavené zahrady Cypress Gardens, k Bok Tower, do zajímavého lázeňského města Sarasoty na mexickém zálivu a cestou domů se zastaví v Silver Springs. V St. Petersburgu pobude výprava tři dny. Přijďte, těšíme se na Vás v St. Petersburgu! OBLAST NEW YORK. Na měsíční schůzi oblasti byly projednány základní body k oslavě 7. března a schváleno pořádání banketu na podzim. Ústředně v Chicagu byly zaslány br. Višňovským sběrací listiny na “Fond svobody” (uvedeno zvlášť). V pondělí večer dne 11. prosince byla na rychlo svolána v úřadovně New Yorských Listů schůzka se sestrou Vlastou Vrázovou. Přijela z Chicaga, aby se zúčastnila s předsedou Andrejem Valúškem schůze representantů amerických organisací ethnických skupin, svolané Free Europe Inc., ředitelem John Richardsonem. K přítomným promluvili ředitel Richardson, Hugh Henderson, ředitel americké služby Radio Free Europe Kaufman a Bernard Yarrow. Byla to první schůze svého druhu svolaná Free Europe, vítaná příležitost k výměně názorů o problémech organisací zajímajících se o osud lidí za železnou oponou. Malé recepce ve Vanderbilt hotelu se zúčastnili též br. Višňovský a br. Babuška. 8 • VĚSTNÍK [pageend8]CHICAGSKÁ OBLAST. Přípravy na tradiční ples chicagské oblasti jsou v proudu. Br. František Kratochvil byl opět požádán, aby se ujal předsednictví plesového výboru a jako vždy věnuje se pilně přípravám. Jsou zase v prodeji štěstěnky 5 za dolar. Bude rozdáno na plese jedenáct dárků. Kdo chce podpořit ples může si objednat štěstěnky a stát se sponsorem plesu za $5.00 a více. Jména sponsorů budou uveřejněna v plesovém programu. Ples Rady získává každým rokem na popularitě a spolupracující organisace si zamlouvají již dnes stoly. Předtančí mládež Čsl. ženské národní rady v exilu. Prof. Václav Hlavatý slíbil telefonicky z Bloomingtonu svou účast a přijede do Chicaga dne 12. ledna. Dne 27. prosince je poslední schůze oblastního výboru a dne 21. ledna, týden po plese, se koná výroční schůze. Účast delegátů do Oblastního výboru je nutná. Na čtvrthodince ČSNRA na rozhlasové hodině manželů Faltových (Denemark Station) v úterý večer od 7 hod. promluvili dne 5. prosince za “Malou scénu” br. Burzinský k desátému výročí trvání a 50. vystoupení; dne 12. místopředseda Rady a člen předsednictva starosta župy Ludevít Štúr br. Adolf Cierny; dne 19. prosince br. František Schwarzenberg, vánoční poselství; dne 26. místopředseda chicagské oblasti br. Oskar Pejša. Chicagská oblast děkuje všem svým obětavým členům za rok dobré práce. Na Chicago, už proto, že je tu nejpočetnější krajanská veřejnost a že se tu nalézá hlavní úřadovna, připadá mnoho povinností. Žel, jsou to ti stejní bratři a sestry, kteří po všechna léta vyhoví každé žádosti o spolupráci při pořádáni plesu, Lidic, Československého dne, Captive Nations, velkého mezinárodního bazáru na Navy Pier, při vysílání tiskové služby, Věstníku a American Bulletinu a při různé práci v kanceláři. Jedině díky jejich nenáročné práci je možno americké Radě plnit svoje vlastenecké poslání. PŘEHLED ČINNOSTI ODBOČEK. V oblastech a odbočkách probíhají výroční schůze a ač není našim zvykem uveřejňovat obšírné výroční zprávy ve Věstníku, přece jenom přehled činnosti odboček si zasluhuje naši pozornost, poněvadž nám dává nahlédnout na celé naše působení ve Spojených státech. Tak mnoho záleží na místní práci, na vykonávání členských povinností, vyhledávání místních možností propagačních a následování ústředí v celonárodním programu. Československá národní rada americká, aby mohla mluvit jménem krajanů československého původu musí mít za sebou dobře zorganisované a pohotové členstvo. Přirozeně místní poměry se velice různí, ale každá odbočka je natolik samostatná, aby si vypracovala svůj program. Uvádíme zde příklad odbočky Los Angeles, kde členstvo žije roztroušeně po obrovské rozloze, přece však se schází na pravidelných schůzích počtem 40—60 členů. Zde zapojili se “novo-krajané” do práce a díky svým talentovaným členům pořádají divadelní představení, na která se sjíždějí krajané z velké dálky. Z výroční zprávy vysvítá, že nás všechny; ať patříme do odboček na východě — New Yorku, Washingtonu nebo St. Petersburgu — nebo až na Pacifiku — spojuje jeden vysoký cíl. Zpráva též znázorňuje dobrou spolupráci odboček s ústřednou. Členstvu se pozorně přečte zpráva z ústředí, rokuje se o ní, jak přizpůsobit se místním poměrům a. pak se vykoná vše, jak nejlépe možno za daných okolností. Program ČSNRA se stane skutečností. VÝROČNÍ ZPRÁVA tajemníka odbočky Tomáše G. Masaryka v Los Angeles, ČSNRA, za rok 1961. Na konci běžného kalendářního roku každý pořádný hospodář koná přehlídku své vykonané práce. Totéž platí i pro organisaci, tím spíše, že jí to ukládají stanovy a organisační řád. Jde-li pak o organisaci, jejímž posláním je práce pro vlast, v níž jsme se bud’ narodili, nebo která nás pod tlakem poměrů ve světě přijala za vlastní, je tato přehlídka práce tím důležitější. V tomto směru jako Američané českého a slovenského původu jsme měli dvojí povinnost, jednak vůči Spojeným státům, na jejichž území žijeme, jednak k vlasti a národu, z něhož jsme vyšli. Obojí úkol plnili jsme tak, že jsme usilovali, aby president a vláda Spojených států znali naše stanovisko, aby je přijali za vlastní a podle toho pak jednali. Nedávný rozhovor presidenta Spojených států s komunistickým novinářem dokázal, že naše práce nebyla marná. Bylo to poprvé, kdy státník svobodného západu měl příležitost obrátit se k lidu Sovětské Unie a dal jim seznat, že mezinárodní napětí může být zmenšeno dohodou, jež by byla s to zajistit mír ve střední Evropě. Řekl v souhlase s naším stanoviskem, že lidé kdekoliv na světě musí mít právo svobodné volby a když se pak svobodně rozhodnou pro komunism, Spojené státy to uznají. Stejně však řekl, že Amerika nemůže souhlasit s tím, aby se komunism zaváděl násilím anebo s tím, že tam, kde se lidé dostanou do područí komunismu, že už nikdy nemají možnost jiné volby. Řekl dále, že Amerika měla dojem při konferenci na Jaltě, že byla zaručena svobodná volba pro národy střední Evropy v jakém vládním zřízení chtějí existovat. Tuto volbu však, podle názoru presidenta Spojených států, tyto národy neměly a nemají. “Vy můžete tvrdit,” bylo řečeno, “že chtějí žít v komunistickém zřízení. A nechtějí-li, nemají příležitost to vyjádřit.” Jsme hrdi na to, že v úsilí, aby toto stanovisko bylo zjevným celému světu, svobodnému i žijícímu VĚSTNÍK • 9 [pageend9]pod komunistickým režimem, jsme byli účastni, informovali jsme presidenta Spojených států, jeho bratra jako ministra spravedlnost (Attorney General), členy kongresu Spojených států i naší státní správy v Kalifornii, že toto stanovisko — ochrana a zabezpečení svobody ve Spojených státech a možnost svobodné volby — tedy znovunabytí svobody ztracené od roku 1948 v Československu — důsledně jsme prosazovali v rámci své působnosti v Los Angeles i prostřednictvím ústřední organisace Československé národní rady v Chicagu. Mimo této naléhavé činnosti politicko-uvědomovací jsme v Los Angeles konali důležitou práci organisační, kulturní, zábavní a sociální; intervenovali jsme za nově příchozí, poskytovali porady těm, kteří o ně požádali a v krajanském tisku domácím i zahraničním jsme šířili české a americké uvědomění a informovali veřejnost o svém poslání. V uplynulém roce organisačním 1960-1961 jsme konali 12 měsíčních členských schůzí a 3 schůze výborové, resp. se zástupci ostatních krajanských organisací. Za účelem tímto jsme rozeslali více než 2,000 písemných pozvánek, kromě nichž na divadla a ostatní podniky byl rozeslán stejný počet dalších pozvání. V neděli 8. ledna 1961 br. Adolf Whitney měl pro naši odbočku velmi poučnou národně zaměřenou přednášku o svém delším pobytu v Československu, při níž promítl víc než 200 barevných fotografií. V neděli 5. března 1961 jsme se zúčastnili divadelního představení hry “Tulák”, kterou sehrál dramatický odbor Sokola a v neděli 19. března 1961 jsme jednak vzpomněli památky Tomáše Masaryka i jeho syna Jana, oslavili svátek svých členů, kteří se jmenují buď Josef nebo Josefina a pobavili se zábavním pásmem, jejž jsme nazvali “Pouť u Svatého Matěje v Praze”. V neděli 30. dubna 1961 dramatický odbor odbočky za režie br. Bořka Knoblocha sehrál veselohru Alexandra Bissona “Král Kokoriko-Kambo”, kterou přeložila Olga Fastrová a jež, přenesena do českého prostředí, živě pobavila četné obecenstvo. Ve svátek Matek v neděli 14. května 1961 se naši členové a členky zúčastnili zdařilého vystoupení české školy, jež akademii oslavila naše matky, jeden z nejkrásnějších pojmů v naší mateřské řeči. V letním období uspořádala odbočka zdařilý piknik v městském parku Verdugo v Glendale a dne 17. srpna 1961 v rámci koncertů “Symfonie pod hvězdami” ve zdejším proslulém Hollywood Bowl spolu s ostatními krajanskými organisacemi jsme vzpomněli památky 120tých narozenin českého hudebního skladatele Antonína Dvořáka předvedením jeho Čtvrté symfonie. Mělo to za následek referáty ve zdejším americkém tisku, a zvláštním uvítáním krajanských organisací místním rozhlasem na koncertu samém byla propagována nejen česká hudba, ale naše národní věc vůbec. V neděli 29. října 1961 se naši členové podíleli na rozhlasovém pásmu, jejž na oslavu národního svátku 28. října vysílala inglewoodská stanice KTYM, o něž zvláštní zásluha patří Karlu Finkovi a sestře Otilii Princeové. V neděli 19. listopadu 1961 sehrál dramatický odbor naší odbočky Molierovu třídilnou veselohru “Chudák manžel” za dobré režie Adolfa Musila a skvělé spolupráce všech účinkujících. Vedení odbočky poslalo telegram u příležitosti protikomunistické školy, jež se konala v místnostech Memorial Sport Arena v Los Angeles, Calif., ve dnech 28. srpna—1. září 1961 pod názvem “The Southern California School of Anti-Communism”, jež měla pronikavý úspěch jak morální tak finanční a jejíž průběh byl vysílán televisí. Tajemník sám se zúčastnil přípravných prací v několika schůzích výborů této školy, měl sám několik přednášek o komunismu a zúčastnil se manifestačních projevů v rámci Coast Cities Freedom Program, jež byly zaměřeny proti světovému komunistickému spiknutí. V rámci této činnosti nutno se zmínit o záslužné práci známého českého hudebního skladatele, člena naší odbočky, br. Josefa Stelibského, jehož nové skladby, písně “Požehnání svobody” a “Ameriko, probuď se!” byly poprvé zpívány v našem prostředí. Zásluhou naší odbočky řada členů kongresu i státního parlamentu obdržela v celku 20 výtisků knížky, jež vyšla zásluhou týdeníku “Čechoslovák” v Londýně, kterou napsal český komunista Jan Kozák o tom, jak lze bez užití násilí a občanské války cestou parlamentu zmocnit se vlády ve státě tlakem “zevnitř” a spoluprací mass “zvenčí”. Všecky tyto úkoly mohly být splněny jen spoluprací funkcionářů a členů ČSNRA — Odbočky TGM v Los Angeles, veškerá práce písemná konána byla povětšině v noci a předkládaje tuto jednatelskou zprávu valné hromadě tajemník odbočky považuje za svoji povinnost vyslovit zasloužené díky všem, kdož se o to zasloužili. Bohumil Smutník, tajemník. V Los Angeles, 9. prosince 1961. Jeďte s námi za sluncem! Výprava vyjede na Floridu zvláštním busem z Chicaga dne 26. února a vrátí se do Chicaga dne 18. března v neděli večer. Bude na cestě plné tři týdny, po celou dobu bude účastníkům bus k disposici, podnikne se mnoho výletů, navštíví se nejzajímavější a nejkrásnější místa. Ubytování bude dobré, v pohodlných moderních motels a hotelu, v každém ohledu bude pamatováno na Vaše pohodlí. Ses. Emilie Welclová doprovází výpravu po celou dobu. V Miami a St. Petersburgu výprava se zúčastní krajanských oslav. Napište si co nejdříve pro informaci na Radu, 4125 West 26th St., Chi10 • VĚSTNÍK [pageend10]Dr, Vratislav Bušek, Jackson Heights, N. Y................ 100.00 Mrs. Ant. Kubát, Hinsdale, Ill., k uctění památky pí. Barbary Vojtové .................................................. 25.00 Mr. a Mrs. Clarence L. Šedivý a Mr. a Mrs. Oscar Ruth, Tulsa, Oklahoma, k uctění památky p. Petra Rabštejnka .................................................................. 10.00 Mrs. Mary Stehlík, Chicago, Ill...................................... 1.00 Mrs. J. J. Jelínek, Caldwell, Kansas .......................... 10.00 Mr. & Mrs. Jancik, Marina Beauty Salon, Chicago, Ill.................................................................... 20.00 D. L. Pickman, Boston, Mass.......................................... 5.00 Rudolph Nový, Tucson, Arizona .................................. 5.00 Mr. and Mrs. Frank Macoun, Miami, Fla................... 10.00 Michael Tremko, Chicago, Ill........................................... 5.00 Miss Anna Feriancik, Masaryktown, Fla..................... 10.00 Mr. Wallace F. Toronto, Salt Lake City, Utah........ 4.50 Mrs. Charles Horejš, Omaha, Nebr................................ 10.00 T. J. Sokol Nová Vlast, Cleveland, Ohio .................. 5.00 Mr. & Mrs. C. Rabštejnek, Oklahoma City, Okla., k uctění památky manželů Štěpánkových .............. 5.00 Frederick Wolf, Cleveland, Ohio .................................. 5.00 Lukeš Sisters, Ord, Nebr.................................................. 5.00 Mr. F. Funda, Emmet, Idaho, k uctění památky Jos. Feiger ...................................................................... 5.00 cago. Upozorňujeme, že se přihlásilo již přes 20 účastníků, takže polovina volných míst je zadána. Na programu je m. j. prohlídka historického St. Augustine dne 28. února. Cesta podél pobřeží a příjezd do Miami dne 1. března. Pobyt v Miami od 1. do 10. března. Cesta napříč Floridou do St. Petersburgu. Pobyt v St. Petersburgu od 11. do 14. března. Výlety do Sarasota, Cypress Gardens, Bok Tower, Silver Springs. Dne 16. března odjezd domů. Návrat do Chicaga dne 18. března. K PODPOŘE SNAH ČSNRA PŘISPĚLI TITO DÁRCI: Vladimír Geringer, San Bernardino, Calif. . . . ...........$ 10.00 Vladimir Richter, Chicago, Ill............................. .......... 10.00 Louis Majovskýx Berwyn, Illinois .................... .......... 5.00 Robert I. Vaněk, Chicago, Ill.............................. .......... 5.00 Ch. F. F. Brown, Chicago, Ill............................. .......... 2.00 Anthony Juliš, San Carlos, Calif......................... .......... 10.00 Šimon Rokůsek, Omaha, Nebr............................. .......... 5.00 Vlasta Adele Vrázová, Berwyn, Ill..................... .......... 200.00 Mrs. Ant. Hromádka, Fox River Grove, Ill., sbírka Fond Svobody .................................. .......... 15.00 Řád Eliška Přemyslovna č. 77 ZČBJ, Omaha, Nebr. 3.00 Adolf Lešovský, Los Angeles, Calif................... .......... 25.00 Jenovefa Chovancová, Needville, Texas .......... .......... 1.00 Mrs. C. Pfleger, Cleveland, Ohio ...................... .......... 5.00 Mrs. Hermine Rabštejnek a Antene Family, k uctění pam. p. Petra Rabštejnka, Oklahoma Citv, Okla.. . 50.00 Josef a Amelie Žák, Berwyn, Ill., k uctění památky zesnulé Anny Schustekové ...................................... 5.00 Prof. Václav Hlavatý, Bloomington, Ind......... .......... 1000 Mrs. A. Hromádka, Rox River Grove, Ill., dar při Čsl. Dnu .......................................... .......... 3.00 Z. F. Daneš, Mercer Island, Wash..................... .......... 5.00 Mrs. Rose Hastava, Island Park, N. Y............. .......... 3.00 Miss Libuše Kalivoda, Oak Park, Ill.................. .......... 10.00 Pavel Dayton, New York, N. Y.......................... .......... 50.00 Sběrací akce pro Fond Svobody. Sběrací listina ses. Marie Václavkové, New York. Po $2.00: E. Okrucký, Brooklyn, N. Y., Mrs. M. Václavek, Jackson Heights, L. I. C.; po $1.00: A. Valášek, D. Višňov- ský, Dr. V. Bušek, New York, Jan Drahoš, Bronx, N. Y., J. Mlýnek, N. Y., J. Redecha, N. Y., M. Dobiáš, R. Tkaný, N. Y., J. Mitáček, Actoria, N. Y., Z. Koto, N. Y. Celkem $14.00. Sběrací listina čís. 76. Po $2.00: Wilma Kubovič, Great Neck, L. I., Maria Grant, Long Island City, N. Y., Mrs. Emilia Jankovič, Woodside, L. I., N. Y., Marie Duška Bubak. Štefania Zguriš, New York, $1.00; Martin Gazik, Lynd- brook, N. Y., $10.00; Maria Václavek, Jackson Heights, N. Y., $10.00; Maria Pujskajler, Flushing, N. Y., $5.00. Celkem $34.00. ZABEZPEČTE SEBE A SVÉ DRAHÉ ČSA. POJISTKOU. Pamatujete se na staré české přísloví “Opatrnost jest matkou moudrosti” ? V dnešní době se toto přísloví zdá býti pravdivější než kdy jindy. Bezpečnost, zvláště pak zajištění existenční, zaujímá stěžejní místo v životě každého z nás. Jednota Československé Spolky v Americe poskytuje svým členům všestranné zabezpečení životním pojištěním v podobě spolehlivých pojistek. Jednou z nich jest tak zvaný “Mortgage Redemption Plan”, doživotní pojistka splatná v 60 letech a plánovaná tak účelně, aby v případě úmrtí živitele rodiny, pomohla zachrániti pozůstalým hypotékou zatížený domov, který v tak mnohých případech bývá ztracen, protože postižená rodina není schopná hypotéku spláceti. Další velice výhodnou pojistkou jest nadační, splatná v 65 letech a zaručující majiteli pravidelný měsíční příjem v podobě pense. Zabezpečte sebe a své drahé ČSA pojistkou, která jest 100 procentně spolehlivá v každém směru. ČSA • 2138 So. 61st Court ® Cicero 50, III. VĚSTNÍK • 11 [pageend11]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj. států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda XI. PLES Chicagské Oblasti ČSNRA V SOBOTU VEČER, DNE 13. LEDNA 1962 v sále SOKOLOVNY HAVLÍČEK-TYRŠ, Lawndale Ave. a 26. ul., Chicago, III. RENTAL OF CZECH AND SLOVAK FILMS CZECHOSLOVAK NATIONAL COUNCIL 4125 West 26th Street Chicago 23, Illinois Půjčujeme české a slovenské filmy (nekomunistické) Celovečerní — zvukové — 16mm. Zapůjčení filmu — $25.00. Krásné představení pro odbočku, spolky: "Zlaté ptáče” “Záhada modrého pokoje” “Z českých mlýnů” “Pantáta Bezoušek” “Súmrak nad Detvou” (slovenský) DÁLE MÁME KRÁTKÉ CESTOPISNÉ FILMY (shorts) 16mm. Zapůjčení jednoho krátkého filmu — $3.00. “Západočeské lázně”, “Pražský hrad”, “Přístav v srdci Evropy”, “Zlín”, “Věčná píseň” (slovenský). — POSÍLÁME POŠTOU — (Advertisement) SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago 23, Illinois VŠEM našim čtenářům a příznivcům přejeme SŤASTNÝ A VESELÝ NOVÝ ROK [pageend12]