Mukl 1/1998 1 / 1998 - cisio 38 Ročník 11 My, určení k likvidaci Vydává Světové sdružení bývalých is. politických vězňů Vít Bohumil Tajovský, O. Praem opat želivský Mukl [pageend1]Mukl 1/1998 U příležitosti padesátého výročí opatské služby věnovalo Světové sdružení bývalých čs. politických vězňů se sídlem v Curychu svému spolubratru Vitu B. Tajovskému tento stříbrný kříž, do něhož je v pěti zlatých pouzdrech zasazeno pět drahokamů. Je to projev naši úcty a hlubokého přátelství vůči tomuto mimořádnému muži. Kříž mu byl předán členy výboru našeho Sdružení, plk. Františkem Bímem a pani Boženou Jíšovou ve svatovítské katedrále na pražském hradě po slavnostní mši sv., která byla sloužena za všechny oběti komunistické zvůle u příležitosti padesátého výročí pro náš národ tragického 25. února. Drazí přátelé, bratři a sestry, posílám Vám srdečný pozdrav ze Želiva. Při mém jubileu 50 let opatské služby jste mne zahrnuli tolika projevy Vaší lásky, uznání a přátelství, vzácnými dary jak duchovními, tak hmotnými, a nejvíce krásnými písemnými blahopřáními. Není v mých možnostech Vám každému osobně poděkovat, proto prosím, abyste přijali toto moje upřímné písemné poděkování: Ať dobrotivý Bůh, štědrý dárce všech dober, Vám odplatí všechno hojným obdarováním všech potřebných darů, aby VáŠ život plynul v radosti, pokoji a dobrém zdraví a byl záslužný jednou pro věčný život v Božím království! Se srdečným pozdravem a s požehnáním Váš A (uí 'i + Vít Bohumil Tajovský, O.Praem. Želiv, únor 1998 2 [pageend2]Mukl 1/1998 Bohoslužba za oběti komunismu Božena Jíšová Dne 24. února, den před padesátým výročím "vítězného února" byla sloužena v Praze v katedrále sv. Víta pontifíkální mše za oběti komunismu. Uspořádala ji Česká biskupská konference spolu s Konfederací politických vězňů České republiky. Mši sloužil kardinál Dr. Miloslav Vlk a biskup Václav Malý. Homilii přednesl generální vikář českobudějovické diecéze mons. Václav Dvořák. Mezi účastníky bylo několik desítek duchovních z České biskupské konference, ale byli zde i představitelé jiných církví, mezi jinými i patriarcha Československé církve husitské, Josef Špak. Z politických představitelů byl přítomen bývalý premiér Václav Klaus, předseda bursovní komory Tomáš Ježek a poslanec Pavel Tollner. Prostory chrámu byly zaplněny do posledního místa několika stovkami pamětníků a bývalých politických vězňů. Těm vyslovil pan arcibiskup vděčnost a dík za jejich oběti a snahu postavit se na odpor totalitní moci. Mons. V. Dvořák, sám bývalý politický vězeň, zdůraznil nutnost revidovat zákonodárství, napravit neodčiněné křivdy a nesměšovat dobro se zlem. Při vzpomínce na stovky popravených, umučených i všech ostatních bývalých spoluvězňů, kteří se nedožili svobody, to nebyli pro nás jen anonymní lidé. Byli to sestry a bratři, s nimiž jsme prožívali nejtěžší chvíle života - a přesto i někdy velice šťastné vzájemnou důvěrou a společnou nadějí na svobodu. Zvláště při zvuku naší krásné hymny jsme je cítili přímo uprostřed nás, i když už jsou nenávratně někde na "druhém břehu." A nám nezbývá než doufat, když se nedožili rehabilitace lidské, že získali "odškodnění" Boží. Po skončení mše, kdy se tvořily skupinky známých a navzájem se vítaly, předala zástupkyně Světového sdružení bývalých čs. politických vězňů se sídlem v Curychu opatu V. Ta- jovskému pozornost v podobě stříbrného kříže s drahokamy spolu s vřelým pozdravením a vzpomínkou všech našich členů. Pan opat, který stál sám stranou všeobecného ruchu, naši pozornost přijal, daroval nám laskavý úsměv, pozdravení a slib, že dá-li Bůh se sejdeme na jaře v Nagelbergu. VĚRNOST, KTERÁ DRŽÍ SVĚT Opatské výročí Víta Bohumila Tajovského (Perspektivy 2. únor 1998) Rádi a s vděčností si v těchto zimních dnech připomínáme padesát let (7. ledna 1948) od zvolení Víta B. Tajovského želivským opatem. Tenkrát, jako nejmladší opat světa, jistě nemohl tušit, jak dramatická a přesto bohatá a naplněná budou jeho následující životní léta. Těžko by si byl mohl představit, že již za dva roky po zvolení do opatské služby bude vyvlečen komandem StB ze svého kláštera a že se do něj znovu vrátí po čtyřiceti letech, paradoxně posilněn o nevšední a hlubokou zkušenost Božího vedení. Sám kdysi řekl: "Nejdůležitější je pochopit, co po nás Pán Bůh chce." Klášterní oslava, která proběhla v Želivě 14. února 1997, byla velkým díkem tomuto statečnému muži za věrnou službu bližnímu a Kristu. Vít B. Tajovský se narodil 3. března 1912 v Klanečné u Havlíčkova Brodu jako nejmladší ze čtyř sourozenců. Obecnou školu vychodil v Poděbradech a na reálném gymnáziu 3 [pageend3]Mukl 1/1998 v Havlíčkově Brodě maturoval v r. 1931. Jeho školním kamarádem se stal Josef Toufar, budoucí zahrádecký a čihošťský farář. Opat Tajovský bude později souhrou okolností jedním z korunních svědků posledních dnů J. Toufara ve valdické mučímě. Teologický seminář absolvoval Vít Tajovský v Hradci Králové (vysvěcen 1937, primice 4. 7. toho roku v Želivě). Mezi tím vstupuje do řádu premonstrátů (r. 1934). V klášteře působí nejdříve jako sakristán, prefekt zahrad, archivář, knihovník a přitom vypomáhá v duchovní správě jako katecheta, kazatel, vedoucí mládeže a exercitátor. Roku 1942 je jmenován profesorem a vyučuje náboženství, filozofii, dějiny a latinu na nedalekém humpoleckém gymnáziu. Kjeho žákům patří mimo jiné i pozdější významný překladatel a básník Jan Zábrana, který bude na svého učitele do konce života vzpomínat se synovskou láskou a napíše o něm také jednu báseň, nazvanou Jeho Milosti V. T.: (....) Bůh, minulost v něm žitá, / ve mně jak příkaz stanuli. / - Nesmíme vykonat život / jen do půli. // Jak lapený pták mi tepalo srdce, / to on je ved, že Bůh je v něm. / Žádný z nesmyslů světa se jej /nedotkne. (.....) Koncem ledna 1950 je opat Tajovský na klášterním dvoře zatčen (želivský klášter byl StB vybrán jako první místo v sérii úderů proti řeholním společenstvím) a 4. dubna 1950 odsouzen v procesu s řeholními představenými na 20 let těžkého žaláře, který si odpykává na Pankráci, ve Valdicích, na Mírově a v Leopoldově. Po propuštění na amnestii v květnu 1960 pracuje jako lesní dělník, topič a podnikový archivář a bydlí v Havlíčkově Brodě. V mezidobí 1968-69 se na čas vrací do kněžské služby. V polovině sedmdesátých let je mu odebrán státní souhlas a do Zeliva se navrací začátkem roku 1990 a usedá znovu do opatského křesla. Vít Tajovský je čestným doktorem (1990), byl oceněn několika vyznamenáními, mj. Řádem T. G. Masaryka III. třídy (1996). Je aktivním členem Konfederace politických vězňů. Jeho lidská laskavost a velkorysost, kterou znají ti, kdo se s ním setkávají, vyrůstá z pokorné víry v dobrotivého Pána. A patří také kjeho vzácným vlastnostem, že se při svém požehnaném věku neuzavírá před světem, ale naopak se stále snaží naslouchat jeho potřebám a skrytým významům. I možná proto nepřestává mít rád umění, které je mu projevem ducha a chválou Stvořitele. Rád poslouchá hudbu, navštěvuje výstavy, básnické večery, celý život se zajímá o literaturu a historii. K široké řadě jeho přátel patřili a patří významní čeští umělci. Namátkou vzpomeňme Jana Zrzavého, Bohuslava Reynka, Suzanne Renaudovou, již zmíněného Jana Zábranu, Josefa Kostohryze, Josefa Topola, rodinu Florianovu, Pavla Sukdoláka, Jaroslava Šerých. Za všechna má setkání s tímto obdivuhodným člověkem si dnes připomínám jedno zcela zvláštaí. O velikonocích před několika lety jsem byl přítomen zaopatřování jeho umírajícího spolubratra, které se odehrávalo v kněžském domově na Moravci. Umírající, schoulen na lůžku, prožíval velké bolesti a blížila se jeho hodinka smrti. Otec opat jej držel za ruce a loučil se s ním. Na mocnou duchovní intenzitu té chvíle se nedá zapomenout. Na to, jak účastně se otec opat nořil s umírajícím do jiného světa, jak ho láskyplně vyprovázel k opačnému břehu, jak vroucně jeho duši poroučel do Božího milosrdenství. Vždy, když s přáteli odjíždíme z návštěvy Želiva, si říkáme, že jedním ze sloupů, které pevně podpírají náš svět, je opat Vít Bohumil Tajovský. Deo gratias. Miloš Doležal 4 [pageend4]Mukl 1/1998 Rozhovor s místopředsedkyní Senátu Jaroslavou Moserovou (ODA) Denní Telegraf, rozmlouval Kristián Chalupa, uveřejněno v Kanadských listech v uplynulém roce) Na padesátá léta nesmíme zapomínat Mezi čestnými hosty VI. kongresu Mezinárodní asociace bývalých politických vězňů a obětí komunismu, kterého se v Brně zúčastnili delegáti z deseti postkomunistických států, byla také místopředsedkyně Senátu Jaroslava Moserová. Využili jsme této příležitosti k položení několika otázek. Váš otec byl za komunistického režimu rovněž perzekvován. S jakými pocity jste přijala pozvání na kongres bývalých politických vězňů? Trápím se nad tím a zlobí mě, že se na tyto lidi zapomíná, že se pořád hovoří o tom, co se dělo v osmašedesátém roce. Přála bych si, aby se nezapomínalo ani na padesátá léta. Lidé, kteří přijeli na tento mezinárodní kongres, na ně nezapomínají. Někdy má ale člověk z různých projevů některých politiků pocit, jako by období temna v naší zemi začínalo teprve po roce 1968. Ono tomu tak ale v žádném případě není. Co dluží podle vašeho názoru naše společnost, řadoví občané, bývalým vězňům? Nevím, jestli jim dluží něco řadoví občané. V každém případě si bývalí vězni nezaslouží, aby jim někteří naši občané záviděli statečnost nebo dokonce i kriminál. Naši lidé jsou totiž takoví, že mohou závidět i tyto věci. Je to samozřejmě otázka svědomí, takže oni se vlastně před těmi bývalými vězni stydí. Mám na mysli ty slušné, kteří se ničeho špatného nedopustili a kteří jenom nebyli dostatečně stateční. Viníci se určitě nestydí, ti mají hroší kůži. Váš předřečník na kongresu, ministr vnitra Ruml, prohlásil, že někteří lidé jsou zvyklí kolaborovat a nyní bez úspěchu hledají, s kým by kolaborovali. Sdílíte také tento názor? Je to velmi ostré ohodnocení, ale musím konstatovat, že sedí. Vždycky se našlo určité procento lidí, kteří byli ochotni prodat se komukoli a jistě toto procento existuje stále. A myslím si, že se ale najde i možnost, kam se prodat. Domníváte se, že je náš národ v otázkách spolupráce s diktátorskými režimy nějak výjimečný? Ne, nejsme výjimeční. Nedávno jsem se zúčastnila setkání představitelů pravicových politických stran ze všech zemí, které prošly podobným vývojem jako naše republika. Setkání se uskutečnilo v Maďarsku a jeho organizátorem bylo Maďarské demokratické fórum. Ukázalo se, že tento morální dophd, prostě to pokřivené myšlení, je všude přibližně stejné. Ve všech těchto zemích, kde vládl totalitní režim, byl dopad na morálku, na etické hodnoty stejný. Podle vašeho názoru nebylo tedy u nás za nacistické okupace nebo komunistického režimu více udavačů a kolaborantů než například v Polsku? Určitě ne, jak jsme na té konferenci hovořili a srovnávali všechno možné, shodli jsme se, že to vychází přibližně nastejno. Pamatuji si samozřejmě i dobu druhé světové války. Mohu říci, že u nás těch kolaborantů bylo méně než třeba ve Francii. Otázky 5 [pageend5]Mukl 1/1998 svědomí jsou pořád živé. V Praze budou uvádět mou hru, která řeší to, co člověk může odpustit jinému a co sobě, do jaké míry se může prodat O tuto hru projevili zájem v Jihoafrické republice. Nemohla jsem pochopit, proč zrovna oni. Ale asi je to z toho důvodu, že také oni se musí vypořádat s minulostí. Také tam se musí vyrovnat s tím, že drtivá většina lidí nic proti minulému režimu neudělala. Nyní mají samozřejmě výčitky svědomí, i když ho ani nijak nepodporovali. Já jsem také nebyla statečná. Bývalí političtí vězni se stále stěžují na liknavost soudů při stíhání žijících zločinců, poukazují na prolezlost naší justice lidmi z minulého režimu. Na čem podle vás vázne práce soudů při řešení této problematiky? Samozřejmě, že v naší justici pracuje řada lidí, kteří tam byli i předtím. Kde bychom také najednou nabrali tolik nových soudců. V této záležitosti byla ojedinělá situace na území někdejšího východního Německa, kde mohli klidně rozpustit například staré ministerstvo zahraničních věcí, kde mohli prostě v policejních složkách nebo v justici nahradit zkompromitované lidi novými. Určitě to zatížení minulosti tady je a nějakou dobu ještě potrvá, než tady budou i noví soudci. Vázne tedy stíhání zločinců komunistického režimu jen na neochotě soudců, kteří si sami za bývalého režimu zašpinili ruce, nebo se jedná o věc faktorů? Vypořádání s minulostí vázne určitě na celé řadě věcí. Domnívám se, že například u řady soudních procesů dochází k průtahům z toho důvodu, že se opakovaně nedosta- vují svědci. I tato otázka může hrát svou roli. Tak to bylo !!! V jedné malé, trochu zastrčené hospůdce byl František stálým hostem. Každé úterý a čtvrtek po práci tam zašel, zasedl do rohu k malému stolku, vypil jedno, dvě piva, přečetl noviny, pozoroval, co se děje kolem a pak odešel spokojen domů. Jednoho dne v úterý přišel k jeho stolku neznámý muž a jestli by si nemohl přisednout. Františkovi to nevadilo, host si objednal pivo a tak se pomalu při pivě dali do řeči. Hlavně o počasí, co je nového v novinách, jak prožívá soboty a neděle a pod. Zkrátka při pivě se dobře mluví. Po nějaké době se onen muž odporoučel a aniž něco řekl, zaplatil útratu, tedy i ta dvě piva Františka. Slíbil, vzhledem k tomu, že se tak dobře pobavili, že zase přijde. Tak se scházeli pravidelně každé úterý a čtvrtek, host vždycky zaplatil, pak už František věděl, že j e to Vašek. Najednou se Vašek začal vyptávat, kde František pracuje, co tam dělá, jestli je spokojen a podobně. To už se František trochu rozpovídal, že pracuje na dílně s kamarádem Karlem, dobrý pracovník, dobrá duše, ale občas se také rozčiluje, jako posledně. Neměl dostatek materiálu, zavolal mistra, ten slíbil, že se o to postará. Trvalo to nějakou chvíli, nic nepřiváželi, tak se Karel rozčílil, co je to za pořádek, že mu prostoj nikdo nezaplatí, ti páni v kanceláři tam jen sedí, pijí kafíčko a poplácávají sekretářky po zadečku, tvrdí, že je všechno v pořádku, že se plán plní - zkrátka Karel - Bordel na kolečkách. Když se již trochu uklidnil, materiál ještě nedovezli, tak začal mluvit o rodině. Manželka včera když šla do práce slíbila, že k večeři připraví dobrou roštěnou. Šla tedy po práci k řezníkovi, postavila se jak se sluší a patří do fronty a čeká. Řezník usekne kus flákoty, 6 [pageend6]Mukl 1/1998 chceš nechceš, jiné není. Před manželkou stála starší žena a ta dostala poslední kousek. Obrátila se k manželce, že je jí to líto, že jela na kole z nedaleké vesnice, protože tam říkali, aby jela do města, tam že je všeho dost. Ostatní ženy, co stály za manželkou se pomalu s různými pocity rozcházely, manželka uviděla na pultě dva usmrkané špekáčky, tak koupila aspoň ty a večer to nějakým způsobem upravila s trochou brambor, polovičku jich musela vyházet, protože i když je koupila předevčírem, byly shnilé. Když jsme povečeřeli, moc chuti jsem po tom všem neměl, otevřel jsem si alespoň pivo, abych se uklidnil. Otevřel jsem druhou flašku, toto vybouchlo, já v té zlosti jsem se sebral a šel do obchodu, kde jsem pivo předevčírem koupil, a hned na vedoucího, co je to za pořádek, jaké svinstvo to prodává - on, že za to nemůže, jak to přivezou, postaví to a nikdo to nekontroluje. No, to je tedy pěkný bordel, rozčílil se Karel, ale nebylo to nic platné, jinou láhev jako náhradu nedostal. A tak mi řekni Františku, jestli to není bordel. Konečně přivezli materiál, bylo ale asi pět minut před koncem směny, tak Karel odešel, že už začínat nebude. František to dobromyslně Vaškovi vypráví, ten jen poslouchal, neřekl ani slovo a odešel, že ve čtvrtek zase přijde. To se sešli Ještě asi dvakrát. Mezitím najednou volá závodní rozhlas, že se soudruh Karel, ten a ten, má dostavit na vrátnici, že má návštěvu. Karel slyšel své jméno, protože ale nebyl u partaje, tak tomu nevěnoval pozornost. Snad je tu ještě jeden soudruh se stejným jménem. Po chvíli přijde mistr, že je to on, kdo má jít na vrátnici. Tak Karel se sebral a odešel. Tam čekali dva pánové s černými brýlemi a že aby jel s nimi, že mají jen několik otázek. Nasedli do tatraplánu a odjeli. Za chvíli se to rozkřiklo po fabrice. Karla sebrali. František se zase sešel s Vaškem, povídá mu to, jak je to možné, Karel taková dobrá duše, každému pomohl a teď tohle. Jo, to jsou věci, řekl Vašek, pivo tentokrát nezaplatil a odešel. Vašek nepřišel v úterý, nepřišel ani ve čtvrtek. Františkovi to bylo trochu divné, snad se mu něco nestalo, nebo se přestěhoval - nic takového Františku, on se jen přemístil o dvě ulice dál do jiné hospůdky. A tak jsi milý Františku nevědomky odhalil nepřítele socialistického státu. Karel se vrátil za dva roky, dostal trest za "pobuřování". Zbývá jen otázka, kolik takových Vašků se volně pohybuje mezi slušnými lidmi dnes, aniž by byli za svou dřívější činnost nějakým způsobem postiženi. Br. Říha z Třeboně Jistě opodstatněná otázka. Nelze se však divit, když i prominentní agenti StB, kteří byli za komunistického režimu dosazeni do prominentních funkcí doma i v zahraničí, se dodnes nejen beztrestně pohybují mezi námi, ale dokonce usilují o to, aby se i v demokratickém státě znovu domohli moci a s nimi i tučných brebend. Ale nejen to, tito experti na kalení vody jsou navíc vyznamenáváni těmi nejvyššími čestnými řády naší svobodné republiky. (poznámka redakce) Češi v USA opět požádali presidenta Havla o podporu lidských práv a konstatují toto: Češi v USA v uplynulých letech několikrát a opakovaně žádali presidenta Havla, aby se zasadil za odstranění hrubé diskriminace, které jsou v České republice v posledních letech vystaveni. Tyto žádosti byly bohužel kanceláří presidenta lhostejné a nezabývala se jimi. 7 [pageend7]Mukl 1/1998 Přesto věříme, že i presidentu Havlovi záleží na zákonnosti a dodržování základních lidských práv v České republice a že v této chvíli tyto staré principy podpoří - pozdě, ale přece. Již pět let je plně v pravomoci presidenta podat podnět Ústavnímu soudu v Brně na zrušení podmínky občanství v tzv. restitučních zákonech č.87/1991 Sb. a 229/1991 Sb., neboť tato podmínka je protiprávní, poškozuje již mnoho let zcela nevinné lidi v jejich základních právech a svobodách a markantně porušuje mezinárodní závazky, které Česká republika dobrovolně přijala. Americké listy a Československé noviny v USA. Anketa Lidových Novin ze dne 18. 3. 1998 Komunismu se dovolávají ti, kteří nepoznali totalitu Padesát let po komunistickém puči a osm let po obnově demokracie přibývá podle průzkumů veřejného mínění lidí, kteří komunistický režim považují za stejný, ne-li dokonce lepší než současný. Hanácké noviny se proto některých olomouckých členů Konfederace politických vězňů zeptaly: "Jak vnímáte tyto postoje a čím si je vysvětlujete?" František Němec: Nostalgicky vzpomínají na komunismus lidé, kteří o něm málo vědí, nic neprodělali, měli se dobře a protože většinou patřili k vyvoleným, vše jim jak se říká, padalo do huby zadarmo. Kdo poznal totalitu na vlastní kůži jako my, nemůže netoužit po svobodě, která tady zatím je a doufejme, že i zůstane. Rudolf Tomášek: Lidé, o kterých mluvíte, zřejmě vůbec nevědí, co byla padesátá léta a jak zločinecká organizace tady vládla. Ze komunisté popravili dvěstěpadesát lidí a bezpočet jich uvěznili pro jejich přesvědčení. Strašně se divím, jak ještě dnes může komunistickou stranu někdo volit. To přece není normální. František Coufal: Málokdo si uvědomuje, že na problémy, které nás dnes trápí, zadělali komunisté. Například rómská otázka by dnes vůbec neexistovala nebýt toho, že tehdejší režim Cikány přesídlil ze Slovenska k nám a vláda namísto aby je vedla k lepšímu pořádku, podporuje jejich způsob života, jenž je zcela odlišný od našeho. Podobně to máte např. s vylidněným pohraničím, do kterého se tlačí Němci. Hrozí nebezpečí opakování téhož problému, který jsme zažili v r. 1938, nebo jaký dnes řeší v bývalé Jugoslávii či SSSR. Nejhorší aleje, že polistopadová vládní garnitura problémy s menšinami neřešila. Naše reprezentace se podbízela Slovákům. Zaplať pánbůh, že jsme se nakonec rozdělili. Josef Koudelka: Negativně vnímám vliv Václava Havla od jeho nástupu do prezidentské funkce. Zlikvidoval v podstatě všechno, co se dalo. Už tím, že vytvořil vládu ze samých současných a bývalých komunistů. Byla to podle mě předem připravená hra. Když v roce 1992 stanul v čele vlády Klaus, nehledělo se na špinavé peníze, bagatelizovali se krachy bank, cestovních kanceláří, skandály kolem Čadka, Koženého a dalších. Tyto a další věci způsobily ekonomickou situaci, ve které se dnes nalézáme a lidé jsou nespokojeni. Jan Hlavica: Dnešní nespokojenci za komunistů pracovali za osm nebo devět set korun měsíčně a drželi hubu. Dnes mají důchodci nejméně 4.500.-- Kč měsíčně. Dříve si nemohli bez fronty koupit ani pomeranč, zatímco dneska si mohou dovolit mnohem víc, cestují do zahraničí a přesto naříkají a nadávají, protože jim někdo neustále vykládá, že je stát okrádá. 8 [pageend8]Mukl 1/1998 Zdeněk Uchytil: Nadávají lidé, kteří byli zvyklí být osm hodin v práci, tam se flákat a mít přesto jistotu, že dostanou výplatu a nikdo je ze zaměstnání nevyhodí. Najednou přišla doba, kdy mohou za neschopnost nebo lenost dostat výpověď a oni to považují za ztrátu sociálních jistot. Chybu samozřejmě nehledají u sebe, ale někde jinde. Spoustě lidí poskytovali komunisté velká privilegia na úkor ostatních a jim se po nich stýská. Otázky kladl Ivo Matějka Několik slov k prezidentským volbám Výňatek z článku Václav a země jednoho hlasu, uveřejněného v 5. čísle časopisu Mladý svět A už se volilo. V prvním kole nikdo zvolen nebyl! Nálada však byla pořád DOBRÁ. Druhé kolo potvrdilo, že jsme skutečně zemí jednoho hlasu. V poslanecké sněmovně leží osud národa na ctěné ručce pana Wágnera, tady rozhodl hlas uvězněného republikána Sládka. Prezident by totiž nebyl zvolen ani v kole druhém....Trochu divné, rozpačité a snad zbytečné..... ANKETA Mladého světa č. 6: Nechcete si založit politickou stranu? Většina dotázaných odpověděla stereotypně, že jich je u nás už dost,takže nemá smysl zakládat nějakou další. Proč tomu tak je, zcela věcně však vysvětlil pouze jeden jediný účastník ankety, totiž pan Štěpán Šír, důchodce, jehož odpověď jsme pro její brizantnost nuceni uveřejnit: (smích)... "nechci!!! Stran je tady habaděj. A řeknu vám, čím to je: my už jsme takoví, že než být místopředsedou, tak si radši založíme novou partaj, kde děláme předsedu. Tohle funguje už od Rakouska..." Bývali komunisté nejsou v elitách výjimkou (Lidové Noviny - 18. 3. 1998) V elitách demokratického státu je zhruba dvakrát více bývalých členů KSČ než mezi běžnými obyvateli, tvrdí sociologové. Staronový problém nyní opět otevřel případ premiéra Tošovského. Fakt, že byl Josef Tošovský čtrnáct let před rokem 1989 členem KSČ, byl totiž zveřejněn až včera. Všechny oficiální životopisy předsedy vlády o tom cudně mlčely. Když se novináři v lednu pokoušeli tuto tehdy neznámou informaci získat, odmítl mluvčí vlády Vladimír Mlynář odpovědět s odůvodněním, že o Tošovského členství v KSČ nic neví. Sám Josef Tošovský včera prohlásil, že své členství v KSČ považoval za všeobecně známou skutečnost, ministr Mlynář hovořil o "chybě" , že se údaj o Tošovského čtrnácti letech v KSČ nedostal do oficiálního životopisu a že ji jako první přinesl až deník Mladá fronta Dnes. Poslanec Ivan Langer (ODS) vyzval Tošovského, aby proto odstoupil z funkce. Řada politiků informace překvapila a sociologové odhadují, že by mohla ohrozit jeho dosud bezpříkladnou popularitu mezi lidmi. "Je to skvrna na morálním profilu nadstraníka, odborníka," řekl analytik STEM Pavel Šimoník. 9 [pageend9]Mukl 1/1998 Zkušenost s členstvím v KSČ mají za sebou další politické špičky: šéfové obou komor parlamentu Miloš Zeman a Petr Pithart nebo ministr zahraničí Jaroslav Šedivý. Potvrzením pravidla, podle kterého před listopadem 1989 nemohli vyšší funkce v armádě zastávat nestraníci, je také náčelník generálního štábu Jiří Nekvasil. Kvůli tomu, že armádní velení vyžaduje vysokou míru specializace, probíhá tady výměna elit pomaleji než ve zbytku společnosti. Sociologové zjistili, že v armádě a policii je ze všech oborů ve vysokých funkcích nejvyšší podíl bývalých komunistů. Ve volbách lidé v zahraničí hlasovat nebudou (MF Dnes 27. 2. 98) Martin Kudera, Radek Bartoníček Poslanci včera dali jasně najevo, že nechtějí k předčasným červnovým volbám pustit občany republiky, kteří žijí po celém světě a nemohou přijet hlasovat do vlasti. Sněmovna totiž vrátila vládě k přepracování novelu volebního zákona, který měl umožnit hlasování na ambasádách. Kvůli potřebným lhůtám, které jsou k přijímání zákona předepsány, už nyní není šance zákon do voleb přijmout. Předkladatel návrhu, lidovecký ministr vnitra Cyril Svoboda, poslance kritizoval. ’’Jsem hluboce zklamán, nerozumím, proč byli proti,” řekl po hlasování. "Musíme cítit sounáležitost s těmi, kteří žijí v zahraničí a mají naše občanství. Bylo to připraveno tak, že bylo možné volit už nyní v červnu," dodal. Předseda stálé komise Senátu pro krajany v zahraničí Milan Špaček (KDU-ČSL) rozhodnutí označil za velmi nešťastné. "Volali mi lidé ze zahraničí a jsou velice naštvaní. Poslanci si neuvědomují, že tím neumožní volit ani lidem na ambasádách, ani našim hokejistům. Dominik Hašek nebude moci volit, a přitom vůbec o nic nešlo a bylo možné to zvládnout," zoufá si Špaček. Zklamán byl včera i předseda Senátu Petr Pithart: "Jsem přesvědčen, že krajanům jsme měli umožnit volit." Shodně se vyjádřil i předseda lidovců Josef Lux. Jasné ”ne" vzkázali včera za hranice Sládkovi republikáni, sociální demokraté a kromě Václava Exnera i komunisté. Ruku zvedl také poslanec ODS Jaroslav Melichar. Proti ním v hlasování neuspěli ostatní členové ODS, Unie svobody, ODA a lidovci. Pro vrácení normy vládě hlasovalo ze 180 přítomných 95 poslanců - o čtyři více, než bylo potřeba. Proti vrácení bylo 75 poslanců. Úředníci, kteří již volby chystají, se nyní mohou v klidu připravovat na hlasování podle starého zákona. "Už se tvrdě připravujeme a včerejším rozhodnutím jedna neznámá padla - volby budou replikou roku 1996. Ještě tedy musíme počkat na přesné datum hlasování," řekl včera místopředseda Českého statistického úřadu Jan Fischer. Podle něho je však harmonogram přípravy voleb, který předloží statistika a vnitro začátkem března do vlády, nachystán tak, aby se dalo vše stihnout i v nejbližším termínu. Dodal, že na hlasování za hranicemi se jak statistika, tak vnitro a ministerstvo zahraničí velmi pečlivě chystaly. 10 [pageend10]Mukl 1/1998 Rozpory mezi poslanci potvrdila už středeční rozprava. Někteří připouštěli, že nyní platný volební zákon má závažné nedostatky, ovšem také se obávali, že ukvapeně přijímaná norma by mohla přinést potíže ještě větší. Kamenem úrazu se staly například názory na hlasování na ambasádách. Například poslanec ODS Jiří Payne prosazoval tzv. korespondenční volbu. Nechuť ke změnám byla cítit mezi poslanci především u těch ustanovení, kde lze jen těžko odhadnout, co udělají s volebními výsledky. Proto se nelíbil návrh zkrátit volby ze dvou najeden den. Sociální demokrat Zdeněk Jičínský zase poukázal na to, že nikdo neví, kolik lidí by v zahraničí vlastně mohlo volit. Vláda totiž sama připouští, že o tom nemá žádný přehled - její údaje hovoří o šedesáti tisících až milionu občanů. Dva dopisy ze zahraničí V souvislosti se znemožněním účasti na volbách zahraničních krajanů v ČR uveřejnila MF DNES 3. 3. 98 řadu zajímavých dopisů, z nichž uveřejňujeme ty nejaktuálnější. Autorem jednoho je Marek Fak z Kansas City v USA. Krajané totiž míní, že opozice odmítla návrh v obavě, že by to pro ni bylo ve volbách nevýhodné. "Strany, které hlasovaly proti, si uvědomují, že by získaly velmi malé procento hlasů ze zahraničí". Krajané poukazují na to, že by politici měli brát v úvahu vstup do Evropské unie. "Stejně nás v budoucnu budete páni poslanci muset nechat hlasovat," vzkázal autor druhého dopisu, František Duda ze švédského Malmo. 50 let od nastolení hrôzovlády duchovního proletariátu v Československu 1948 - 1998 Politicky osvícená část obyvatelstva ČSR v poválečných letech věděla, nebo alespoň tušila, co bude následovat v republice po převzetí absolutní moci Komunistickou stranou Československa. Teror a tvrdá diktatura, monstrprocesy, popravy, koncentráky, vyhlazovací tábory, omývání mozků proletárskou ideologií, lámání charakterů, vyhazování z vysokých škol a ze zaměstnání lidí věřících a svobodymilovných, znemožňování přístupu k vyššímu vzdělání nadané mládeži z tzv. "buržoazních" rodin, která nebyla ochotna přizpůsobit se perverznímu režimu tzv. "předvoje dělnické třídy". Rozbití rodin a cílevědomé a kruté pokusy o likvidaci křesťanské víry, která byla a je dosud zárukou dobře fungující parlamentní demokracie, která je kolébkou naší a celoevropské kulturní tradice a která byla a je dosud zdrojem síly k odporu vůči zločinné přesile zvrácených ideologií. To všechno se stalo - hrůzná předtucha se stala skutečností. Bratrovražedný režim trval jednačtyřicet let a v listopadu 1989 vzal za své. Zmíněná politicky osvícená část obyvatelstva opět triumfuje, protože vědomí jistého'konce panství násilí, lži a podvodů se opět prokázalo býti pravdivým i když trvalo více než dvě generace. Konec by však musel přijít s metafysickou jistotou třeba i za tisíc let. Velkému množství českých intelektuálů tato železná logika jistého konce politické perverze však nedošla. 11 [pageend11]Mukl 1/1998 Zmíněná politicky osvícená část českého obyvatelstva, která se nemýlila do listopadu 1989, se však dokonale zmýlila po listopadu 1989. Byla totiž přesvědčena, že národ po jednačtyřicetileté bolševické diktatuře, před níž nás hned po roce 1917 varovali tehdejší uprchlíci z Ruska, si oddechne a konečně se postará o nastolení demokratického režimu s respektem k celému souboru lidských práv, obsažených v Konvenci Evropské rady po vzoru naší první republiky a západních demokracií. To byl velký omyl. Po jednačtyřicetileté komunistické tyranii byl nastolen postkomunistický marasmus, důsledek to dlouholetého ohlupování mas. V listopadu 1989 by nikdo nevěřil, že bude možné, aby se stalo to, co se stalo. Zločiny komunistického režimu nebyly odčiněny, ukradený majetek v exilu žijících Čechů nebyl vrácen zákonitým majitelům a navíc jim bylo dokonce ukradeno české státní občanství, aby jim bylo znemožněno zúčastnit se voleb na zastupitelských úřadech v zahraničí, nebo i písemně, což je běžná praxe ve všech civilizovaných zemích, aby takto sociální demokraté spolu s komunisty znovu vnucovali národu dávno zprofanované socialistické stranické recepty. Usilujme tedy o jednotu a solidaritu všech nesocialistických českých vlastenců s vyloučením těch fašistoidních. E. Hoffmann Pozoruhodná anketa časopisu "Magazín dnes" z konce minulého roku. Pod titulem Anketa osobností je zúčastněným kladena otázka, zda vláda vysvětluje občanům dostatečně své kroky. Mezi dotazovanými se nalézá i jméno nevalně proslulé "osobnosti" Zdeňka Mahlera, který je označen titulem "literát". Jak si pan Mahler vysloužil honosný titul osobnosti a literáta je patrné z následujícího výčtu jeho citátů z doby jeho závratné kariéry ve funkci tiskového tajemníka ministerstva školství v letech 1955 - 1960 a dramaturga Laterny magiky v letech 1960 - 1961. Jinak proslul v duchu svých slavných včerejšků v případu katedrály sv. Víta jako přední katedrálobij- ce. Několik ukázek z tvorby a díla tohoto "literáta", slyšte, slyšte: "Socialistický člověk buduje a bude vytvářet život krásnější, plnější, vpravdě lidský. Tak se snaží lidé silní a nezlomní. Takoví jsou bolševici. A první takový byl, je a bude Lenin. Lenin - to je jasno v hlavě. Lenin - to je neprohrát. Lenin - to jsou prvá vítězství bolševické strany. Lenin - to je nejslavnější začátek lidstva..." Toto napsal Zdeněk Mahler ve dnech IX. sjezdu KSČ (Předvoj, roč. Ľ., 26. 5. 1949, č. 31, str. 9). Vedle Lenina byl pánembohem pro rudého Zdendu také Stalin. K jeho 70. narozeninám napsal: "Dlouho budeme doceňovat, co znamená Stalin pro socialistické umění, jak hluboký je jeho přínos pro budování tohoto nového umění, které je výrazem vítězného lidu, často se zastavíme nad jeho celoživotní prací, jež je naší směrnicí, znovu se poučíme z uzávěrů a připomínek, které adresoval přímo umělcům (....) Věříme, že bohatství, která poznáme z každé stalinské knížky, budou ještě mnoho rozmnožena novými radami velikého Stalina. " (Předvoj, ročník DL, 17.12.1949, č. 11-12, str. 7). 12 [pageend12]Mukl 1/1998 Z českých autorů byl jeho favoritem J. Fučík a oplýval neobyčejně něžným citem k Sovětskému svazu: "Než otevřete jasné červenou obálku Fučíkovy knihy V zemi, kde zítra již znamená včera a než se zaberete do jejího živého obsahu, chci vás o jedno požádat: čtěte ji s láskou. Byla láskou inspirována, s láskou psána a na takové čtenáře čeká, Je v ní nevídaná síla, teplo a světlo. Zahoříte-li jejím vysokým plamenem, pak pochopíte." Předvoj, ročník, 24.3.1950, č. 20, str. 5. Koho ještě v roce 1998 zajímají názory shora zmíněné ’’osobnosti”, "literáta” a stalinis- ty, že tomuto plodnému autoru politické makulatury redakce Magazínu věnuje vůbec ještě pozornost, že se tohoto katedrál obij ce dokonce táže na jeho názor na možnost odčítání darů církvím z daní? - Nejen Mahler, ale všichni dotazovaní odpověděli suverénně a jednoznačně "NE". Na Západě je to ovšem běžná praxe, aby stát nebyl přespříliš zatížen množstvím sociálních a charitativních výdajů, které jsou kryty právě těmito soukromými dary. To vše je bohužel typický symptom postkomunistického zmatení myslí. (Citace pořídil Josef Brož) Redakce Konfederace politických vězňů ČR píše panu prezidentovi Vážený pane prezidente, stalo se, co se stát nemělo. Nepřišel jste mezi nás - a nebylo to poprvé. Přijeli starci a stařenky ze všech končin České republiky, nemocní, s berlemi, přijeli političtí vězni ze Švýcarska, Rakouska, Francie, přijeli z Ameriky a Kanady. Přijeli, aby na sklonku svého života navštívili sídlo českých králů a na jeho historické půdě se setkali se svým prezidentem. Rozzářený Španělský sál měl být jedním z mála světlých míst v jejich povětšině trudném životě a přítomnost hlavy státu měla tyto slavnostní chvíle umocnit. Jste těžce nemocný, ví to celý národ. Litovali jsme Vás, z celého srdce si přáli Vaše uzdravení a s potěšením jsme sledovali zprávy o ústupu Vaší nemoci. Smířili jsme se skutečností, že se pravděpodobně na naše setkání nedostavíte a plně jsme to chápali. Když jste v předvečer naší slavnosti uspořádal improvizovanou gardenparty pro hokejisty, radovali jsme se, že Vaše nemoc skutečně odchází. O to větší zklamání pocítilo těch osm set starých lidí, když jim bylo sděleno, že jste i nadále nemocný a za námi nepřijdete. Stačilo tak málo, ukázat se a říct "zdravím vás, nesmím déle pobýt, bavte se, moje poselství vám přečte pan Medek." Ti staří lidé by to jistě uznali, provázel by Vás potlesk a pochopení. Vítězný hokejový tým vykonal pro ČR chvilkově dobrou práci a dostalo se mu za ni bohaté odměny finanční i společenské. Lesk jejich slávy brzo vybledne stejně, jak vyprchala euforie spojená s řáděním adolescentů. ' Vážený pane prezidente, v posledním únorovém týdnu jste dal přednost momentálnímu populismu. Opomenul jste zástupce těch necelých pěti procent dosud žijících politických vězňů, z nichž někteří přijeli snad v horším zdravotním stavu než je Váš, ale přijeli. Jako prezident jste vzorem při vytváření názorů našich spoluobčanů. Vybral jste si přátele a rádce, pro něž naše existence je nepříjemným mementem. Jejich názory jste převzal 13 [pageend13]Mukl 1/1998 a uvádíte do života, čímž jste v mnohém ovlivnil laxní postoj většiny občanů k nedávné smutné historii našeho národa. Sdělovací prostředky uvedly, že svou neúčast na setkání 24. února hodláte kompenzovat přítomností na slavnostní schůzi Konfederace politických vězňů k třicátému výročí založení K 231, která se bude konat 31. března na Žofíně. Domníváme se, že vzhledem ke shora uvedeným skutečnostem by Vaše účast na této schůzi nebyla přínosem, protože by nebylo v silách nikoho zabránit projevům nevole značné části našich členů. Litujeme, že musel být napsán tento dopis. Litujeme, že se stalo, co nejde zvrátit. Hodně zdraví a státnické moudrosti Vám přejí za ústředí Konfederace politických vězňů Ing. Miloš Slabák, JUDr. Stanislav Drobný, předseda politické komise KPV předseda Konfederace politických vězňů Praha, 6. března 1998 Provolání k prezidentu České republiky, ministrům vlády České republiky, k senátu a sněmovně, k politickým stranám a ke všem Čechům doma i za hranicemi. Šest let nacistické nadvlády a 40 let komunismu zanechaly na naší zemi rány, které se nesnadno hojí. Důsledky jsou zřetelně vidět v poklesu morálky, důvěry ve státní orgány i v hospodářství. Za vlastní příčinu tohoto stavu považujeme odpor vlády k tomu, aby se vyrovnala s minulostí tak, jak by se očekávalo od demokraticky zvolené vlády státu, jenž je založen na principech práva a spravedlnosti. Problémů je mnoho. Podepsaní jednotlivci apodepsané organizace Čechů ve světě i doma považují přístup státu k následujícím problémům za nepřijatelný: Zločiny, které páchal komunistický režim a ti, kteří jej aktivně podporovali (zákon 198 z 9. července 1993 o protiprávnosti komunistického režimu a odporu proti němu) nebyly potrestány a v mnohých z nich se pokračuje tím, že protiprávně zabavené majetky se nevracejí. Naopak se de facto potvrzuje jejich zločinné konfiskování tím, že se ponechávají v rukou těch, kteří zločinný režim aktivně podporovali. Po osm let se násilně prosazovala litera Úmluvy se Spojenými Státy o vzájemné ztrátě občanství z roku 1928. Byla uzavřena za zcela jiných poměrů a za zcela jiným účelem. Tato úmluva byla Spojenými Státy v roce 1956 prohlášena za neústavní a nebyla nikdy uplatňována. Česká republika ji však zneužívala a dosud ji zneužívá k tomu, aby se zbavila desetitisíců svých demokraticky smýšlejících občanů a upřela jim jejich občanská práva. Tato fakta jsou dobře známa všem vládním činitelům ale jsou záměrně potlačována jen proto, aby se minulé zločiny nemusely trestat ani napravovat. Zcela vědomě se majetky zabavené mnohdy při vykonávání zločinů komunistického režimu, při protiprávním žalářování, popravách i při násilné kolektivizaci zemědělství, v mnoha případech ponechávají v rukou komunistických zločinců a kolaborantů. Dokonce i restituční zákony, které jsou samy o sobě polovičaté, jsou u soudů vykládány v neprospěch poškozených občanů. Není snad případu, kdy by bývalý vysoký činitel komunistického režimu musel vrátit protiprávně zkonfiskovaný Z4 [pageend14]Mukl 1/1998 dům nebo zemědělskou usedlost, které výhodně a přednostně koupil. Tento problém se týká stejně tak Čechů v zahraničí, ať už mají české občanství nebo nejako i občanů v republice. Česká republika se dnes uchází o přijetí do NATO a do Evropské Unie a měla by se tedy přimknout k principům západních demokracií a odpoutat se od nedávné neslavné minulosti. Místo toho se odvrací od svých občanů v zahraničí jedině proto, že chce zachovat a potvrdit to, že byl jejich majetek ukraden a prodán, většinou kolaborantům obou totalitních režimů, a dokonce pokračuje v rozprodávání ukradeného majetků často do rukou, v kterých ten Ipak přijde vniveč. Je třeba si uvědomit, že nejde jen o materiální hodnoty, které si nikdo sebou do hrobu nevezme, ale že jde o myšlení a jednání, které je skutečným pokračováním zločinnosti obou totalitních režimů. Česká republika se projevy svých zástupců snaží vyvolat dojem, že usiluje o skutečnou demokracii, a že dělá všechno proto, aby svým zákonodárstvím i uváděním přijatých zákonů do života zavedla v zemi právní řád. Zatím však zcela vědomě jedná v rozporu s mezinárodními úmluvami, které jsou pro ni závazné, ignoruje právně závazné rozhodnutí Výboru pro lidská práva Spojených národů z 19. července 1995 (ČR ji byla třikrát bezvýsledně upomenuta) i rezoluci Evropského parlamentu ze 14. prosince 1995 a za použití výmluv nebo i nepravd se snaží neutralizovat výzvu Helsinské komise senátu Spojených států. Jedná i v rozporu se svou vlastní ústavou a s obecně přijatou zásadou, že prodávání kradeného maj etku j e protizákonné. Takové nemorální a protiprávní jednání poškozuje pověst České republiky v zahraničí aje příčinou pokleslé morálky doma. To je zřejmé z podvodných manipulací, tunelování a hromadného rozkrádání. Bude to mít za následek i mnoho námitek proti přijetí republiky do obou západních organizací. Nelze budovat pevný dům na bahnitých základech. Dokud nebude důsledně a bez jakýchkoliv dalších podmínek uplatněn zákon 119/1990 o soudní rehabilitaci, kterým byly zrušeny rozsudky žaláře i zabavení majetku ke dni kdy byly vysloveny, dotud nebude v České republice příznivé klima pro investice. Kdo asi bude kupovat nebo vkládat kapitál do majetku, který byl protiprávně zabaven a na nějž si bude právoplatný majitel i jeho dědicové dělat nárok i v daleké budoucnosti a odvolávat se přitom na mezinárodní právně závazné smlouvy. Má-li česká emigrace s dobrým svědomím přijmout riziko, že její synové budou jednou, jako vojáci NATO, povoláni hájit Českou republiku, musí být z restitučních zákonů vymazána diskriminace Čechů žijících v zahraničí. Podepsané organizace a jednotlivci tedy vyzývají k obnově právního státu i ke skutečné spolupráci všech Čechů doma i v cizině k tomu, aby se naše vlast zaskvěla nejen proslovy svých politiků, ale hlavně svým zúčtováním s nekalou minulostí a nastoupením cesty práva a spravedlnosti. Oznámení Všem členům a příznivcům Světového sdružení bývalých čs. politických vězňů sděli^jeme, že tradiční setkání v rakouském Nagelbergu se letos bude konat v sobotu dne 20. června 1998. Bližší informace budou včas všem pobočkám KPV a ostatním zájemcům zaslány. Redakce 15 [pageend15]Mukl 1/1998 TÁK J#M VÁM ^JSEčETí-j^flK SET V J’ftOZE OflCIfíýúé)<O\/oŘ(' A [/& C f/ílCÍNACřf, «ZAHADEx TA ff&BEHtJ TnKZVRME ^AMEfóvď jeEVoixzCE. VI. RenČín HAVEL, OLYMPIJSKÉ ZLATO A VĚZNI KOMUNISMU Není už náhodou Havel běžný, nebo lépe řečeno "tuctový" český politik, jakých zde máme několik stovek? (Převzato z MLADÉ FRONTY ze dne 27. února 1998) Václav Havel, stejně jako statisíce občanů, nezaváhal a osobně se setkal se zlatými hokejovými hochy a stříbmě-bronzovou lyžařskou běžkyní. Proč ne? Zlatí hokejisté a Kateřina Neumannová přece udělali pro tuto zemi v Naganu strašně moc. Bylo by tudíž divné, kdyby je prezident nepřijal. A to přesto, že má zdravotní problémy. Proč si však druhý den nenašel pár minut a nešel pozdravit shromáždění stařičkých politických vězňů komunistického režimu, zůstává otázkou, na níž by si měl odpovědět jedině sám Havel. Nutno zdůraznit, že nikoli příjemnou. Zatím máme k dispozici jen vysvětlení Havlových poradců a lékařů. Prý na otevřeném prostranství před prezidentovou vilou nehrozila hlavě státu chřipková nákaza tak akutně, jako by tomu bylo v případě jeho přítomnosti na setkání s politickými vězni. Co dodat? Stojí Václavu Havlovi odmítnutí za to, aby si pak v televizi vyslechl bývalé vězně režimu, jak říkají, že i oni by klidně na tu jeho zahradu přišli? Nebylo by lepší jít na setkání, pobýt tam pět minut a omluvit se pro zdravotní indispozici.? - Neměl by pak prezident - sám bývalý politický vězeň - klidnější spánek? Pakliže ne, platí slova jedné bývalé oběti bolševické zvůle: To už není ten Havel z roku 1990. Řadový občan nebo patnáctiletá fanynka Jaromíra Jágra určitě nemají po zhlédnutí fantastického finále hokejového turnaje století důvod srovnávat role hokejových titánů s rolí lidí, které kdysi režim uvrhl do uranových dolů a udělal z nich otroky. Mladý a hezký dolarový multimilionář plný života a elánu je něco jiného než stařík a stařenka, kteří už chtějí od 16 [pageend16]Mukl 1/1998 života j en jediné - klid a trochu uznání. Václav Havel však není fanynkou Jaromíra Jágra (zlí jazykové dokonce tvrdí, že zlaté hokejové finále prospal) a není ani řadovým občanem. Je prezidentem této země a pečlivě si uchovává image politika, který prý vidí i jiné věci než lesk a slávu. Je to pořád ještě pravda? Není už náhodou Havel běžný, nebo lépe řečeno "tuctový" český politik, jakých zde máme několik stovek? Prezident se možná bude zlobit. Je to však on sám, kdo zavdává důvody k takovýmto otázkám. Jeho kolegové-politici už dávno odhodili skořápky apologetů mravnosti a jednají podle zákonů politického ringu. Dělají to, co je pro ně důležité, výhodné a příjemné. Jednají tedy přesně tak jako jejich kolegové-politici všude ve světě a v zásadě jim nelze nic vyčítat (záleží ovšem na mravní úrovni obyvatelstva, existenci politické elity a délce demokratické tradice - pozn. redakce). Avšak v případě Havla to neplatí. Ne proto, že by nebyl běžným politikem, ale právě a jedině proto, že to o sobě rád a často sám vyhlašuje. Václav Havel by se proto měl přestat situovat do role "jiného" politika. Jednak jím už dávno není (zdaleka nejen kvůli popisované záležitosti) a jednak kvůli nebezpečí, že svými aktuálními postoji a činy vymaže i to období, kdy takovým byl - (Byl vůbec někdy takovým? - pozn. redakce). Rozpor mezi proklamovanými idejemi a realitou totiž jednoho dne naplno vytryskne i v případě tak silného symbolu, jakým Havel bezesporu je. Nemluvě o tom, že už nyní stále častěji vytryskává. Proměna "jiného" prezidenta v reálného politika není v zásadě ničím špatným. Koneckonců některé jeho politické počiny z dob, kdy ještě nad Havlem-politikem převládal Havel- člověk, nejsou moc k chlubení. Prezident by však měl vědět, že nejhorší variantou je neorganická smíšenina těchto dvou tváří. Ta se totiž dříve nebo později promění v odpudivou karikaturu s minimem pozitivních črt. Svoji proměnu v normálního by Havel nezastavil, ani kdyby šel mezi bývalé vězně komunismu. Tato proměna je totiž přirozená a logická. O to víc platí, že mezi bývalé vězně jít měl. A on sám ví, proč. Prostě z obyčejné lidské slušnosti. Ti lidé šiji totiž zasluhují. Karol Wolf Bývalé mukly Havel nepřekvapil PRAHA (ČTK) - Spoustu bývalých politických vězňů nepřekvapila neúčast prezidenta Václava Havla na jejich shromáždění při příležitosti 50. výročí komunistického puče, které se konalo minulé úterý na Pražském hradě. "Nebylo to poprvé, co pan prezident mezi nás nepřišel," řekl včera předseda Sdružení bývalých politických vězňů Stanislav Stránský. "Atmosféra mezi politickými vězni a panem prezidentem je velice napjatá," dodal Stránský a označil prezidentův přístup k bývalým muklům za urážku. (Blesk: 4.3.1998) Shodné stanovisko zaujalo i Světové sdružení bývalých československých politických vězňů se sídlem ve Švýcarsku. (Poznámka redakce) 17 [pageend17]Mukl 1/1998 Tošovského problém (Lidové Noviny - středa 18. března 1998) Josef Tošovský byl od roku 1976 v KSČ. Tento údaj se objevil před pár dny v tisku, dosud se nevyskytoval v žádném z oficiálních životopisů pana premiéra, nebyl zahrnut ani do agenturního servisu či do publikací "Kdo je kdo". Politici se tváří překvapeně: např. šéf poslanců za ČSSD Stanislav Gross prohlásil, že o Tošovského členství nic neslyšel, podobně reagoval i místopředseda Unie svobody Ivo Sanc. Lidovce Jana Kasala zase zarazila délka členství - 14 let. Údiv nad premiérovou minulostí je trochu nemístný. Dlouho se ví, že v letech 1984-85 působil jako ekonom londýnské pobočky Živnostenské banky (ŽB), pak se stal poradcem předsedy Státní banky československé, kde zůstal do roku 1989 a v témže roce byl jmenován náměstkem ředitele londýnské ŽB. Je přece v jádru jedno, jestli Tošovský při této totalitní kariéře byl, nebo nebyl v KSČ. Kdyby se mu podařilo do ní nevstoupit, šlo by pouze o zvláštnost, nikoli o ukázku větší morálnosti. Zmínění politici zároveň ujistili veřejnost (podle MF Dnes), že Tošovský podle nich není pobytem v KSČ diskvalifikován pro další politickou práci, protože je odborně zdatný. To je svérázná logika: u neodborníka v politice by asi komunistická minulost vadila - pánové pravděpodobně sdílejí zvláštní přesvědčení, že odbornost nějak vyvažuje mravní otrlost. Tato teze se praktikovala třeba u Vladimíra Dlouhého, u dalšího cynika - Mariana Čalfy - zase nahradily "odbornost" údajné "zásluhy". Jak politici dále sdělili, vadilo by jim, kdyby se Tošovský snažil svá komunistická léta zamlčovat. No, někdo je "utajovat" musel, a ať už to byl kdokoli, počínal si dost hloupě, protože usiloval o zbytečnost. Soudný člověk vyčetl z oficiálních údajů o panu premiérovi dost na to, aby nepodléhal rozšířenému mediálnímu obrazu o "anglickém gentlemanovi bez bázně a hany". Těm ostatním bude Tošovského stranictví bohužel lhostejné. Adam Drda Norsko vykázalo pět ruských diplomatů ze země (Neue Ziircher Zeitung ze dne 13. března 1998) Důvod: Najímání agentů Norsko ve čtvrtek oznámilo, že vyhostilo pět ruských diplomatů, kteří se pokoušeli najímat agenty. Je to velice vážný případ, řekl ministr zahraničí Vollebaek v Oslo. Ministerský předseda Bondevik odložil svoji na březen plánovanou návštěvu v Moskvě. Ruský velvyslanec byl vyzván, aby se dostavil na ministerstvo zahraničí. Bylo mu sděleno, že tito diplomaté jsou nežádoucí osoby vzhledem k tomu, že vyvíjeli činnost mimo svůj diplomatický status. Ruské ministerstvo zahraničí se zprvu k tomuto obvinění nevyjádřilo. Norská ministryně spravedlnosti prohlásila, že tito diplomaté se pokoušeli získávat informanty. Toto je ilegální a je v rozporu se zájmy Norska. 18 [pageend18]Mukl 1/1998 VÝZVA Prosíme všechny sestry a bratry, kteří by mohli podat jakékoli svědectví o řeholní sestře Cecilii Scheligové (řeholním jménem Zdenka), narozené 25. prosince 1916 v Krivej na Oravě. Řeholní sliby složila dne 30. 1. 1937 a stala se tak členkou Kongregace milosrdných sester sv. Kříže v Podunajských Biskupciach. Do roku 1942 působila v Humennom jako ošetřovatelka. Dne 20. února 1952 byla zatčena za to, že pomohla k útěku jednomu knězi. Byla mimořádně surově vyslýchána, doslova mučena a 17. července 1952 odsouzena k dvanácti letům odnětí svobody. Mimo věznice v Bratislavě poznala i mnoho dalších komunistických kriminálů jako v Rimavské Sobotě, v Brně, v Pardubicích a v Praze na Pankráci. Dne 15. dubna 1955 byla už těžce nemocná podmínečně propuštěna a 30. června 1955 umírá v 39 letech na následky surového zacházení. V současné době Spišský biskup František Tondra vážně uvažuje o tom, že dá podnět kjejímu svatořečení. O sestře Zdence napsal knihu Dr. Anton Hrabovštiak z Bratislavy, který se obrací s naléhavou prosbou na všechny, kdo se se sestrou Zdenkou znali, aby mu jakékoli poznatky laskavě sdělili na adresu: Dr. A. Hrabovštiak, Hroboňova 5, 811 04 Bratislava, nebo na adresu: Božena Jíšová, Vratimovská 483,199 00 Praha 9. IN MEMORIAM V měsíci březnu vzpomínáme na bolestnou ztrátu velkého mučedníka svobody, statečného bojovníka za demokracii, dobrého a spolehlivého kamaráda, který byl spolutvůrcem nesmlouvavé politické orientace naší muklovské organisace, na člena výboru, který za 28 let existence Světového sdružení bývalých čs. politických vězňů nikdy neselhal, totiž na MÍLU SÝKORU Míla prošel nejproslulejšími komunistickými žaláři a koncentráky včetně jáchymovských vyhlazovacích táborů, které byly jednou z hlavních příčin jeho předčasného úmrtí. Ani během této více jak desetileté tortury nikdy nezradil svůj ideál svobody. Míla zesnul dne 29. března 1997 a dne 28. března 1998 se konala mše sv. na jeho paměť ve švýcarském Winterthuru. ČEST JEHO PAMÁTCE! 19 [pageend19]Mukl Postretouren an: MUKL, Postfach4111 CH - 8022 Ztírich Schweiz ČR- Stan. Gajdošik Okružní 4699/612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehem. tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel.: 01 / 431 68 78, Fax 01 / 432 95 92. Předplatné pro nečleny Sdružení (ročně): Šýcarsko: Sfr. 20.-- včetně poštovného ostatní Fvropa: Sfr. 24.- Zámoří (letecky): Česká republika: Sfr. 26.- Kč. 100." pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zürich (pro zahraničí). Objednávám MUKL .......najeden rok .......na půl roku Adresa objednávajícího: Příjmení:............................. Jméno:................................ Ulice a č.:........................... Místo.................................. Stát:.................................... Objednávky v ČR na adresu : Stan. Gajdošik, Okružní 4699 /612 76005 Zlín 5 Objednávky v zahraničí: Postfach 4111 CH - 8022 Zürich Switzerland [pageend20]