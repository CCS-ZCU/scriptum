Společnost pro vědy a umění Spoločnosť pre vedy a umenie Zprávy SVU redaktor: Jan Lorenc duben 1969 ročník 11. číslo 4 Czechoslovak Society of Arts and Sciences in America, Inc. 381 Park Ave. South, New York, N. Y. 10016 ČS. KOMORNÍ HUDBA FESTIVAL V NEW YORKU POD ZÁŠTITOU SVU Z podnětu hudebního referenta SVU Joži Karase a ve spolupráci s Hartt College of Music, která je součástí hart- fordské university (v Connecticutu), kde prof. Karas působí, byl připraven koncert české a slovenské komorní hudby na pondělí 28. dubna 1969 v newyorské Carnegie Recital Hall. Koncert, který se koná pod záštitou SVU, zahrnuje hudbu soudobou i klasickou. Na pořadu (při uzávěrce Zpráv nebyl ještě definitivní) jsou tato díla: Ján Kapr: “Cvičení pro Gydli” pro soprán, harfu a flétnu Karel Husa: Elegie a rondo pro saxofon Ladislav Dusík: Sonáta pro harfu Luboš Fišer: “Ruce,” sonáta pro housle a klavír Jan Hugo Voříšek: Sonáta pro housle a klavír Joža Karas provede houslovou část Fišerovy sonáty. V provedení Kaprova díla bude spoluúčinkoval harfenistka Dagmar Platilová. Skladatel Karel Husa z Cornell University v Ithaca (New York) a skladatel Václav Nelhýbl z New Yorku byli požádáni, aby sami řídili své skladby na festivalu české a slovenské komorní hudby uspořádaném 26. a 27. března Harttovým hudebním ústavem v Hart- fordu. Na pořad těchto koncertů byla také zařazena díla Julia Kowalskiho, Dezidera Kardoše, Ivana Parika, Aleše Jermáře, Jana Klusáka, Jána Cikkera — a rovněž Husy, Kapra a Fišera. Byla též připravena ukázka elektronické hudby. Joža Karas vyjednal celý projekt za své loňské návštěvy v ČSSR. Prohlásil potom, že rychlé kroky k realisaci festivalu umožnil kladný postoj Svazu čs. skladatelů a Čs. hudebního informačního střediska. Byla také slíbena účast některých skladatelů z ČSSR. STUDIUM ANGLIČTINY Devatenáct studentů z Československa bylo už přijato na kursy angličtiny na kolumbijské universitě a na New Yorské universitě, a to bezplatně - značné školné hradí z větší části ústav pro mezinárodní výchovu (LEJE.), zbytek platí university samy. Vyučování na kolumbijské universitě zabírá 10 hodin týdně, a to 8 hodin kursu a 2 hodiny “jazykové laboratoře”; na New Yorské universitě jsou kursy přizpůsobeny jazykovým znalostem žáků, a to od 1 do 20 hodin týdně. Ve zprávě ústavu, která byla zaslána generálnímu tajemníku SVU, se praví, že existuje možnost zřídit v případě potřeby další kursy angličtiny. SVU upřímně poděkovala ústavu a universitám za jejich účinnou pomoc čs. studentům. (Jde tu o součást pomocného programu, o kterém se hovořilo na schůzi v ústavu pro mezinárodní výchovu 15. listopadu 1968 a o které jsme referovali v únorových Zprávách SVU.) [pageend1]STIPENDIA: Chicážská universita vyhlásila celou řadu stipendií ke studiu cizích jazyků, mezi nimi také češtiny a slovenštiny. Stipendia se pohybují od 2.000 do 2.400 dolarů ročně a po 400 dol. na manželku a každé nezaopatřené dítě. Čs. oddělení vede Milada Součková. STUDIUM ČSSSR. Fortland State College v Oregonu se ve svém ústavu Central European Studies Center zaměřuje na studium vztahů mezi Německem a Rakouském na straně jedné a Polskem, ČSSR, Jugoslávií a Maďarskem na straně druhé, a to v oblasti jazyků, dějin, národního hospodářství a politických styků. Mezi jazyky, které musí absolventi po tři roky studovat, je také čeština. Ze členů SVU zde působí František Munk jako náměstek ředitele, sociolog Jan Hajda a Fred C. Holling (ruština a čeština). INSTITUTE OF CZECHOSLOVAK STUDIES byl založen při Doane College v Crete, Nebraska. Studium české kultury bude znamenat trvalé zajištění velké práce pro obrodu češství na středním západě Unie. V únoru bylo město Crete postiženo neštěstím, když vykolejený vlak rozbil dva cisternové vagony s otravným bezvodým čpavkem (umělé hnojivo). Mezi osmi usmrcenými je i Lyle Šafránek. ČESKÝ UNIVERSITNÍ KLUB KOMENSKÝ připravil na 27. dubna program písní, hudby a tanců v rámci oslav stého výročí založení university státu Nebraska v městě Lincoln. Frojektu se účastnili i studenti z ČSSR z nedaleké Doanne College v městě Crete. JOSEF JOSTEN byl hlavním organisátorem nedávné londýnské výstavy fotografií a dokumentů o sovětské invasi do ČSSR. ZÁ INSTITUTE OF FOREIGN STUDIES v Monterey (P.O. Box 1978, Monterey, Calif. 93940) založil zvláštnu prekladateľskú a tlmočnícku školu. Riaditeľkou školy je profesorka Elizabeth Trahan. Absolventi môžu získať po dvojročnom štúdiu certifikáty o kvalifikácii vo francúzštine, ruštine, nemčine a španielčine. MILADA JAVORA-KARASOVÁ zpívala české a slovenské písně za harfového doprovodu Dagmary Platilové v barevném pořadu televisní stanice v Hartfordu, Conn.; pořad, sestavený hudebním referentem SVU, Jozou Karasem, byl zpestřen snímky z Československa. FREDERICK HEYMANN, profesor na Alberta University, Calgary, napsal v nedávno vyšlé knize George F. Ken- nana From Prague After Munich stať “Epilog”, hodnotící historický význam otištěných dokumentů. LÍDA BRODENOVÁ má zásluhu o uvedení Prodané nevěsty ve Washingtonu tamní společností Civic Opera Association 14. a 16. března; paní Bradenová režírovala a navrhla nové dekorace. F. S. HOFFMEISTER, člen lekárskej fakulty na Albany Medical College, vydal nedávno prednášku v časopise The American Journal of Surgery na tému: Operácia rakoviny v hrdle. JAROSLAV STRÁNSKÝ se nedávno v Anglii v dobrém zdraví dožil 85 let. Blahopřejeme. Zprávy SVU (CSASA News) — Date of issue: April 1969 — Issued monthly except during July and August — Volume 11, Number 4 — Publisher: Czechoslovak Society of Arts and Sciences in America, Inc. — Known office of publication: Room 1121, 381 Park Avenue South, New York, N. Y. 10916 — Annual subscription price: non-members CSASA: $3.00; members CSASA: $1.50 paid as part of dues — 2nd class postage paid at New York, N. Y. STRANA 2« ZPRÁVY SVU [pageend2]BIBLIOGRAFIE O HISTORII KRAJANŮ V U.SA. “Národ-'Supplement” v Chicagu přináší na pokračovaní studii “Czech Benedictines in America”, která se opírá o tuto bibliografii: Josef Ha- benicht: History of the American Czechs; Peter Houst: History of Czech Catholic Parishes in America; Rose Rosicky: History of Czechs in Nebraska; Thomas Čapek: Fifty Years of the Czech American Press; F. Zdrúbek: Seventy-fifth Anniversary of the Bohemian National Cemetery in Chicago; Prokop Neužil: Chronicle: Peter Beckman: Kansas Monks; Henry Casper: History of the Catholic Church in Nebraska. JOSEF KALVODA je autorem řady studií o komunismu uveřejněných m.j. v Yale Review, Slavic Review, Russian Review, Journal of Central European Affairs; dr. Kalvoda, který působí na Saint Joseph College ve West Hartford, Conn., se vloni zúčastnil Šestého mezinárodního sjezdu slavistu v Praze, odkud odletěl týden před invasí; později o tom hovořil v hartfordské televisní stanici. SIGMUND BIRKENMAYER z Pennsylvania State University vydal v New Yorku 40-str. brožuru A Selective Bibliography of Works Related to the Teaching of Slavic Languages and Literatures in the United States and Canada, 1942-1967 (American Council on the Teaching of Foreign Languages, 1968). Větší počet záznamů týká se tu přímo či nepřímo vyučování češtiny a slovenštiny. Jsou zde uvedeny knihy a články např. Vratislava Buška, Františka Dvor- níka, Jiřího Gibiana, Pavla Horeckého, Josefa Kirschbauma, Jindřicha Kučery, Rudolfa Šturma, Petra Yurchaka. (Lze objednat od MLA, 62 Fifth Avenue, N.Y.C.) BOHDAN CHUDOBA se po zotavení z vážné nemoci vrátil na místo profesora na Iona College v New Rochelle v New Yorku. SKLADATEL JAROSLAV KŔIČKA zemřel v lednu v Praze. ZN A PRACOVNÍ SKUPINA SVU v MON- TRÉALU uspořádala spolu s Čs. národním sdružením a dalšími krajanskými organisacemi v Montrealu akademii u příležitosti letošního výročí narozenin T. G. Masaryka. Jako hlavní řečník byl pozván Jaroslav Němec, předseda SVU. PRACOVNÍ SKUPINA SVU V LOS ANGELES uspořádala večer, na němž malíř Kohout-Lecoque předvedl film dokumentující jeho dílo. V únoru skupina členů navštívila United American Club, který sdružuje Američany evropského původu a zúčastnila se s jeho členy představení opery. KOMISE SVU PRO VOJENSKOU HISTORII pokračuje v tomto roce ve složení gen. Josef P. Eret, předseda; plk. gen.št. Jaroslav Kašpar-Pátý a mjr. gen. št. Herbert Němec. AMERICKÝ FOND PRO UPRCHLÍKY Z ČESKOSLOVENSKA poděkoval SVU za $236.76, které dostal z výtěžku newyorského představení Čapkovy “Matky”; hru uvedlo Snížkovo divadlo vloni v prosinci. TRYZNU ZA JANA PALACHA uspořádala koncem února v New Yorku Národní rada žen svobodného Československa; pořad se skládal z Dvořákovy Stabat mater a recitací vybraných básní; úvodní slovo pronesla Betka Pa- pánková. MIROSLAV ŠAŠEK vydal v newyorském nakladatelství Macmillan obrázkovou knihu This Is the United Nations. Je to jeho patnáctá kniha v sérii This Is . . . První, o Paříži, vyšla v roce 1959. ZPRÁVY SVU STRANA 27 [pageend3]M Y ZDENĚK SALZMANN, výkonný prednosta antropologického oddelenia univerzity štátu Massachusetts, je autorom prvej učebnice antropológie pre americké stredné a vyššie školy. Knihu vydalo nakladateľstvo Hareourt, Brace and World. Od príchodu do Ameriky v roku 1947 prof. Salzmann publikoval v rozličných medzinárodných žurnáloch stovky jazykovedných a národopisných štúdií a recenzií, zvláště o jazykoch a kultúrach amerických Indiánov. Toho času pripravuje pre East European Quarterly štúdiu o českej etnografii od konce druhej svetovej vojny. Okrem vedeckej a učiteľskej činnosti prof. Salzmann je činný i v obore umeleckej literatury. Viaceré jeho básne vyšli v Proměnách. LEO MLADĚN, prof. Long Island Univerzity, prednášal 21. januára na Brooklyn College o nových koncepciách v zemepise a v geopolitike. ANTONÍN KRATOCHVIL vydal nákladem Křesťanské akademie v Římě Bibliografii krásné české literatury vydané v exilu (únor 1948 - květen 19457). Stručnou recensi knihy uveřejnil v Českém slově (Mnichov) Jiří Svoboda. Kratochvil chápe českou exilovou kulturu jako nedílnou část národní kultury a zdůrazňuje, že v určitém časovém rozmezí - v době, kdy v Československu vládla éra t.zv. socialistického realismu a vztah slovesného umělce k moderní společnosti byl redukován na vztah mezi uměním a komunistickou ideologií - byla exilová literatura jedinou repre- sentantkou svobodné české a slovenské tvorby. VLADIMÍR SUCHAN promluvil na shromáždění T. J. Sokol v Buenos Aires m.j. o tom, jak čs. organisace v Argentině tam usilují o zachování svých kulturních tradic. MILOSLAV RECHCÍGL byl poctěn Americkým ústavem chemiků titulem “Fellow,” který je udělován “vedoucím americkým pracovníkům v oblasti chemie jako uznání posice, již ve svém povolání dosáhli.” Dr. Rechcígl se začátkem roku účastnil konference, kterou uspořádalo ministerstvo zdravotnictví, školství a sociální péče v Maconu, Georgia, o zdravotní péči, která se v USA poskytuje chudým venkovanům. MOJMÍR FRINTA, profesor umenia na štátnej newyorskej univerzite v Albany, N. Y., mal prednášku o terajšej situácii v Československu vo World Policy Association; prednáška bola vysielaná rozhlasovou stanicou WMíCA. ENRICO MOLNAR, kanovník a děkan Bloy House Theological School v Pasa- deně v Kalifornii, vloni předsedal komisi kalifornské mezidenominační rady církví Faith and Order, zúčastnil se 2. mezinárodního sjezdu děkanů anglikánských bohosloveckých kolejí ve Wycliffe Hall při Oxfordské universitě v Anglii, byl zvolen na další tříleté údobí členem americké Národní ekumenické komise episkopální církve a delegátem do smíšené komise pro an- glikánsko-pravoslavné vztahy. ZMENA v SLOVENSKOM PRAVOPISE Od mája min. roku je v platnosti nový spôsob písania slov sbor, svaz, sjazd, svitok, zpráva a pod., a to fonetický: zbor, zväz, zjazd, zvitok, správa, atď. Rovnako sa teraz píšu aj slová odvodené, napr. zborník, zborový, zborovňa, zväzácky, zjazdový, spravodajca, spravodajstvo, a pod. Poďla toho treba písať i skratky názvov inštitúcií, napr. ZNB (Zbor národnej bezpečnosti, predtým SNB), alebo ZSSR (predtým SSSR). Rozhodla to Slovenská pravopisná komisia v Bratislave, so súhlasom Slovenskej akademie vied a Slovenskej národnej rady. Podľa tohože rozhodnutia sa má prídavné meno “československý” vždy skracovať dvoma písmenami: čs., a to i v skratkách, napr. ĎSZŽ (Československý zväz žien), ČSOK (Československá obchodná komora), a podobne. STRANA 28 ZPRÁVY SVU [pageend4]VÝSTAVA ČS. ZAHRANIČNÍ (EXILOVÉ) LITERATURY má být uspořádána v Praze v roce 1989. Památník národního písemnictví v Praze na Strahově rozesílá čs. autorům v zahraničí výzvy k účasti. KAREL HUJER byl jmenován čestným profesorem (Guerry Professor) astronomie a fysiky na universitě státu Tennessee v městě Chattanooga; prof. Hu- jer, který byl v r. 1987 postižen dvěma srdečními záchvaty, se zotavil, vloni už cestoval po světě — m.j. přednášel na Mezinárodním sjezdu dějin a filosofie vědy v Paříži — a nyní je opět v plné činnosti; dlouhá řada jeho publikací se v poslední době rozšířila nejenom o vědecká díla z oboru astronomie a fysiky, nýbrž i historicko-politické články o vývoji v Československu. FRANTIŠEK SVOBODA, kaplan okresní nemocnice Meadowbrook v East Meadow u New Yorku se vrátil na své pracoviště po třech letech služby jako kaplan v americké armádě. Vloni byl vyslán long-islandskou presbyteři jako její delegát na hlavní sněm presbyteriánské církve v městě Minneapolis ve státě Minnesota, a pak cestoval a přednášel v osadách a sborech, které byly založeny před 80 až 100 lety evangelickými rodinami z Českomoravské vysočiny na americkém Středním Západě. OLGA FIKOTOVÁ-CONNOLYová vydala v newyorském nakladatelství Mc Kay ($6.50) knihu The Rings of Destiny o své životní a sportovní dráze, k jejímž mezníkům patří sňatek s americkým občanem v Československu a zlatá medaile na olympiádě v Melboumu v r. 1956; na loňských olympijských hrách v Mexiku representovala Olga Fikotová Spojené státy, ale na závodniekém tričku měla i čs. státní znak, a zastupovala čs. sportovce v zahraničí na svatbě Věry Čáslavské s Janem Odložilem. RADKO KLEIN JÁNSKÝ z University St. Louis měl v tomto městě ve státě Missouri několik přednášek v televisi o vývoji a problémech v ČSSR. FRANTIŠEK ŠTĚRBA ze Sao Paolo, oblastní jednatel SVU pro Jižní Ameriku, vydává v Chicagu Rukopisný slovníček, který uvádí jména obránců i odpůrců RKZ; už vydal několik sbírek básní, uveřejněných v krajanských časopisech. D. JAKOVENKO (P.O. Box 30, Niddrie 3042, Victoria, Australia) vydal na počesť 50. výročia vzniku Československej republiky pretlačky dvoch starších štúdií, a to Deux Conferences sur T.G. Masaryk od Eduarda Beneša a štúdiu Borisa Jakovenka, nazvanú Masaryk’s Conception of Philosophy. Cena oboch brožúr: 1 dolár, plus poštovné. ZDENĚK HRUBAN, profesor experimentálnej patológie na univerzite v Chicagu, bol počiatkom februára poctený občianskym vyznamenaním za služby, ktoré preukázal prisťahovalcom a naturalizovaným občanom. Ceny udeľuje každoročne tamojšia odbočka Travelers Aid Society. ZDENĚK DANEŠ, profesor fysiky na University of Púget Sound, Tacoma, Washington, uveřejnil dvě práce o procesech isostatické kompensace a jednu práci o proudění materiálu v pláštích planetárních těles. Všechny práce byly uveřejněny v časopise Icarus, jehož redaktorem je profesor astronomie na University of Manchester, dr. Zdeněk Kopal. MIROSLAV SYNEK uveřejnil v International Journal of Quantum Chemistry článek o jistých aplikacích atomových analytických funkcí. JIŘÍ GIBIAN je autorem příspěvku o Dostojevském a Tolstém ve sborníku Comparatists at Work. ZÁ ZPRÁVY SVU STRANA 29 [pageend5]JAROSLAV POLACH uveřejnil ve čtvrtletníku Orbis, který vydává zahra- niěně-politický výzkumný ústav university státu Pennsylvania, obsáhlou studii o využívání jaderné energie v Československu a o problémech a potížích, na které toto úsilí naráží. HARRY BENDA a LEOPOLD POSPÍŠIL z Yale University, členové SVU, a dále Hans Kohn ze City U. of N. Y., Jiří Liška z Johns Hopkins U., a Martin Shubik z Yale U. jsou autory příspěvků v sedmnáctidílné International Encyclopedia of the Social Sciences. HRA VÁCLAVA HAVLA “Vyrozumění” vyšla anglicky pod názvem The Memorandum nákladem Grove Press v New Yorku, 1958, str. 88, cena $ 1.50. MATTHEW SPINKA vydal nyní už páté dílo o Janu Husovi v nakladatelství university v Princetonu. Autor čerpal pro tuto knihu přímo z českých pramenů a nově nalezených Husových spisů. John Hus Biography má 344 stran a stojí $10. OLDŘICH ŠEBEK byl jmenován jedním ze čtyř redaktorů odborného časopisu Applied Microbiology; v květnu bude dr. Šebek předsedat jednomu ze symposií na mikrobiologickém sjezdu na Floridě. JOSEF ROUČEK napsal pro měsíčník The Study of Current English, který vychází v Tokyu, delší studii (otiskovanou na pokračování), o sexuální výchově ve Spojených státech. JERRY A. BARNET, pracujúci v kalifornskom Institute of Technology, uverejnil článok o stopování umelých kozmických telies vo vzdialených oblastiach slnečného systému. Článok vyšiel v dvojmesačníku, v ktorom agentúra NASA pravidelne podáva prehľad o stave kozmického výskumu. ŠTEFAN OSUSKÝ se v březnu dožil 80 let. Blahopřejeme. LUDVÍK NĚMEC, přednosta oddělení pro církevní dějiny a theologii na Rose- mount College v Philadelphii publikoval v poslední době tyto větší studie: The Czech Jednota, the Avant Garde of Modern Clerical Progressivism and Unionism v Proceedings of the American Philosophical Society a v tomtéž časopisu článek The Communist Eccle- siology during the Church-State Relationship, 1945-1967; dále v časopisu Church History uveřejnil The Ruthe- nian Uniate Church in its Historical Perspective, připravil přes 40 článků pro Corpus Instrumentorum, Inc. z oboru církevních a byzantských dějin, napsal řadu knižních recenzí pro Choice, Catholic Historical Review, Theological Studies; v každém čísle Journal of Ecumenical Studies jsou jeho abstrakta z českých časopisů Duchovní pastýř, Křesťanská revue, a jiných. Větší křesťanské americké časopisy přinesly jeho studii The Problem of College and University Theology v níž se navrhuje reforma učební met- hody v tomto oboru. JAROSLAV MAYDA, profesor jurisprudence a mezinárodního práva na universitě Portorika, vydal pod záštitou právnické fakulty této vysoké školy knihu nazvanou Environment and Resources: From Conservation to Ecomanagement; to je dílo o relacích mezi vědeckými, hospodářskými, sociálními a kulturními faktory přirozenými i umělými, které mají vliv na životní prostředí; autor navrhuje používání samočinných počítačů k vypracování metod pro ochranu životního prostředí. RETKA PAPÁNKOVÁ, která je už léta činná v Americkém fondu pro uprchlíky z Československa, obdržela vyznamenání od Národní rady žen v USA “za služby, které prokázala věci lidských práv,” jak se praví v citaci. Z N A STRANA 30 ZPRÁVY SVU [pageend6]NAVRHUJI: ZRUŠIT DOSAVADNÍ KATEGORIE ČLENŮ ALEXEJ BOŘKOVEC, předseda členské komise SVU K. úvahám o revisi stanov SVU mám tyto připomínky: 1. [Dosavadní členské skupiny, t.j. členové přispívající, řádní a čestní, nevyhovují, protože původní kriteria pro volbu členů nebyla dost jasná a aplikovala se někdy nedůsledně. Přispívající členství v SVU postrádá skutečného významu a ze strany potenciálních členů také přitažlivosti. Členství “studentské,” myslím, ani nemá ústavní základ a není přesně definováno. Z těchto důvodů doporučuji dosavadní členské kategorie zrušit a nahradit je kategoriemi novými, které musí být přesně definovány. 2. Nové kategorie a jejich vymezení by bylo toto: A. Člen (member); Členem SVU se může stát kdokoli, pokud souhlasí s posláním SVU a řídí se stanovami společnosti a byl navržen pro členství alespoň jedním členem SVU. B. Výkonný člen (fellow); Po jednom roce členství má každý člen právo ucházet se o členství výkonné. Členská komise posoudí kvalifikace každého člena a navrhne vhodné jednotlivce výboru SVU ke schválení. Protože naše společnost je společností pro vědu a umění, měli by výkonnými členy být pouze vědci a umělci. Ačkoli není absolutně jasno každému, kdo je vědcem nebo umělcem, přeci existují kriteria, která by se dala jasně vymezit. Výbor SVU může ustanovit komise, vědeckou a uměleckou, složené z uznaných vědců a umělců, aby tato kriteria přesně vymezily. C. Studující člen (student member); Studující člen se liší od člena jen tím, že platí nižší členské příspěvky. Musí být řádným posluchačem (fulltime student) vysoké školy nebo ekvivalentní instituce. Jakmile dokončí nebo přeruší studia, stává se automaticky členem platícím běžné členské příspěvky. D. Čestný člen (honorary member); tato kategorie zůstává stejná jako v nynějších stanovách. Co považuji za podstatné ve svém návrhu jsou jednotlivé kategorie a ne jejich názvy. Možná, že existuje lepší název než “výkonný člen” odpovídající anglosaskému “fellow”. Dále dodávám, že podle tohoto návrhu všichni členové by měli plné hlasovací právo, pokud dosáhli 18ti let, tedy právo aktivní i pasivní. NEOBJEDNANÉ KNIHY. Od loňska platí ve státě New York zákon, podle něhož neobjednané zboží včetně knih, časopisů a gramofonových desek, je nutno považovat za dar. Odesílatelé takového zboží nemají proto nárok na zalaeení a příjemci nejsou povinni zboží ani vrátit, ani zaplatit. Podobné zákony platí i v jiných státech USA. Upozorňujeme na to krajanské nakladatele a vydavatele časopisů. VÝSTŘIŽKOVÁ SLUŽBA SVU. Prosíme členy SVU, aby zasílali kanceláři SVU v New Yorku výstřižky z periodického tisku, pokud se týkají činnosti SVU a jejích členů (uveďte jméno časopisu a datum zprávy). PSÁT OB ŘÁDKU je něco, nač při psaní příspěvků pro Zprávy nedbají ani někteří z těch členů SVU, kteří z vlastní publicistické činnosti jistě vědí, že se z dobrých důvodů ob řádku psát má . . . MY ZPRÁVY SVU STRANA 31 [pageend7]NOVÍ ČLENOVÉ SVU John Burr, Morristown, N. J. Zd. Králová, Hastings on Hudson, N.Y. Tomáš Luke, New York, N. Y. Frank J. Marlow, Sherman Oaks, Calif. Mojmír Mazur, Boston, Mass. Alois Mladenka, Boulder, Colo. Denis Polivka, Alexandria, Va. Jiřina Polívková, Alexandria, Va. Michal Sláma, Thousand Oaks, Callif. Jiří Voskovec, New York, N. Y. Michael Zarechnak, Washington, D. C. Galina Zarechnak, Washington, D.C. Albert Zeman, Elmhurst, N. Y. Harold Knox Zeman, Woleville, Nova Scotia DUBNOVÉ PROMĚNY oceňují význam oběti Jana Palacha a vzpomínají památky zemřelého profesora Václava Hlavatého. Přinášejí bálsně Josefa Martínka a Gertrudy Goepferto- vé, jakož i básnické ohlasy srpnových dní od dopisovatelů žijících v ČSSR. Ivan Sviták tu otiskuje nový esej na téma “Národ a dějiny”, Jaroslav Brodský, bývalý tajemník Klubu 231, píše o jeho historii v roce 1968, František Schwarzenberg uvažuje o smyslu českých dějin a Věra Stárková ve filosofické studii se ptá, zda marxismus je a může být humánní. Otokar Odložilík píše o své loňské pouti za Václavem Hollarem v Antverpách a Paul Baker v literárním eseji uvažuje nad symbolem “ptáka”, vyskytujícím se v nejnovější české poezii. Společný článek Vratislava Buška a Karla Světlého a článek Martina Kvetka se zamýšlejí nad politickou stránkou Československé federace a Hanuš Lexa ji analyzuje s hlediska ústav - ně-právního. V. E. Andic se rozepisuje o situaci Čechů a Slováků v Kanadě, a Miloš Šebor po uplynutí padesáti let nově hodnotí Versaillskou mírovou smlouvu. Andrej Eliáš, Michal Racek a Pavel Berger jsou autory povídek beletristické části Proměn. Rozhovory, polemiky, recenze a kritiky jsou v tomto čísle zvláště četné. Proměny vycházejí nyní v sešitech přibližně stostránkových. Časopis je možno předplatit v kanceláři SVU. NOVÝ SEZNAM ČLENŮ SVU (Directory of Members) byl po překonání neobyčejných technických potíží konečně připraven k rezeslání v polovině března. Stojí $4 pro členy SVU, $6 pro ostatní. Další objednávky se přijímají v kanceláři SVU. ČSA střeží vaši budoucnost Někteří lidé, když slyší o životním pojištění, odpoví ihned, že žádné nepotřebují, že v ně nevěří, anebo že mohou své úspory lépe a výhodněji investovat. Takovou jednostrannou odpověď si prakticky nemůže dovolit nikdo z nás a nejméně živitel rodiny. Dokazovatelné zkušenosti potvrzují, že právě ti, kdo v životní pojištění “nevěří”, stávají se obyčejně “věřícími”, když už je pozdě. Kolik tak zvaných “zkušených” investorů ztratilo poslední cent svých investic, kolik tak zvaných “pojištěných” spořitelen bylo zavřeno a vkladatel musel v obavách čekat dlouhou dobu na výplatu svých úspor a v mnohých případech část jich ztratil? Za téměř sto patnáct roků existence jednoty ČSA jeden jediný člen nelitoval, že si zakoupil její bratrské životní pojištění. Otážeme-li se sami sebe, zda si dnes někdo může dovolit být bez životního pojištění, zdravý rozum za nás odpoví, že NIKDO. Proto jednota ČSA dnes sdružeje ve svých řadách desetitisíce spokojených členů, kteří v její bratrské pojištění nejen věří, ale denně se o jeho výhodách přesvědčují. V ČSA nejen že nic neriskujete, ale naopak proti největšímu risiku, které ohrožuje každého z nás, to jest nenadálé smrti, jste 100 procentně pojištěni jejím osvědčeným životním pojištěním. ČSA má zastoupení ve většině států Unie. — Její adresa je: ČSA, 2138 So. 61st Court, Cicero, Illinois 60650. Zkušený personál je tam připraven podat vám ústně či písemně veškeré informace. — V jednotě ČSA budete šťastni a spokojeni. INSERAT STRANA 32 ZPRÁVY SVIJ [pageend8]